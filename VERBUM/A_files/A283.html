	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO ORDINARIO</h1>-->
        <h1>TEMPO ORDINARIO</h1>

<p>
SETTIMANA 23 - MARTEDI
</p>

<p>
MEMORIA / Natività Beata Vergine Maria: La liturgia ci fa chiedere a Dio che la festa della natività della Madonna ci faccia crescere nella pace. Ed è effettivamente una festa che deve aumentare la pace in noi, perché ci parla dell'amore di Dio verso di noi. La nascita di Maria è il segno che Dio ha preparato per noi la salvezza: per questo ha preparato il corpo e l'anima della madre di Gesù, che è anche madre nostra. San Paolo nella lettera ai Romani scrive: "Quelli che egli da sempre ha conosciuto li ha anche predestinati ad essere conformi all'immagine del Figlio suo" (8,29). Questo è particolarmente vero per la Vergine santa, predestinata ad essere conforme all'immagine del Figlio di Dio e figlio suo. E Dio ha predisposto tutte le cose secondo questa intenzione: "Sappiamo che tutto concorre al bene di coloro che amano Dio", troviamo poco prima nella stessa lettera. Dio ha preparato tutte le generazioni umane in vista della nascita di Maria, in vista della nascita di Gesù, e insieme ha agito con mezzi soprannaturali. E nel Vangelo di oggi si può dire che appaiono sia la parte naturale che quella soprannaturale, l'una e l'altra necessarie per la nascita di Maria. Questa lunga serie di generazioni, così monotone alla lettura, è in realtà come la sintesi di una storia vivente, spesso anche di peccatori, che è stata condotta da Dio verso la nascita di Maria e di Gesù. Alla fine però il disegno di Dio si è realizzato con mezzi straordinari, sconcertanti: Giuseppe non capisce ciò che succede, perché avviene per opera dello Spirito Santo. Non bastano dunque le generazioni umane che si succedono nel tempo per il compimento del progetto di Dio: è necessario l'intervento dello Spirito Santo. Tutto dunque ci parla dell'amore di Dio: amore di Dio creatore, amore di Dio salvatore. Oggi dobbiamo, più di sempre, dire a Dio la nostra riconoscenza, la nostra gioia perché egli ha amato Maria e ci ha amati.
</p>

<p>
Antifona d'Ingresso / Celebriamo con gioia la Natività della beata Vergine Maria: da lei è sorto il sole di giustizia, Cristo, nostro Dio.
</p>

<p>
Gloria / Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
Colletta / Donaci, Signore, i tesori della tua misericordia e poiché la maternità della Vergine ha segnato l'inizio della nostra salvezza, la festa della sua Natività ci faccia crescere nell'unità e nella pace. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
Prima Lettura / Dal libro del profeta Michèa (Mic 5,1-4) / E tu, Betlemme di Èfrata, così piccola per essere fra i villaggi di Giuda, da te uscirà per me colui che deve essere il dominatore in Israele; le sue origini sono dall'antichità, dai giorni più remoti. Perciò Dio li metterà in potere altrui, fino a quando partorirà colei che deve partorire; e il resto dei tuoi fratelli ritornerà ai figli d'Israele. Egli si leverà e pascerà con la forza del Signore, con la maestà del nome del Signore, suo Dio. Abiteranno sicuri, perché egli allora sarà grande fino agli estremi confini della terra. Egli stesso sarà la pace! / C: Parola di Dio. / A: Rendiamo grazie a Dio.
</p>

<p>
Prima Lettura / Dalla lettera di san Paolo apostolo ai Romani (Rm 8,28-30) / Fratelli, noi sappiamo che tutto concorre al bene, per quelli che amano Dio, per coloro che sono stati chiamati secondo il suo disegno. Poiché quelli che egli da sempre ha conosciuto, li ha anche predestinati a essere conformi all'immagine del Figlio suo, perché egli sia il primogenito tra molti fratelli; quelli poi che ha predestinato, li ha anche chiamati; quelli che ha chiamato, li ha anche giustificati; quelli che ha giustificato, li ha anche glorificati. / C: Parola di Dio. / A: Rendiamo grazie a Dio.
</p>

<p>
Salmo Responsoriale / (Sal 12) <b>Gioisco pienamente nel Signore</b> / Guarda, rispondimi, Signore, mio Dio, conserva la luce ai miei occhi. / Io nella tua fedeltà ho confidato; esulterà il mio cuore nella tua salvezza, canterò al Signore, che mi ha beneficato. 
</p>

<p>
Canto al Vangelo / Alleluia, Alleluia / Beata sei tu, o Vergine Maria, e degna di ogni lode: da te è nato il sole di giustizia, Cristo nostro Dio. / Alleluia.
</p>

<p>
VANGELO / Dal Vangelo secondo  Matteo (Mt 1,1-16. 18-23) / Genealogia di Gesù Cristo figlio di Davide, figlio di Abramo. Abramo generò Isacco, Isacco generò Giacobbe, Giacobbe generò Giuda e i suoi fratelli, Giuda generò Fares e Zara da Tamar, Fares generò Esrom, Esrom generò Aram, Aram generò Aminadàb, Aminadàb generò Naassòn, Naassòn generò Salmon, Salmon generò Booz da Racab, Booz generò Obed da Rut, Obed generò Iesse, Iesse generò il re Davide. Davide generò Salomone da quella che era stata la moglie di Urìa, Salomone generò Roboamo, Roboamo generò Abìa, Abìa generò Asaf, Asaf generò Giosafat, Giosafat generò Ioram, Ioram generò Ozìa, Ozìa generò Ioatàm, Ioatàm generò Acaz, Acaz generò Ezechìa, Ezechìa generò Manasse, Manasse generò Amos, Amos generò Giosìa, Giosìa generò Ieconìa e i suoi fratelli, al tempo della deportazione in Babilonia. Dopo la deportazione in Babilonia, Ieconìa generò Salatièl, Salatièl generò Zorobabele, Zorobabele generò Abiùd, Abiùd generò Eliachìm, Eliachìm generò Azor, Azor generò Sadoc, Sadoc generò Achim, Achim generò Eliùd, Eliùd generò Eleàzar, Eleàzar generò Mattan, Mattan generò Giacobbe, Giacobbe generò Giuseppe, lo sposo di Maria, dalla quale è nato Gesù, chiamato Cristo. Così fu generato Gesù Cristo: sua madre Maria, essendo promessa sposa di Giuseppe, prima che andassero a vivere insieme si trovò incinta per opera dello Spirito Santo. Giuseppe suo sposo, poiché era uomo giusto e non voleva accusarla pubblicamente, pensò di ripudiarla in segreto. Mentre però stava considerando queste cose, ecco, gli apparve in sogno un angelo del Signore e gli disse: «Giuseppe, figlio di Davide, non temere di prendere con te Maria, tua sposa. Infatti il bambino che è generato in lei viene dallo Spirito Santo; ella darà alla luce un figlio e tu lo chiamerai Gesù: egli infatti salverà il suo popolo dai suoi peccati». Tutto questo è avvenuto perché si compisse ciò che era stato detto dal Signore per mezzo del profeta: «Ecco, la vergine concepirà e darà alla luce un figlio: a lui sarà dato il nome di Emmanuele», che significa Dio con noi. / C: Parola del Signore. / A: Lode a Te o Cristo.
</p>

<p>
Preghiera dei Fedeli / La nascita di Maria è la risposta di Dio alle attese e alle preghiere dei popoli. Sicuri di essere esauditi, rivolgiamo al Padre le nostre invocazioni, dicendo insieme: <b>Vieni, Signore, e salvaci.</b> / Perché i cristiani di tutte le Chiese testimonino la fiducia nel Signore che salva il mondo. Preghiamo: / Perché gli uomini di scienza ci aiutino a riconoscere sempre più e meglio il disegno di Dio in tutto il creato. Preghiamo: / Perché in ogni bambino che viene alla luce vediamo un segno del suo amore e della sua fiducia verso l'umanità. Preghiamo: / Perché le donne che hanno rifiutato la maternità sentano la preghiera degli angeli che ottengono dal Signore grazia e perdono. Preghiamo: / Perché noi qui presenti, per intercessione di Maria, facciamo sempre più spazio a Gesù, il Dio di ogni vita. Preghiamo: / Dio nostro Padre, per la mediazione di Maria ti presentiamo la nostra vita. Donaci fede, pazienza e forza perché sappiamo camminare sulla via che ci hai preparato da sempre, per godere con te la gioia eterna. Te lo chiediamo per Cristo nostro Signore. Amen.
</p>

<p>
Sulle Offerte / Ci soccorra, o Padre, l'immenso amore del tuo unico Figlio, che nascendo dalla Vergine non diminuì ma consacrò l'integrità della Madre, e liberandoci da ogni colpa ti renda gradito il nostro sacrificio. Egli vive e regna nei secoli dei secoli.
</p>

<p>
Prefazio / E' veramente giusto, rendere grazie a te, Padre santo, fonte della vita e della gioia. Tu hai rivelato nella pienezza dei tempi il mistero nascosto nei secoli, perchè il mondo intero torni a vivere e a sperare. Nel Cristo, nuovo Adamo, e in Maria, nuova Eva, è apparsa finalmente la tua Chiesa primizia dell'umanità redenta. Per questo dono, tutta la creazione con la potenza dello Spirito Santo riprende dal principio il suo cammino verso la Pasqua eterna. E noi, insieme agli angeli e ai santi, cantiamo con voce unanime l'inno della tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
Antifona alla Comunione / Ecco: la Vergine darà alla luce un Figlio, che salverà il popolo dai suoi peccati.  (Is 7,14; Mt 1,21)
</p>

<p>
Dopo la Comunione / Esulti la tua Chiesa, Signore, rinnovata da questi santi misteri, nel ricordo della Natività di Maria Vergine, speranza e aurora di salvezza al mondo intero. Per Cristo nostro Signore.
</p>


<hr>

<h5>Evangelizo</h5>

<p>
Sant’Amedeo di Losanna (1108-1159) monaco cistercense, poi vescovo / Omelia mariale VII, SC 72 / Maria, la stella del mare / Fu chiamata Maria per un disegno della Provvidenza divina, cioè stella del mare, per dichiarare col suo nome ciò che mostra più chiaramente nella realtà. (...) / Rivestita di bellezza, ella è anche rivestita di forza, si è cinta per calmare con un gesto le grandi onde del mare. Quelli che navigano nel mare del mondo e quelli che l'invocano con piena fiducia, lei li sottrae alla tempesta e al furore degli uragani, li conduce vittoriosi alla riva della beata patria. Non si può dire, miei carissimi, quante volte gli uni avrebbero sbattuto sulle rocce, rischiando di soccombere, gli altri si sarebbero incagliati sugli scogli per non più tornare (...) se la stella del mare, Maria sempre vergine, non si fosse messa di mezzo col suo potentissimo aiuto e se non li avesse riportati, il timone già spaccato e la barca fracassata, privi di ogni soccorso umano, per dirigerli, sotto la sua guida celeste, verso il porto della pace interiore. Tutto per la gioia di riportare nuove vittorie, per la nuova liberazione dei condannati e per la crescita dei popoli, lei  gioisce nel Signore. (...) Lei risplende e si distingue per la doppia carità: da una parte è con immenso ardore fissa in Dio a cui aderisce essendo con lui un solo spirito; dall'altra attira e consola dolcemente i cuori degli eletti e condivide con loro i doni straordinari che la liberalità di suo Figlio le fa.
</p>

<h5>DiBruno</h5>

<p>
Tu lo chiamerai Gesù (Mt 1,1-16.18-23) / Osservando le regole della giustizia secondo Dio, riusciamo a non fare il male. Operiamo il bene, ma non secondo la volontà attuale di Dio sulla nostra vita, perché non la conosciamo. Se vogliamo essere sempre dalla volontà attuale del Signore, dobbiamo chiedere a Lui che ce la riveli, così che noi possiamo dare immediata e pronta obbedienza. Giuseppe sta pensando di crearsi una famiglia. Nella storia che lui sta preparando avviene un fatto inimmaginato e inimmaginabile: Maria è incita per opera dello Spirito Santo. Mai è avvenuta una simile cosa e mai più avverrà nella storia dell’umanità. Giuseppe, seguendo tutte le regole della giustizia, trova il modo più santo per uscire dalla vita di Maria. Pensa di licenziarla in segreto. Ma non è questa la volontà di Dio. Non è questo il mistero che il Signore vuole attuare per mezzo di Lui. Lui non deve uscire dalla vita di Maria. Deve invece essere lo sposo di Lei e anche il padre per adozione del Figlio di Dio che la Vergine Santa porta nel suo grembo. Per lui il Figlio di Dio diverrà Figlio di Abramo e Figlio di Davide. Come vero Figlio di Abramo, in Lui il Padre benedirà tutti popoli della terra. Come vero Figlio di Davide sarà il Messia che viene per portare la luce di Dio, la luce vera a tutte le nazioni. Perché Giuseppe possa fare questo è necessario che il mistero gli venga rivelato. Il Signore manda il suo Angelo in sogno, svela il mistero da realizzare e Giuseppe obbedisce consegnando tutto se stesso alla nuova via che il Signore gli ha fatto conoscere. / <b>Genealogia di Gesù Cristo figlio di Davide, figlio di Abramo. Abramo generò Isacco, Isacco generò Giacobbe, Giacobbe generò Giuda e i suoi fratelli, Giuda generò Fares e Zara da Tamar, Fares generò Esrom, Esrom generò Aram, Aram generò Aminadàb, Aminadàb generò Naassòn, Naassòn generò Salmon, Salmon generò Booz da Racab, Booz generò Obed da Rut, Obed generò Iesse, Iesse generò il re Davide. Davide generò Salomone da quella che era stata la moglie di Urìa, Salomone generò Roboamo, Roboamo generò Abìa, Abìa generò Asaf, Asaf generò Giosafat, Giosafat generò Ioram, Ioram generò Ozia, Ozia generò Ioatàm, Ioatàm generò Acaz, Acaz generò Ezechia, Ezechia generò Manasse, Manasse generò Amos, Amos generò Giosia, Giosia generò Ieconìa e i suoi fratelli, al tempo della deportazione in Babilonia. Dopo la deportazione in Babilonia, Ieconìa generò Salatièl, Salatièl generò Zorobabele, Zorobabele generò Abiùd, Abiùd generò Eliachìm, Eliachìm generò Azor, Azor generò Sadoc, Sadoc generò Achim, Achim generò Eliùd, Eliùd generò Eleazar, Eleazar generò Mattan, Mattan generò Giacobbe, Giacobbe generò Giuseppe, lo sposo di Maria, dalla quale è nato Gesù, chiamato Cristo. Così fu generato Gesù Cristo: sua madre Maria, essendo promessa sposa di Giuseppe, prima che andassero a vivere insieme si trovò incinta per opera dello Spirito Santo. Giuseppe suo sposo, poiché era uomo giusto e non voleva accusarla pubblicamente, pensò di ripudiarla in segreto. Mentre però stava considerando queste cose, ecco, gli apparve in sogno un angelo del Signore e gli disse: «Giuseppe, figlio di Davide, non temere di prendere con te Maria, tua sposa. Infatti il bambino che è generato in lei viene dallo Spirito Santo; ella darà alla luce un figlio e tu lo chiamerai Gesù: egli infatti salverà il suo popolo dai suoi peccati». Tutto questo è avvenuto perché si compisse ciò che era stato detto dal Signore per mezzo del profeta: «Ecco, la vergine concepirà e darà alla luce un figlio: a lui sarà dato il nome di Emmanuele», che significa Dio con noi.</b> / Nella Scrittura Santa, sempre il Signore ha manifestato agli uomini il mistero da lui stabilito per portare la sua salvezza sulla terra. Il Nuovo Testamento inizia con la rivelazione del mistero prima a Zaccaria, poi a Maria, poi a Giuseppe. Ad ognuno la Parola del Signore è giunta puntuale, così come puntuale sempre è giunta ad ogni uomo chiamato a realizzare una speciale, particolare missione per il bene del suo popolo e di ogni altro uomo. Giuseppe è chiamato ad essere vero padre di Gesù. Come Maria ha concepito il Figlio di Dio nel suo seno verginale, così anche Giuseppe dovrà concepire il Figlio di Dio, del seno del suo cuore, della sua anima, del suo Spirito. È un concepimento per opera dello Spirito Santo. È questo l’altissimo mistero assegnato allo sposo di Maria. Ma questi miracoli e prodigi solo lo Spirito Santo li sa operare. Non sono frutto di carne e di sangue. Il concepimento spirituale non è di meno del concepimento fisico. Noi non siamo figli per generazione dal Padre. Siamo figli adottivi del Padre. Ma siamo veri suoi Figli. Egli ci ha generati nello Spirito Santo. / Madre di Dio, Angeli, Santi, aiutateci a conoscere e a vivere il mistero a noi affidato.
</p>

<h5>GetUpAndWalk</h5>

<p>
Maria, di cui oggi ricordiamo la nascita, è un dono grande che il Signore ci fa. Lei entra nelle pieghe della storia e ci mostra che l’amore del Signore è allo stesso tempo semplice e misterioso. Semplice perché puro e infinito: il nostro padre Celeste vuole la nostra felicità e predispone ogni cosa nel mondo perché possa essere pronta e diventare meravigliosa con il nostro sì. Misteriosa perché a volte facciamo fatica a comprenderlo, come capita a Giuseppe. Questi è l’ultimo delle genealogia riportata in questo Vangelo e di lui non si legge che “generò Gesù”, ma che dall’amore sponsale con Maria Gesù “è stato generato”. Lui, nella pienezza dei tempi, al compimento della storia, dà inizio a una nuova storia, la quale è inserita nelle fatiche, nelle gioie, nei dolori e nelle speranze del mondo. Questa geneaologia richiama grandi azioni profetiche e regali, ma anche storie di smarrimenti e di peccato, cioè tutta la storia dell’uomo. Nella quale si continua a generare vita, ancora oggi, perché è stata generata la Vita di Gesù che nella Chiesa prosegue la storia di salvezza per ciascuno di noi. Chiediamo al Signore di donarci una fede sempre più grande, che sappia imitare il sì di Maria, perché possiamo amare la vita che ci ha donato, anche nelle fatiche e nei dolori, ed essere così anche noi, con Lui, generatori di vita nuova. / Quando e in che ambito della mia vita ho fatto fatica a credere di poter generare vita? In quale luogo della mia vita riconosco i segni del Signore nella mia storia personale, la quale è parte della storia della salvezza? Con chi ho il desiderio di condividere la storia di salvezza che genera vita? (Marco Ruggiero)
</p>

<h5>Preghiamo</h5>

<p>
O Maria Santissima, […] Signora del Cielo e della terra, Regina degli Angeli, umilmente prostrati Ti veneriamo e ci rallegriamo dell'annuale ricorrenza della tua felicissima nascita. Ti supplichiamo di venire a nascere nelle anime nostre, affinché queste, prese dalla tua amabile dolcezza, vivano sempre unite al tuo dolcissimo e amabilissimo Cuore. Amen.
</p>

<p>
O Vergine nascente, speranza e aurora di salvezza al mondo intero, volgi benigna il tuo sguardo materno a noi tutti, qui riuniti per celebrare e proclamare le tue glorie! / O Vergine fedele, che sei stata sempre pronta e sollecita ad accogliere, conservare e meditare la Parola di Dio, fa' che anche noi, in mezzo alle drammatiche vicende della storia, sappiamo mantenere sempre intatta la nostra fede cristiana, tesoro prezioso tramandatoci dai Padri! / O Vergine potente, che col tuo piede schiacci il capo del serpente tentatore, fa' che realizziamo, giorno dopo giorno, le nostre promesse battesimali, con le quali abbiamo rinunziato a Satana, alle sue opere ed alle sue seduzioni, e sappiamo dare al mondo una lieta testimonianza della speranza cristiana. / O Vergine clemente, che hai sempre aperto il tuo cuore materno alle invocazioni dell'umanità, talvolta divisa dal disamore ed anche, purtroppo, dall'odio e dalla guerra, fa' che sappiamo sempre crescere tutti, secondo l'insegnamento del tuo figlio, nell'unità e nella pace, per essere degni figli dell'unico Padre celeste. Amen. (San Giovanni Paolo II)
</p>

<h5>Scritti</h5>

<p>
Peccato e conversione / Il premio è promesso non a chi comincia, ma a chi persevera, come sta scritto: Chi persevererà fino alla fine sarà salvato (Mt 10,22). Dio gradisce il nostro ritorno a lui, quando perseveriamo e portiamo a compimento il bene che abbiamo cominciato. Infatti, come sta scritto: Guai a coloro che hanno perduto la pazienza (Sir 2,16 [14]), cioè che non hanno portato a termine l'opera buona. Il nostro ritorno a Dio è di tre generi: all'inizio avviene con dolcezza, nel mezzo con fatica, al compimento con pace. Tuttavia sovente molti cominciano con dolcezza, altri con l'amarezza della tentazione. È necessario che chiunque fa ritorno al Signore, dopo il timore, passi all'amore per Dio come un figlio e non viva sempre nel timore come un servo. Mostriamo infatti l'amore che viene dalla nostra conversione se amiamo di nuovo come Padre colui che prima con animo servile temevamo come Signore. Per il servo di Dio è utile essere tentato dopo la conversione, affinché dinanzi alle sollecitazioni dei vizi si svegli dal torpore della negligenza e attraverso l'esercizio della lotta contro i vizi disponga l'animo alle virtù. Si comincia a essere giusti quando si accusa se stessi. Molti però si confessano peccatori accusando se stessi e tuttavia non si sottraggono al peccato. Dio si rallegra di più di un'anima disperata ma poi convertitasi che di quella che non si è mai perduta. Accade come al figlio prodigo, che era morto ed è ritornato in vita, era perduto ed è stato ritrovato; il suo ritorno è causa di grande gioia per il padre (Lc 15,11-32). Pessima cosa è peccare, peggio ancora abituarsi al peccato. Dalla prima cosa ci si risolleva facilmente, dalla seconda con fatica quando si contrasta la cattiva abitudine. Bisogna assolutamente guardarsi dal peccato e se, per umana debolezza, si cade in esso, si deve correggere immediatamente il male che si avverte di aver compiuto. La colpa subito riconosciuta subito viene corretta; più lentamente è guarita la ferita curata dopo lungo tempo perché le membra sono ormai in putrefazione. Ancor più grave è ricadere nel peccato; è come se sopraggiungesse una malattia dopo l'altra, una pioggia dopo l'altra. (Isidoro di Siviglia, Sentenze)
</p>

<h5>Pillole</h5>

<p>
<ul>
<li>Mantieni nella tua vita una unità di progetto, per raggiungere i tuoi obiettivi. Vedi una collana di perle: sono tutte legate ad un filo. Se questo si rompe, le perle si spargono. Quello che è il filo per la collana di perle, è l’unità di progetto nella nostra vita. Non permettere che le perle delle tue azioni si disperdano, perché manca il filo che le mantiene unite.</li>
<li>La mancanza di coraggio rende difficili le cose più facili. Non perché siano esse difficili ci perdiamo di coraggio, ma perché ci perdiamo di coraggio diventano esse difficili. (Luca Passi)</li>
<li>L’abitudine ci nasconde il vero aspetto delle cose. (M. de Montaigne)</li>
</ul>
</p>

        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/zapp/VERBUM/A.html'>VERBUM:A</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/zapp/VERBUM/A.html" title="A" class="page">A</a>
<ul>
<li><a href="./A276.html" title="A276" class="page">A276</a></li>
<li><a href="./A277.html" title="A277" class="page">A277</a></li>
<li><a href="./A278.html" title="A278" class="page">A278</a></li>
<li><a href="./A279.html" title="A279" class="page">A279</a></li>
<li><a href="./A280.html" title="A280" class="page">A280</a></li>
<li><a href="./A281.html" title="A281" class="page">A281</a></li>
<li><a href="./A282.html" title="A282" class="page">A282</a></li>
<li><b>A283</b></li>
<li><a href="./A284.html" title="A284" class="page">A284</a></li>
<li><a href="./A285.html" title="A285" class="page">A285</a></li>
<li><a href="./A286.html" title="A286" class="page">A286</a></li>
<li><a href="./A287.html" title="A287" class="page">A287</a></li>
<li><a href="./A288.html" title="A288" class="page">A288</a></li>
<li><a href="./A289.html" title="A289" class="page">A289</a></li>
<li><a href="./A290.html" title="A290" class="page">A290</a></li>
<li><a href="./A291.html" title="A291" class="page">A291</a></li>
<li><a href="./A292.html" title="A292" class="page">A292</a></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
<li><a href="./WORK.html" title="WORK" class="page">WORK</a></li>
<li><a href="./WORK2.html" title="WORK2" class="page">WORK2</a></li>
</ul></li>
</ul>

</div>

</div>
 
</body>
</html>
