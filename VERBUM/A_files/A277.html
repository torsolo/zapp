	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO ORDINARIO</h1>-->
        <h1>TEMPO ORDINARIO</h1>

<p>
SETTIMANA 22 - MERCOLEDI
</p>

<p>
Antifona d'Ingresso / Abbi pietà di me, Signore, perché ti invoco tutto il giorno: tu sei buono e pronto al perdono, sei pieno di misericordia con chi ti invoca. (Sal 86,3.5)
</p>

<p>
Atto Penitenziale / Fratelli, per celebrare degnamente i santi misteri, riconosciamo i nostri peccati. C: Signore, mandato dal Padre a salvare i contriti di cuore, abbi pietà di noi. A: Signore pietà. C: Cristo, che sei venuto a chiamare i peccatori, abbi pietà di noi. A: Cristo, pietà. C: Signore, che intercedi per noi presso il Padre, abbi pietà di noi. A: Signore, pietà. C: Dio Onnipotente abbia misericordia di voi, perdoni i vostri peccati e vi conduca alla vita eterna. A: Amen.
</p>

<p>
Colletta / O Dio, nostro Padre, unica fonte di ogni dono perfetto, suscita in noi l'amore per te e ravviva la nostra fede, perché si sviluppi in noi il germe del bene e con il tuo aiuto maturi fino alla sua pienezza. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
Prima Lettura / Dalla prima lettera di san Paolo apostolo ai Corinzi (1Cor 3, 1-9) / Io, fratelli, sinora non ho potuto parlare a voi come a esseri spirituali, ma carnali, come a neonati in Cristo. Vi ho dato da bere latte, non cibo solido, perché non ne eravate ancora capaci. E neanche ora lo siete, perché siete ancora carnali. Dal momento che vi sono tra voi invidia e discordia, non siete forse carnali e non vi comportate in maniera umana? Quando uno dice: «Io sono di Paolo», e un altro: «Io sono di Apollo», non vi dimostrate semplicemente uomini? Ma che cosa è mai Apollo? Che cosa è Paolo? Servitori, attraverso i quali siete venuti alla fede, e ciascuno come il Signore gli ha concesso. Io ho piantato, Apollo ha irrigato, ma era Dio che faceva crescere. Sicché, né chi pianta né chi irriga vale qualcosa, ma solo Dio, che fa crescere. Chi pianta e chi irriga sono una medesima cosa: ciascuno riceverà la propria ricompensa secondo il proprio lavoro. Siamo infatti collaboratori di Dio, e voi siete campo di Dio, edificio di Dio. / C: Parola di Dio. / A: Rendiamo grazie a Dio.
</p>

<p>
Salmo Responsoriale / (Sal 32) <b>Beato il popolo scelto dal Signore</b> / Beata la nazione che ha il Signore come Dio, il popolo che egli ha scelto come sua eredità. Il Signore guarda dal cielo: egli vede tutti gli uomini. / Dal trono dove siede scruta tutti gli abitanti della terra, lui, che di ognuno ha plasmato il cuore e ne comprende tutte le opere. / L'anima nostra attende il Signore: egli è nostro aiuto e nostro scudo. È in lui che gioisce il nostro cuore, nel suo santo nome noi confidiamo.
</p>

<p>
Canto al Vangelo / Alleluia, Alleluia / Il Signore mi ha mandato a portare ai poveri il lieto annuncio, a proclamare ai prigionieri la liberazione. (Lc 4,18) / Alleluia.
</p>

<p>
VANGELO / Dal Vangelo secondo  Luca (Lc 4, 38-44) / In quel tempo, Gesù, uscito dalla sinagòga, entrò nella casa di Simone. La suocera di Simone era in preda a una grande febbre e lo pregarono per lei. Si chinò su di lei, comandò alla febbre e la febbre la lasciò. E subito si alzò in piedi e li serviva. Al calar del sole, tutti quelli che avevano infermi affetti da varie malattie li condussero a lui. Ed egli, imponendo su ciascuno le mani, li guariva. Da molti uscivano anche demòni, gridando: «Tu sei il Figlio di Dio!». Ma egli li minacciava e non li lasciava parlare, perché sapevano che era lui il Cristo. Sul far del giorno uscì e si recò in un luogo deserto. Ma le folle lo cercavano, lo raggiunsero e tentarono di trattenerlo perché non se ne andasse via. Egli però disse loro: «È necessario che io annunci la buona notizia del regno di Dio anche alle altre città; per questo sono stato mandato». E andava predicando nelle sinagòghe della Giudea. / C: Parola del Signore. / A: Lode a Te o Cristo.
</p>

<p>
Preghiera dei Fedeli / Siamo chiamati ad entrare nel regno di Dio, superando gli ostacoli della nostra umanità ferita. Rivolgiamoci quindi a Cristo, dicendo: <b>Figlio di Dio, vieni in nostro soccorso.</b> / O Signore, tu vuoi fare dell'umanità una sola grande famiglia. Aiuta i popoli a superare ogni rivalità ideologica, politica e religiosa. Preghiamo: / O Cristo, tu vuoi che ogni uomo si salvi e giunga alla conoscenza della verità. Fa' che la Chiesa porti in tutto il mondo il tuo messaggio di giustizia e di concordia. Preghiamo: / O Cristo, primizia di ogni bene: fà della nostra comunità un segno efficace del tuo regno. Preghiamo: / Signore Gesù, tu che hai sperimentato il rifiuto da parte dei tuoi, sii vicino a tutti coloro che sono vittime della sopraffazione e della violenza. Preghiamo: / Figlio di Dio, mandato per tutti gli uomini: con la forza di questa eucaristia aiutaci a servire i nostri fratelli. Preghiamo. / Per il superamento di ogni divisione nella Chiesa. / Per i malati della nostra parrocchia. / O Dio onnipotente ed eterno, che nel tuo disegno universale di salvezza accogli tutta l'umanità, fa' che attraverso la grazia dei tuoi sacramenti, collaboriamo alla venuta del tuo regno. Per Cristo nostro Signore. Amen.
</p>

<p>
Sulle Offerte / Santifica, Signore, l'offerta che ti presentiamo, e compi in noi con la potenza del tuo Spirito la redenzione che si attua nel mistero. Per Cristo nostro Signore.
</p>

<p>
Prefazio / E' veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo nostro Signore. Uniti nell'amore celebriamo la morte del tuo Figlio, con fede viva proclamiamo la sua risurrezione, attendiamo con ferma speranza la sua venuta nella gloria. Per questo mistero di salvezza, insieme agli angeli e ai santi, con voce unanime cantiamo l'inno della tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
Antifona alla Comunione / Quant'è grande la tua bontà, Signore! La riservi per quelli che ti temono. (Sal 31,20)<br>
Antifona alla Comunione / Beati gli operatori di pace: saranno chiamati figli di Dio. Beati i perseguitati per causa della giustizia: di essi è il regno dei cieli. (Mt 5,9-10)
</p>

<p>
Dopo la Comunione / O Signore, che ci hai nutriti alla tua mensa, fa' che questo sacramento ci rafforzi nel tuo amore e ci spinga a servirti nei nostri fratelli. Per Cristo nostro Signore.
</p>


<hr>

<h5>Evangelizo</h5>

<p>
Venerabile Madeleine Delbrêl (1904-1964) missionaria laica delle periferie urbane / Dovunque noi siamo Il deserto delle folle La solitudine, o mio Dio, non è che siamo soli, è che voi siete là, poiché di fronte a voi tutto diventa morte o tutto diventa voi. (…) / Siamo abbastanza bambini per pensare che tutta questa gente  è abbastanza grande, abbastanza importante, abbastanza  viva per coprire l'orizzone quando guardiamo verso voi. / Essere solo, non è aver superato gli uomini, o averli lasciati; essere solo, è sapere che siete grande, o mio Dio, che solo voi siete grande, e non c'è molta differenza fra l'infinità dei granelli di sabbia e l'infinità delle vite umane. / La differenza, non turba la solitudine, poiché ciò che rende le vite umane più visibili agli occhi dell'anima, più presenti, è la comunicazione che hanno di voi, la loro prodigiosa somiglianza al solo che è. E' come una frangia di voi e questa frangia<br>
non ferisce la solitudine. (...) / Non rimproveriamo al mondo, non rimproveriamo alla vita di velare per noi il volto di Dio. Questo volto, troviamolo, è quello che velerà, assorbirà ogni cosa. (...) / Che importa il nostro posto nel mondo, che importa se è popolato o spopolato, dovunque siamo "Dio con noi", dovunque siamo degli Emmanuele.
</p>

<h5>DiBruno</h5>

<p>
Per questo sono stato mandato (Lc 4,38-44) / L’obbedienza alla Legge di Cristo, al Discorso della Montagna, è universale. È per ogni discepolo di Gesù. Essa è il campo nel quale viene piantata l’obbedienza particolare. Ogni cristiano è chiamato dallo Spirito Santo per una particolare missione da compiere ed è anche arricchito di speciali doni celesti. Così San Paolo nella Prima lettera ai Corinzi e in quella agli Efesini: “Vi sono diversi carismi, ma uno solo è lo Spirito; vi sono diversi ministeri, ma uno solo è il Signore; vi sono diverse attività, ma uno solo è Dio, che opera tutto in tutti. A ciascuno è data una manifestazione particolare dello Spirito per il bene comune. Come infatti il corpo è uno solo e ha molte membra, e tutte le membra del corpo, pur essendo molte, sono un corpo solo, così anche il Cristo. Infatti noi tutti siamo stati battezzati mediante un solo Spirito in un solo corpo, Giudei o Greci, schiavi o liberi; e tutti siamo stati dissetati da un solo Spirito” (1Cor 12,4-13). “Ed egli ha dato ad alcuni di essere apostoli, ad altri di essere profeti, ad altri ancora di essere evangelisti, ad altri di essere pastori e maestri, per preparare i fratelli a compiere il ministero, allo scopo di edificare il corpo di Cristo, finché arriviamo tutti all’unità della fede e della conoscenza del Figlio di Dio, fino all’uomo perfetto, fino a raggiungere la misura della pienezza di Cristo. Così non saremo più fanciulli in balìa delle onde, trasportati qua e là da qualsiasi vento di dottrina, ingannati dagli uomini con quella astuzia che trascina all’errore. Al contrario, agendo secondo verità nella carità, cerchiamo di crescere in ogni cosa tendendo a lui, che è il capo, Cristo. Da lui tutto il corpo, ben compaginato e connesso, con la collaborazione di ogni giuntura, secondo l’energia propria di ogni membro, cresce in modo da edificare se stesso nella carità” (Ef 4,11-16). Anche Gesù è stato mandato per realizzare una sua particolare missione. Anche Lui deve ogni obbedienza allo Spirito Santo. Oggi lo Spirito vuole che Lui vada a predicare in altre città e Lui lascia Cafàrnao e si reca altrove ad annunciare la Parola. / <b>In quel tempo, Gesù, uscito dalla sinagoga, entrò nella casa di Simone. La suocera di Simone era in preda a una grande febbre e lo pregarono per lei. Si chinò su di lei, comandò alla febbre e la febbre la lasciò. E subito si alzò in piedi e li serviva. Al calar del sole, tutti quelli che avevano infermi affetti da varie malattie li condussero a lui. Ed egli, imponendo su ciascuno le mani, li guariva. Da molti uscivano anche demòni, gridando: «Tu sei il Figlio di Dio!». Ma egli li minacciava e non li lasciava parlare, perché sapevano che era lui il Cristo. Sul far del giorno uscì e si recò in un luogo deserto. Ma le folle lo cercavano, lo raggiunsero e tentarono di trattenerlo perché non se ne andasse via. Egli però disse loro: «È necessario che io annunci la buona notizia del regno di Dio anche alle altre città; per questo sono stato mandato». E andava predicando nelle sinagoghe della Giudea.</b> / Sempre però dobbiamo ricordarci che la missione particolare si vive nell’obbedienza universale. Così presenta questa obbedienza universale San Paolo, sia nella Prima Lettera ai Corinzi e sia in quella ai Romani: “La carità è magnanima, benevola è la carità; non è invidiosa, non si vanta, non si gonfia d’orgoglio, non manca di rispetto, non cerca il proprio interesse, non si adira, non tiene conto del male ricevuto, non gode dell’ingiustizia ma si rallegra della verità. Tutto scusa, tutto crede, tutto spera, tutto sopporta” (1Cor 13,4-7). “La carità non sia ipocrita: detestate il male, attaccatevi al bene; amatevi gli uni gli altri con affetto fraterno, gareggiate nello stimarvi a vicenda. Non siate pigri nel fare il bene, siate invece ferventi nello spirito; servite il Signore. Siate lieti nella speranza, costanti nella tribolazione, perseveranti nella preghiera. Condividete le necessità dei santi; siate premurosi nell’ospitalità. Benedite coloro che vi perseguitano, benedite e non maledite. Rallegratevi con quelli che sono nella gioia; piangete con quelli che sono nel pianto. Abbiate i medesimi sentimenti gli uni verso gli altri; non nutrite desideri di grandezza; volgetevi piuttosto a ciò che è umile. Non stimatevi sapienti da voi stessi” (Rm 12,9-16). Senza l’obbedienza alla Legge universale, non solo non si produrrà nessun frutto di salvezza, neanche si obbedirà alla missione particolare. Senza l’obbedienza alla carità, così come è dettata e voluta dallo Spirito Santo, si cade nell’accidia spirituale e ci si abbandona ad ogni altro vizio. Dal vizio mai si potrà ascoltare lo Spirito del Signore. Lo Spirito si ascolta dalle virtù. / Madre di Dio, Angeli, Santi, fate che amiamo e Legge universale e Legge particolare.
</p>

<h5>GetUpAndWalk</h5>

<p>
C’è un modo di Gesù di guarire che riesce a farti rialzare in piedi, che ti spinge a sua volta a servire. È come un regalo, più che una guarigione. Forse è come si china su chi sta male, se ne prende cura avvicinandosi ed entrando in contatto senza ritrarsi, senza paura della tua febbre. Forse è per come comanda alle nostre febbri, ai nostri demoni di smettere di opprimerci, amandoci tanto da lasciarci amare noi stessi. Forse perché vedendo il suo infaticabile servizio, ci viene voglia di imitarlo. Come possiamo avvicinarci a questo suo infaticabile modo di amare? Dove trovare tutta l’energia per aiutare tutti quelli che glielo chiedono, e allo stesso tempo sapere quando è ora di partire, andare dove altri hanno bisogno di noi? La risposta è sul far del giorno. C’è un momento che Gesù si prende solo per sé, un momento per stare in un luogo deserto, per fare deserto dentro se stesso e ascoltare la voce del Padre, senza anteporvi le parole e le situazioni della giornata. Anche noi abbiamo bisogno di quel momento di deserto, forse proprio quando più non riusciamo a trovarlo, per capire quando stare e quando muoverci. / In quale occasione ho sentito Gesù chinarsi su di me, avvicinarsi nonostante le mie febbri? Cosa mi affascina del modo di amare di Gesù? Quando nella giornata posso prendere del tempo per fare deserto dentro me stesso? (Gloria Ruvolo)
</p>

<h5>Preghiamo</h5>

<p>
La tua misericordia Signore venga su di noi. Tu che plasmi a uno a uno il cuore degli uomini santifica ciascuno di essi. E poiché i tuoi occhi sono su quelli che ti temono, donaci la pienezza del tuo timore e fa' che possiamo contemplare il tuo volto.
</p>

<h5>Scritti</h5>

<p>
Le penne della colomba Gregorio ad Anastasio, vescovo di Antiochia. / Ho ricevuto la lettera della dolcissima beatitudine vostra, che invece di parole faceva piovere lacrime ... È bene che la vostra santità ricordi sempre, come già fa, ciò che dice il predicatore delle genti: Negli ultimi tempi giungeranno tempi difficili e vi saranno uomini amanti di sé, avidi, superbi (2Tm 3,1-2), e il resto che mi è penoso dire e che non è necessario che voi ascoltiate. Ecco, nella santa vecchiaia, la vostra beatitudine patisce a motivo di molteplici tribolazioni. Ma consideri quale sede occupa. Non forse quella [di Pietro], di colui al quale la voce della verità disse: Quando sarai vecchio, un altro ti cingerà e ti porterà dove tu non vuoi (Gv 21,18)? Dicendo questo mi ricordo che la vostra santità ha sudato in molte avversità fin dalla giovinezza. Dica dunque con il buon re: Ripenserò a tutti i miei anni con l'amarezza dell'anima mia (ls 38,15). Vi sono molti che, come scrivete, si rallegrano delle nostre ferite, ma noi conosciamo chi ha detto: Voi gemerete e piangerete; mentre il mondo godrà, voi sarete nella tristezza; e subito aggiunge: Ma la vostra tristezza si cambierà in gioia (Gv 16,20). Poiché già sopportiamo quello che è stato preannunciato, non ci resta altro compito che sperare nei beni promessi ... La dolcissima santità vostra mi fa sapere che se fosse possibile, vorrebbe parlare con me senza ricorrere a carta e penna e si rattrista della distanza che vi è fra noi, quasi l'intero spazio tra oriente e occidente. Ma io dico ciò che sento esser vero: anche con la carta il vostro cuore mi parla senza carta; non siamo divisi dallo spazio, perché, per dono di Dio, siamo una sola cosa nel vincolo dell'amore. Perché andate in cerca delle penne della colomba argentata (Sal 67 [68], 14)? Già la possedete. Le penne della colomba sono l'amore di Dio e del prossimo. Con esse la santa chiesa vola, si libra al di sopra di tutto ciò che è terreno. Se la vostra santità non le possedesse, non sarebbe giunto fino a me con tanto amore attraverso una lettera. (Gregorio Magno, Lettere 8,2) 
</p>

<h5>Citazioni</h5>

<p>
Frutto del silenzio è la preghiera. Frutto della preghiera è la fede. Frutto della fede è l’amore. Frutto dell’amore è il servire. (Madre Teresa di Calcutta)
</p>


        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/zapp/VERBUM/A.html'>VERBUM:A</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/zapp/VERBUM/A.html" title="A" class="page">A</a>
<ul>
<li><a href="./A276.html" title="A276" class="page">A276</a></li>
<li><b>A277</b></li>
<li><a href="./A278.html" title="A278" class="page">A278</a></li>
<li><a href="./A279.html" title="A279" class="page">A279</a></li>
<li><a href="./A280.html" title="A280" class="page">A280</a></li>
<li><a href="./A281.html" title="A281" class="page">A281</a></li>
<li><a href="./A282.html" title="A282" class="page">A282</a></li>
<li><a href="./A283.html" title="A283" class="page">A283</a></li>
<li><a href="./A284.html" title="A284" class="page">A284</a></li>
<li><a href="./A285.html" title="A285" class="page">A285</a></li>
<li><a href="./A286.html" title="A286" class="page">A286</a></li>
<li><a href="./A287.html" title="A287" class="page">A287</a></li>
<li><a href="./A288.html" title="A288" class="page">A288</a></li>
<li><a href="./A289.html" title="A289" class="page">A289</a></li>
<li><a href="./A290.html" title="A290" class="page">A290</a></li>
<li><a href="./A291.html" title="A291" class="page">A291</a></li>
<li><a href="./A292.html" title="A292" class="page">A292</a></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
<li><a href="./WORK.html" title="WORK" class="page">WORK</a></li>
<li><a href="./WORK2.html" title="WORK2" class="page">WORK2</a></li>
</ul></li>
</ul>

</div>

</div>
 
</body>
</html>
