	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="/ZAPP/zapp.css" />
<script type="text/javascript" src="/ZAPP/zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO ORDINARIO</h1>-->
        <h1>TEMPO ORDINARIO</h1>

<p>
SETTIMANA 22 - GIOVEDI
</p>

<p>
MEMORIA /  San Gregorio Magno: (Roma 540 – 12 marzo 604), già prefetto di Roma, divenne monaco e abate del monastero di sant’Andrea sul Celio. Eletto papa, ricevette l’ordinazione episcopale il 3 settembre 590. Nonostante la malferma salute, esplicò una multiforme e intensa attività nel governo della Chiesa, nella sollecitudine caritativa, nella tutela delle popolazioni angariate dai barbari, nell’azione missionaria. Autore e legislatore nel campo della liturgia e del canto sacro, elaborò un Sacramentario che porta il suo nome e costituisce il nucleo fondamentale del Messale Romano. Lasciò scritti di carattere pastorale, morale, omiletica e spirituale, che formarono intere generazioni cristiane specialmente nel Medio Evo.
</p>

<p>
Antifona d'Ingresso / Il Signore ha stabilito con lui un'alleanza di pace; lo ha fatto principe del suo popolo e lo ha costituito suo sacerdote per sempre. 
</p>

<p>
Atto Penitenziale / All'inizio di questa celebrazione eucaristica, chiediamo la conversione del cuore, fonte di riconciliazione e di comunione con Dio e con i fratelli. C: Pietà di noi, Signore. A: Contro di te abbiamo peccato. C: Mostraci, Signore, la tua misericordia. A: E donaci la tua salvezza C: Dio Onnipotente abbia misericordia di voi, perdoni i vostri peccati e vi conduca alla vita eterna. A: Amen.
</p>

<p>
Colletta / O Dio, che guidi il tuo popolo con la soavità e la forza del tuo amore, per intercessione del papa san Gregorio Magno dona il tuo Spirito di sapienza a coloro che hai posto maestri e guide nella Chiesa, perché il progresso dei fedeli sia gioia eterna dei pastori. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
Prima Lettura / Dalla prima lettera di san Paolo apostolo ai Corinzi (1Cor 3, 18-23) / Fratelli, nessuno si illuda. Se qualcuno tra voi si crede un sapiente in questo mondo, si faccia stolto per diventare sapiente, perché la sapienza di questo mondo è stoltezza davanti a Dio. Sta scritto infatti: «Egli fa cadere i sapienti per mezzo della loro astuzia». E ancora: «Il Signore sa che i progetti dei sapienti sono vani». Quindi nessuno ponga il suo vanto negli uomini, perché tutto è vostro: Paolo, Apollo, Cefa, il mondo, la vita, la morte, il presente, il futuro: tutto è vostro! Ma voi siete di Cristo e Cristo è di Dio. / C: Parola di Dio. / A: Rendiamo grazie a Dio.
</p>

<p>
Salmo Responsoriale / (Sal 23) <b>Del Signore è la terra e quanto contiene</b> / Del Signore è la terra e quanto contiene: il mondo, con i suoi abitanti. È lui che l'ha fondato sui mari e sui fiumi l'ha stabilito. / Chi potrà salire il monte del Signore? Chi potrà stare nel suo luogo santo? Chi ha mani innocenti e cuore puro, chi non si rivolge agli idoli. / Egli otterrà benedizione dal Signore, giustizia da Dio sua salvezza. Ecco la generazione che lo cerca, che cerca il tuo volto, Dio di Giacobbe.
</p>

<p>
Canto al Vangelo / Alleluia, Alleluia / Venite dietro a me, dice il Signore, vi farò pescatori di uomini. (Mt 4,19) / Alleluia.
</p>

<p>
VANGELO / Dal Vangelo secondo  Luca (Lc 5, 1-11) / In quel tempo, mentre la folla gli faceva ressa attorno per ascoltare la parola di Dio, Gesù, stando presso il lago di Gennèsaret, vide due barche accostate alla sponda. I pescatori erano scesi e lavavano le reti. Salì in una barca, che era di Simone, e lo pregò di scostarsi un poco da terra. Sedette e insegnava alle folle dalla barca. Quando ebbe finito di parlare, disse a Simone: «Prendi il largo e gettate le vostre reti per la pesca». Simone rispose: «Maestro, abbiamo faticato tutta la notte e non abbiamo preso nulla; ma sulla tua parola getterò le reti». Fecero così e presero una quantità enorme di pesci e le loro reti quasi si rompevano. Allora fecero cenno ai compagni dell'altra barca, che venissero ad aiutarli. Essi vennero e riempirono tutte e due le barche fino a farle quasi affondare. Al vedere questo, Simon Pietro si gettò alle ginocchia di Gesù, dicendo: «Signore, allontànati da me, perché sono un peccatore». Lo stupore infatti aveva invaso lui e tutti quelli che erano con lui, per la pesca che avevano fatto; così pure Giacomo e Giovanni, figli di Zebedèo, che erano soci di Simone. Gesù disse a Simone: «Non temere; d'ora in poi sarai pescatore di uomini». E, tirate le barche a terra, lasciarono tutto e lo seguirono. / C: Parola del Signore. / A: Lode a Te o Cristo.
</p>

<p>
Preghiera dei Fedeli / Nessuna sapienza umana può dare la salvezza, ma soltanto quella che viene da Cristo e dalla sua parola. Per questo preghiamo insieme e diciamo: <b>Convertici a te, o Signore.</b> / Tu che sei parola eterna, conferma tutto il bene che il Papa e i vescovi compiono nel mondo. Preghiamo: / Tu che sei venuto per illuminare coloro che vivono nelle tenebre, guida tutti gli uomini verso la tua luce di beatitudine. Preghiamo: / Tu che doni certezza, aiuta gli uomini a trovare in te la sicurezza che permette di essere sereni, anche di fronte agli avvenimenti negativi della vita. Preghiamo: / Tu che sei ricco di ogni bene, benedici il lavoro dei nostri missionari e concedi loro di raccogliere abbondantemente dove hanno seminato con fatica. Preghiamo: / Tu che sei venuto a chiamare i peccatori, rendi capaci i membri di questa comunità ad abbandonare ogni cosa che impedisce di essere tuoi seguaci. Preghiamo: / Per chi è stanco di credere e di sperare. / Perché ci meravigliamo ogni giorno delle cose belle. / O Dio che in Gesù hai donato la salvezza a tutti gli uomini, aiutaci a riconoscere il posto che tu ci hai affidato e a svolgere la nostra missione a favore dei fratelli. Per Cristo nostro Signore. Amen.
</p>

<p>
Sulle Offerte / Accogli, Signore, i doni che ti presentiamo nel ricordo del papa san Gregorio Magno; l'offerta di questo sacrificio di redenzione, che cancella i peccati del mondo, giovi alla salvezza del tuo popolo. Per Cristo nostro Signore.
</p>

<p>
Prefazio / E' veramente cosa buona e giusta, nostro dovere e fonte di salvezza, lodarti e ringraziarti sempre, Dio onnipotente ed eterno, per Cristo nostro Signore. Tu doni alla tua Chiesa la gioia di celebrare la festa di san ..., con i suoi esempi la rafforzi, con i suoi insegnamenti l'ammaestri, con la sua intercessione la proteggi. Per questo dono della tua benevolenza, uniti agli angeli e ai santi, con voce unanime cantiamo l'inno della tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
Antifona alla Comunione / Il buon pastore dona la vita per il suo gregge. (Gv 10,11)
</p>

<p>
Dopo la Comunione / O Padre, che ci hai nutriti di Cristo, pane vivo, formaci alla sua scuola, perché sull'esempio del papa san Gregorio Magno conosciamo la tua verità e la testimoniamo nella carità fraterna. Per Cristo nostro Signore.
</p>


<hr>

<h5>Evangelizo</h5>

<p>
Catechismo della Chiesa cattolica § 311-312 / «Signore, allontanati da me che sono un peccatore» / Gli angeli e gli uomini, creature intelligenti e libere, devono camminare verso il loro destino ultimo per una libera scelta e un amore di preferenza. Essi possono, quindi, deviare. In realtà, hanno peccato. È così che nel mondo è entrato il male morale, incommensurabilmente più grave del male fisico. Dio non è in alcun modo, né direttamente né indirettamente, la causa del male morale. Però, rispettando la libertà della sua creatura, lo permette e, misteriosamente, sa trarne il bene: «Infatti Dio onnipotente (...), essendo supremamente buono, non permetterebbe mai che un qualsiasi male esistesse nelle sue opere, se non fosse sufficientemente potente e buono da trarre dal male stesso il bene» (S. Agostino). Così, col tempo, si può scoprire che Dio, nella sua provvidenza onnipotente, può trarre un bene dalle conseguenze di un male, anche morale, causato dalle sue creature: «Non siete stati voi a mandarmi qui, ma Dio. (...) Se voi avete pensato del male contro di me, Dio ha pensato di farlo servire a un bene (...) per far vivere un popolo numeroso» (Gen 45,8; 50,20). Dal più grande male morale che mai sia stato commesso, il rifiuto e l'uccisione del Figlio di Dio, causata dal peccato di tutti gli uomini, Dio, con la sovrabbondanza della sua grazia, (Rm 5, 20) ha tratto i più grandi beni: la glorificazione di Cristo e la nostra redenzione. Con ciò, però, il male non diventa un bene.
</p>

<h5>DiBruno</h5>

<p>
D’ora in poi sarai pescatore di uomini (Lc 5,1-11) / Nel capitolo XIII del Vangelo secondo Matteo, una delle parole del regno, la settima è quella della rete gettata nel mare: “Ancora, il regno dei cieli è simile a una rete gettata nel mare, che raccoglie ogni genere di pesci. Quando è piena, i pescatori la tirano a riva, si mettono a sedere, raccolgono i pesci buoni nei canestri e buttano via i cattivi. Così sarà alla fine del mondo. Verranno gli angeli e separeranno i cattivi dai buoni e li getteranno nella fornace ardente, dove sarà pianto e stridore di denti” (Mt 13,47-50). Pietro e gli altri Apostoli sono stati chiamati per gettare la rete della Parola di Gesù e pescare uomini, così da portarli nel regno dei cieli. Paolo nello Spirito Santo possiede un così grande convincimento e certezza che questa è la sua missione da farsi consumare in questo ministero: “Annunciare il Vangelo non è per me un vanto, perché è una necessità che mi si impone: guai a me se non annuncio il Vangelo! Se lo faccio di mia iniziativa, ho diritto alla ricompensa; ma se non lo faccio di mia iniziativa, è un incarico che mi è stato affidato. Qual è dunque la mia ricompensa? Quella di annunciare gratuitamente il Vangelo senza usare il diritto conferitomi dal Vangelo. Infatti, pur essendo libero da tutti, mi sono fatto servo di tutti per guadagnarne il maggior numero: mi sono fatto come Giudeo per i Giudei, per guadagnare i Giudei. Per coloro che sono sotto la Legge – pur non essendo io sotto la Legge – mi sono fatto come uno che è sotto la Legge, allo scopo di guadagnare coloro che sono sotto la Legge. Per coloro che non hanno Legge – pur non essendo io senza la legge di Dio, anzi essendo nella legge di Cristo – mi sono fatto come uno che è senza Legge, allo scopo di guadagnare coloro che sono senza Legge. Mi sono fatto debole per i deboli, per guadagnare i deboli; mi sono fatto tutto per tutti, per salvare a ogni costo qualcuno. Ma tutto io faccio per il Vangelo, per diventarne partecipe anch’io” (1Cor 9,16-23). La salvezza degli uomini è dalla predicazione della Parola di Cristo Gesù. Non si predica la Parola, non si getta la rete, non c’è vera salvezza in Cristo. / <b>In quel tempo, mentre la folla gli faceva ressa attorno per ascoltare la parola di Dio, Gesù, stando presso il lago di Gennèsaret, vide due barche accostate alla sponda. I pescatori erano scesi e lavavano le reti. Salì in una barca, che era di Simone, e lo pregò di scostarsi un poco da terra. Sedette e insegnava alle folle dalla barca. Quando ebbe finito di parlare, disse a Simone: «Prendi il largo e gettate le vostre reti per la pesca». Simone rispose: «Maestro, abbiamo faticato tutta la notte e non abbiamo preso nulla; ma sulla tua parola getterò le reti». Fecero così e presero una quantità enorme di pesci e le loro reti quasi si rompevano. Allora fecero cenno ai compagni dell’altra barca, che venissero ad aiutarli. Essi vennero e riempirono tutte e due le barche fino a farle quasi affondare. Al vedere questo, Simon Pietro si gettò alle ginocchia di Gesù, dicendo: «Signore, allontànati da me, perché sono un peccatore». Lo stupore infatti aveva invaso lui e tutti quelli che erano con lui, per la pesca che avevano fatto; così pure Giacomo e Giovanni, figli di Zebedèo, che erano soci di Simone. Gesù disse a Simone: «Non temere; d’ora in poi sarai pescatore di uomini». E, tirate le barche a terra, lasciarono tutto e lo seguirono.</b> / Anche i Dodici possiedono questo forte convincimento nello Spirito Santo e non cadono nella tentazione di compiere altri servizi nella comunità: “In quei giorni, aumentando il numero dei discepoli, quelli di lingua greca mormorarono contro quelli di lingua ebraica perché, nell’assistenza quotidiana, venivano trascurate le loro vedove. Allora i Dodici convocarono il gruppo dei discepoli e dissero: «Non è giusto che noi lasciamo da parte la parola di Dio per servire alle mense. Dunque, fratelli, cercate fra voi sette uomini di buona reputazione, pieni di Spirito e di sapienza, ai quali affideremo questo incarico. Noi, invece, ci dedicheremo alla preghiera e al servizio della Parola»” (At 6,1-4). Quando l’Apostolo del Signore e ogni altro ministro della Parola perdono questo convincimento nello Spirito Santo, in questo istante non sono più pescatori di uomini. Ogni tempo dedicato ad altro, anche alle più alte opere della carità materiale, è sottratto alla pesca. Si è responsabili dinanzi a Dio di ogni uomo che per noi rimane nel mare del mondo. Come si è responsabili se non si getta sola la rete del Vangelo. / Madre di Dio, Angeli, Santi, fate che prendiamo coscienza di ogni nostra omissione.
</p>

<h5>GetUpAndWalk</h5>

<p>
Queste acque chiare e ferme mi chiamano, la loro voce è la tua, Signore. Ti accosti alla mia terra, alle mie rive. Mi chiedi aiuto: è la mia barca che hai scelto per insegnare alle folle. Sono tuo complice prima ancora che io me ne accorga. Tuo indegno complice, perché davanti al miracolo della meraviglia, crollo: sono un peccatore. Un mortale con le mani sporche e il cuore confuso, incapace di credere alle reti colme che le mie mani stringono quasi per un riflesso involontario. Farmi tuo complice, offrirti la mia barca, ascoltarti… nulla basta, se non mi riscopro capace di affidarmi abbastanza da poter agire «sulla tua parola». Le mie reti vuote, la mia barca svuotata del suo senso, il mio cuore incredulo, tutto nelle tue mani ritrova dignità: le reti ricolme, la barca tuo strumento, il cuore pentito, svuotato non per essere nudo guscio ma per essere finalmente pronto ad accogliere, a colmarsi della tua abbondanza. Perché anche oggi la tua risposta al mio bisogno è sovrabbondante; e se io all’inizio non capisco, tu attendi paziente. Ecco la tua mano scostare dal mio viso l’indegnità: non più peccatore, sono tuo alleato, sei mio alleato. Hai scelto proprio me per pescare uomini con te, per te. Tiro la mia barca a terra, lascio tutto e ti seguo. / In quale luogo della mia vita mi sento chiamato a fare (più) spazio per il Signore? Quando mi sono sentito davvero affidato? Quale mio bisogno affido al Signore, oggi? (Verena M.)
</p>

<h5>Preghiamo</h5>

<p>
Dio di bontà e di misericordia, che ci chiedi di collaborare alla tua opera di salvezza, manda numerosi e santi operai per la tua vigna, perché alla tua Chiesa non manchino mai annunciatori coraggiosi del Vangelo, sacerdoti che ti offrano anche con la vita il sacrificio dell'Eucarestia e che quali segni splendenti di Cristo buon pastore, guidino il tuo popolo sulle strade della carità. Manda il tuo Spirito Santo a rinfrancare il cuore dei giovani, perché abbiano il coraggio di dirti Sì quando li chiami al servizio dei fratelli, la perseveranza nel seguire Gesù anche sulla via della croce e la gioia grande di essere nel mondo testimoni del tuo amore. O Maria, Madre dei sacerdoti, dona a tutti i membri della Chiesa pisana la tua stessa fedeltà per testimoniare a tutti la gioia che nasce dall'incontro con Cristo che vive e regna nei secoli in eterno. Amen. (Giovanni Paolo Benotto)
</p>

<p>
Oh grande Spirito la cui voce io odo nei venti e il cui respiro dona vita a tutto il mondo, ascoltami. Io mi avvicino a te come uno dei tanti figli. Io sono piccolo e debole. Io ho bisogno della tua forza e della tua saggezza. Fa' che io mi trasformi in bellezza e fa' che i miei occhi contemplino sempre il rosso purpureo tramonto del sole. Fa' che le mie mani onorino le cose che tu hai fatto e che le orecchie odano la tua voce. Donami saggezza, affinché io possa comprendere le cose che tu hai insegnato al mio popolo e l'insegnamento che tu hai nascosto in ogni foglia e in ogni roccia. Non possa essere superiore ai miei fratelli io cerco forza ma per poter combattere il mio più grande nemico, me stesso. Fammi sempre pronto a venire a te con mani pure e sguardo diritto, affinché il mio spirito quando un giorno la mia vita svanirà come il sole che tramonta possa venire a te senza vergogna. (Indiani Sioux)
</p>

<h5>Scritti</h5>

<p>
Non e' è quiete per il mio cuore (Gregorio a Leandro, vescovo della Spagna). La vostra lettera dice che la mia vita è degna di imitazione da parte di tutti. Ma ciò che non è così come si dice, lo diventi per il fatto che lo si dice e non menta colui che non è avvezzo a mentire. A queste parole rispondo brevemente con le parole di una santa donna: Non vogliate chiamarmi Noemi, cioè bella, ma chiamatemi Mara, perché sono ricolma di amarezza (Rm 1,20). Sant'uomo, io oggi non sono quello che tu hai conosciuto. Te lo confesso: mentre all'esterno progredivo, interiormente cadevo molto in basso e temo di essere del numero di coloro di cui sta scritto: Li hai fatti cadere, mentre si innalzavano (Sal 72 [73],18). Chi avanza negli onori e cade in basso con il suo modo di vivere, vien fatto cadere mentre si innalza. Io, seguendo le vie del mio capo [il Cristo], avevo stabilito di essere obbrobrio degli uomini e rifiuto del popolo (Sal 21 [2 2], 7) ... ma ora molto mi schiaccia il peso dell'onore, mi frastornano le innumerevoli incombenze e, mentre l'animo si raccoglie per volgersi a Dio, queste lo dilaniano incalzandolo come con spade. Non c'è quiete per il mio cuore. Giace nel più profondo, prostrato, oppresso dal peso dei suoi pensieri. Raramente o per nulla lo trascina nelle altezze il volo della contemplazione. La mente, inerte, è intorpidita e quasi intontita dall' affanno per le faccende del mondo che levano attorno a lei i loro latrati; essa è costretta ora a trattare affari terreni, ora a occuparsi di questioni materiali ... Ma in mezzo a tali occupazioni ti supplico per il Dio onnipotente, tienimi con la mano della tua preghiera perché sono scivolato tra i flutti del turbamento. Navigavo come sotto un vento propizio quando vivevo tranquillamente in monastero, ma improvvisamente si è levata una tempesta e con i suoi flutti burrascosi mi ha rapito nei suoi turbini. Ho perduto il corso favorevole del mio viaggio, perché, perduta la quiete della mente, ho subito il naufragio. Ecco, ora mi trovo tra le onde e cerco la tavola della tua intercessione affinché, dal momento che non ho meritato di arrivare al porto con tutte le mie ricchezze e con la nave intatta, almeno, nonostante i danni, possa giungere al lido aggrappato a una tavola (At 27,43-44). (Gregorio Magno, Lettere 9,28)
</p>

        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/EQE4NET/ZAPP/VERBUM/A.html'>VERBUM:A</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/EQE4NET/ZAPP/VERBUM/A.html" title="A" class="page">A</a>
<ul>
<li><a href="./A276.html" title="A276" class="page">A276</a></li>
<li><a href="./A277.html" title="A277" class="page">A277</a></li>
<li><b>A278</b></li>
<li><a href="./A279.html" title="A279" class="page">A279</a></li>
<li><a href="./A280.html" title="A280" class="page">A280</a></li>
<li><a href="./A281.html" title="A281" class="page">A281</a></li>
<li><a href="./A282.html" title="A282" class="page">A282</a></li>
<li><a href="./A283.html" title="A283" class="page">A283</a></li>
<li><a href="./A284.html" title="A284" class="page">A284</a></li>
<li><a href="./A285.html" title="A285" class="page">A285</a></li>
<li><a href="./A286.html" title="A286" class="page">A286</a></li>
<li><a href="./A287.html" title="A287" class="page">A287</a></li>
<li><a href="./A288.html" title="A288" class="page">A288</a></li>
<li><a href="./A289.html" title="A289" class="page">A289</a></li>
<li><a href="./A290.html" title="A290" class="page">A290</a></li>
<li><a href="./A291.html" title="A291" class="page">A291</a></li>
<li><a href="./A292.html" title="A292" class="page">A292</a></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
<li><a href="./WORK.html" title="WORK" class="page">WORK</a></li>
<li><a href="./WORK2.html" title="WORK2" class="page">WORK2</a></li>
</ul></li>
</ul>

</div>

</div>
 
</body>
</html>
