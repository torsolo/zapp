	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO ORDINARIO</h1>-->
        <h1>TEMPO ORDINARIO</h1>

<p>
SETTIMANA 24 - GIOVEDI
</p>

<p>
Antifona d'Ingresso / Dà, o Signore, la pace a coloro che sperano in te; i tuoi profeti siano trovati degni di fede; ascolta la preghiera dei tuoi fedeli e del tuo popolo, Israele. (Sir 36,15-16)
</p>

<p>
Atto Penitenziale / Umili e penitenti come il pubblicano al tempio, accostiamoci al Dio giusto e santo, perché abbia pietà anche di noi. C: Signore, che sei venuto a cercare che era perduto, abbi pietà di noi. A: Signore, pietà. C: Cristo, che sei venuto per dare la tua vita in riscatto per tutti, abbi pietà di noi. A: Cristo, pietà. C: Signore, che raccogli nell'unità i tuoi figli dispersi, abbi pietà di noi. A: Signore, pietà. C: Dio Onnipotente abbia misericordia di voi, perdoni i vostri peccati e vi conduca alla vita eterna. A: Amen.
</p>

<p>
Colletta / O Dio, che hai creato e governi l'universo, fa' che sperimentiamo la potenza della tua misericordia, per dedicarci con tutte le forze al tuo servizio. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
Prima Lettura / Dalla prima lettera di san Paolo apostolo ai Corinzi (1Cor 15,1-11) / Vi proclamo, fratelli, il Vangelo che vi ho annunciato e che voi avete ricevuto, nel quale restate saldi e dal quale siete salvati, se lo mantenete come ve l'ho annunciato. A meno che non abbiate creduto invano! A voi infatti ho trasmesso, anzitutto, quello che anch'io ho ricevuto, cioè che Cristo morì per i nostri peccati secondo le Scritture e che fu sepolto e che è risorto il terzo giorno secondo le Scritture e che apparve a Cefa e quindi ai Dodici. In seguito apparve a più di cinquecento fratelli in una sola volta: la maggior parte di essi vive ancora, mentre alcuni sono morti. Inoltre apparve a Giacomo, e quindi a tutti gli apostoli. Ultimo fra tutti apparve anche a me come a un aborto. Io infatti sono il più piccolo tra gli apostoli e non sono degno di essere chiamato apostolo perché ho perseguitato la Chiesa di Dio. Per grazia di Dio, però, sono quello che sono, e la sua grazia in me non è stata vana. Anzi, ho faticato più di tutti loro, non io però, ma la grazia di Dio che è con me. Dunque, sia io che loro, così predichiamo e così avete creduto. / C: Parola di Dio. / A: Rendiamo grazie a Dio.
</p>

<p>
Salmo Responsoriale / (Sal 117) <b>Rendete grazie al Signore perché è buono</b> / Rendete grazie al Signore perché è buono, perché il suo amore è per sempre. Dica Israele: «Il suo amore è per sempre». / La destra del Signore si è innalzata, la destra del Signore ha fatto prodezze. Non morirò, ma resterò in vita e annuncerò le opere del Signore. / Sei tu il mio Dio e ti rendo grazie, sei il mio Dio e ti esalto. 
</p>

<p>
Canto al Vangelo / Alleluia, Alleluia / Venite a me, voi tutti che siete stanchi e oppressi, e io vi darò ristoro, dice il Signore. (Mt 11,28) / Alleluia.
</p>

<p>
VANGELO / Dal Vangelo secondo  Luca (Lc 7,36-50) / In quel tempo, uno dei farisei invitò Gesù a mangiare da lui. Egli entrò nella casa del fariseo e si mise a tavola. Ed ecco, una donna, una peccatrice di quella città, saputo che si trovava nella casa del fariseo, portò un vaso di profumo; stando dietro, presso i piedi di lui, piangendo, cominciò a bagnarli di lacrime, poi li asciugava con i suoi capelli, li baciava e li cospargeva di profumo. Vedendo questo, il fariseo che l'aveva invitato disse tra sé: «Se costui fosse un profeta, saprebbe chi è, e di quale genere è la donna che lo tocca: è una peccatrice!». Gesù allora gli disse: «Simone, ho da dirti qualcosa». Ed egli rispose: «Di' pure, maestro». «Un creditore aveva due debitori: uno gli doveva cinquecento denari, l'altro cinquanta. Non avendo essi di che restituire, condonò il debito a tutti e due. Chi di loro dunque lo amerà di più?». Simone rispose: «Suppongo sia colui al quale ha condonato di più». Gli disse Gesù: «Hai giudicato bene». E, volgendosi verso la donna, disse a Simone: «Vedi questa donna? Sono entrato in casa tua e tu non mi hai dato l'acqua per i piedi; lei invece mi ha bagnato i piedi con le lacrime e li ha asciugati con i suoi capelli. Tu non mi hai dato un bacio; lei invece, da quando sono entrato, non ha cessato di baciarmi i piedi. Tu non hai unto con olio il mio capo; lei invece mi ha cosparso i piedi di profumo. Per questo io ti dico: sono perdonati i suoi molti peccati, perché ha molto amato. Invece colui al quale si perdona poco, ama poco». Poi disse a lei: «I tuoi peccati sono perdonati». Allora i commensali cominciarono a dire tra sé: «Chi è costui che perdona anche i peccati?». Ma egli disse alla donna: «La tua fede ti ha salvata; va' in pace!». / C: Parola del Signore. / A: Lode a Te o Cristo.
</p>

<p>
Preghiera dei Fedeli / Fratelli, abbiamo nei cieli un Padre buono e ricco di misericordia. Fedele alle sue promesse, egli va tessendo con l'umanità una storia di salvezza e di riconciliazione. Perciò, confidenti, lo invochiamo dicendo: <b>Padre misericordioso, aiutaci!</b> / Perché il perdono, per la chiesa, sia la più efficace testimonianza delle sue origini dal costato di Cristo. Preghiamo: / Perché i laici si sentano sempre più afferrati dal vangelo e lo dimostrino nella trasparenza della vita. Preghiamo: / Perché alla Chiesa non manchino mai vocazioni religiose e sacerdotali, testimoni nel mondo della risurrezione di Cristo. Preghiamo: / Perché non trascuriamo di chiedere a Dio i doni spirituali, mentre lo ringraziamo delle sue provvidenze materiali. Preghiamo: / Perché, nel desiderio di riconciliarsi con Dio, non ci sentiamo scoraggiati dalla nostra fragilità, ma liberati dalla sua misericordia. Preghiamo: / Perché i confessori abbiano scienza e carità. / Per il seminario diocesano. / O Padre, lo Spirito che dal giorno del battesimo abita nei nostri cuori, faccia della nostra preghiera un sacrificio di lode a te gradito. Te lo chiediamo per Cristo nostro Signore. Amen.
</p>

<p>
Sulle Offerte / Accogli con bontà, Signore, i doni e le preghiere del tuo popolo, e ciò che ognuno offre in tuo onore giovi alla salvezza di tutti. Per Cristo nostro Signore.
</p>

<p>
Prefazio / E' veramente cosa buona e giusta renderti grazie e innalzare a te l'inno di benedizione e di lode, Dio onnipotente ed eterno, per Cristo nostro Signore. In lui hai voluto rinnovare l'universo, perchè noi tutti fossimo partecipi della sua pienezza. Egli che era Dio annientò se stesso, e col sangue versato sulla croce pacificò il cielo e la terra. Perciò fu innalzato sopra ogni creatura ed è causa di salvezza eterna per coloro che ascoltano la sua parola. E noi, uniti agli angeli e ai santi, cantiamo con gioia l'inno della tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
Antifona alla Comunione / Quanto è preziosa la tua misericordia, o Dio! Gli uomini si rifugiano all'ombra delle tue ali. (Sal 36,8)<br>
Antifona alla Comunione / Il calice della benedizione che noi benediciamo è comunione con il sangue di Cristo; e il pane che spezziamo è comunione con il corpo di Cristo. (1Cor 10,16)
</p>

<p>
Dopo la Comunione / La potenza di questo sacramento, o Padre, ci pervada corpo e anima, perché non prevalga in noi il nostro sentimento, ma l'azione del tuo Santo Spirito. Per Cristo nostro Signore.
</p>


<hr>

<h5>Evangelizo</h5>

<p>
San Clemente d'Alessandria (150-ca 215)teologo/Omelia "Quale ricco potrà salvarsi?" / "Beati i poveri in spirito" (Mt 5,3) / Non bisogna rifiutare i beni che possono aiutare il prossimo. La natura dei possedimenti è essere posseduti, quella dei beni è diffondere il bene; Dio li ha destinati al benessere dell'uomo. I beni sono nelle nostre mani come degli utensili, strumenti da cui si trae un buon risultato se li si sa usare. (...) La natura ha fatto della riccheza una serva non una padrona. Non occorre dunque denigrarla, perché in sé non è né buona né cattiva, ma solamente innocente. Da noi soli dipende l'uso, buono o cattivo, che ne faremo: il nostro spirito e la nostra coscienza sono completamente liberi di disporre dei beni che sono stati loro affidati. Distruggiamo dunque, non i beni, ma le passioni che ne pervertono l'uso. Quando saremo diventati onesti, sapremo usare onestamente la nostra fortuna. I beni di cui ci dicono di disfarci, capiamo bene che sono le passioni dell'anima. (...) Non guadagnate nulla a disfarvi del denaro, se restate ricchi delle vostre passioni. (...) Ecco come il Signore pensa l'uso dei beni esteriori: dobbiamo disfarci non del denaro che ci fa vivere, ma delle forze che ce lo fanno usare male, cioè le malattie dell'anima, le passioni. (...) Bisogna purificare l'anima cioè renderla povera e nuda ed ascoltare così la chiamata del Salvatore: "Vieni, seguimi". E' la strada dove cammina chi ha il cuore puro. (...) Questi considera la sua fortuna, l'oro, l'argento, le sue case come grazie di Dio, e gli testimonia riconoscenza aiutando i poveri con i suoi beni. Sa che possiede questi beni più per gli altri che per se stesso; resta più forte delle sue ricchezze, lungi dal divenirne schiavo; non le trattiene nell'anima (...). E se un giorno il suo denaro finisce, accetta la rovina con cuore gioioso quanto nei bei giorni. Quest'uomo, dico, Dio lo dichiara beato e lo chiama "povero in spirito" (Mt 5,3), erede assicurato del Regno dei cieli che sarà chiuso a coloro che non avranno saputo liberarsi della loro ricchezza.
</p>

<h5>DiBruno</h5>

<p>
<a href="./WORK2.html" title="WORK2" class="page">WORK2</a> <a href="https://www.homilyvoice.it/Meditazioni-dalla-Liturgia-del-giorno.html" title="HomilyVoice" class="https">HomilyVoice</a><br>
La tua fede ti ha salvata; va’ in pace! (Lc 7,36-50) / La donna bagna i piedi di Gesù con le lacrime della conversione e del pentimento per i peccati commessi. Gesù lava i piedi dei suoi discepoli con l’acqua, che è simbolo dello Spirito Santo. Gesù è il Santo e dalla croce farà sgorgare dal suo costato squarciato lo Spirito del Signore che dovrà lavare ogni anima da ogni peccato e sozzura che vi è in essa. Ogni anima deve però lavare i piedi di Cristo Gesù con le lacrime della sua conversione e del suo vero e sincero pentimento. Oggi, se nella nostra relazione con Cristo qualcosa è venuto meno, è proprio la perdita della verità del male e del bene secondo il Comandamento del Signore. Manca a noi il Salmo di Davide: “Pietà di me, o Dio, nel tuo amore; nella tua grande misericordia cancella la mia iniquità. Lavami tutto dalla mia colpa, dal mio peccato rendimi puro. Sì, le mie iniquità io le riconosco, il mio peccato mi sta sempre dinanzi. Contro di te, contro te solo ho peccato, quello che è male ai tuoi occhi, io l’ho fatto: così sei giusto nella tua sentenza, sei retto nel tuo giudizio. Ecco, nella colpa io sono nato, nel peccato mi ha concepito mia madre. Ma tu gradisci la sincerità nel mio intimo, nel segreto del cuore mi insegni la sapienza. Aspergimi con rami d’issòpo e sarò puro; lavami e sarò più bianco della neve. Fammi sentire gioia e letizia: esulteranno le ossa che hai spezzato. Distogli lo sguardo dai miei peccati, cancella tutte le mie colpe. Crea in me, o Dio, un cuore puro, rinnova in me uno spirito saldo. Non scacciarmi dalla tua presenza e non privarmi del tuo santo spirito. Rendimi la gioia della tua salvezza, sostienimi con uno spirito generoso” (Sal 51 (50) 1-14). Il nostro Dio neanche più è considerato. Nessuno più si prostra ai suoi piedi, per chiedere perdono con le lacrime della penitenza e della vera conversione. / <b>In quel tempo, uno dei farisei invitò Gesù a mangiare da lui. Egli entrò nella casa del fariseo e si mise a tavola. Ed ecco, una donna, una peccatrice di quella città, saputo che si trovava nella casa del fariseo, portò un vaso di profumo; stando dietro, presso i piedi di lui, piangendo, cominciò a bagnarli di lacrime, poi li asciugava con i suoi capelli, li baciava e li cospargeva di profumo. Vedendo questo, il fariseo che l’aveva invitato disse tra sé: «Se costui fosse un profeta, saprebbe chi è, e di quale genere è la donna che lo tocca: è una peccatrice!». Gesù allora gli disse: «Simone, ho da dirti qualcosa». Ed egli rispose: «Di’ pure, maestro». «Un creditore aveva due debitori: uno gli doveva cinquecento denari, l’altro cinquanta. Non avendo essi di che restituire, condonò il debito a tutti e due. Chi di loro dunque lo amerà di più?». Simone rispose: «Suppongo sia colui al quale ha condonato di più». Gli disse Gesù: «Hai giudicato bene». E, volgendosi verso la donna, disse a Simone: «Vedi questa donna? Sono entrato in casa tua e tu non mi hai dato l’acqua per i piedi; lei invece mi ha bagnato i piedi con le lacrime e li ha asciugati con i suoi capelli. Tu non mi hai dato un bacio; lei invece, da quando sono entrato, non ha cessato di baciarmi i piedi. Tu non hai unto con olio il mio capo; lei invece mi ha cosparso i piedi di profumo. Per questo io ti dico: sono perdonati i suoi molti peccati, perché ha molto amato. Invece colui al quale si perdona poco, ama poco». Poi disse a lei: «I tuoi peccati sono perdonati». Allora i commensali cominciarono a dire tra sé: «Chi è costui che perdona anche i peccati?». Ma egli disse alla donna: «La tua fede ti ha salvata; va’ in pace!».</b> / Oggi urge evangelizzare il peccato, la trasgressione, la disobbedienza. Urge catechizzare le coscienza, perché imparino che il peccato è grave offesa contro la divina Maestà e Signoria di Dio. Manca oggi ad ogni uomo, compreso anche il cristiano, la verità soprannaturale della colpa. Non vedendo Dio dietro la Legge, non si vede Dio neanche dietro il peccato. Se ne fa una cosa della terra, un affare tra gli uomini. Ma chi deve evangelizzare e catechizzare è il ministro della Parola. Se però lui non crede con fede perfetta in Dio, in Cristo, nello Spirito Santo, nella Chiesa, anche lui farà del peccato un fatto della terra e mai evangelizzerà o catechizzerà secondo giustizia, sapienza e pienezza di verità. Oggi il peccato neanche potrà essere evangelizzato o catechizzato, perché ormai è pensiero universale che non vi sia alcuna sanzione eterna. Tra terra e cielo è stato creato un abisso, senza alcuna relazione tra le due realtà. Tutto ciò che avviene sulla terra, rimane sulla terra. Quando domani entreremo nell’eternità, sarà eternità beata per tutti. Con un simile pensiero, peccare e o non peccare non produce alcuna conseguenza eterna. È il sommo della stoltezza. / Madre di Dio, Angeli, Santi, dateci una fede vera nel peccato e le sue conseguenze. 
</p>

<h5>GetUpAndWalk</h5>

<p>
In questi giorni i vescovi tracciano il segno della croce sulla fronte dei ragazzi, con un olio profumato, il crisma: sono profumo di Cristo. Come la donna del vangelo, che entra in scena con un vasetto di olio profumato. Sa che si attira sguardi indignati, sa che il suo ingresso è importuno, imbarazzante, e forse sarà scacciata. Segue l’impulso del cuore e riversa su Gesù un fiume di lacrime e di baci. Si fida: crede, contro ogni ragionevole aspettativa, che Gesù non la manderà via, la lascerà fare. Lasciamoci inebriare dal profumo, guardiamo questa donna, lasciamoci portare dal cuore. Il cuore è una bussola che ci guida attraverso gli insulti, in mezzo al disprezzo, a rispondere amore con amore. Soli davanti a lui. Rinati dalle lacrime. / Come ti vedono di solito gli altri? Che cosa vede in te il Signore? Dove la tua vita profuma? (Stefano Corticelli SJ)
</p>

<h5>Preghiamo</h5>

<p>
<a href="https://www.novena.it/archivio_vangelo.htm" title="Novena" class="https">Novena</a> 
</p>

<h5>Scritti</h5>

<p>
L'umiltà: condizione dell'uomo / Ama l'umiltà, mio amato, il cui profumo è soave e il cui sapore è dolce. L'umile, che anche quando è esaltato [resta] umile, è amato dai grandi e dagli umili ... Ama questa parte, mio amato, la condizione nella quale dimorano i figli della carne. È bene per l'uomo umiliare se stesso: la condizione di Adamo è polvere [proveniente] dalla terra (1Cor 15,47). Il suo Signore stabilì per lui un comandamento da custodire; custodendo il quale, colui che fu condannato il suo Signore lo farà pervenire alla condizione eccelsa. Poiché [Adamo] volle impadronirsi dell'esaltazione, che non apparteneva alla sua condizione, il suo Signore lo riportò alla condizione originaria di umiliazione. Di questo testimoniò il Salvatore nostro, che disse: Chi si esalta sarà umiliato e chi si umilia sarà esaltato (Mt 23,12). Adamo si esaltò e fu umiliato e ritornò alla polvere, alla sua condizione originaria (Gen 3,19). Il nostro Salvatore, altissimo e magnifico, si umiliò e fu esaltato e fu elevato alla sua condizione originaria e la sua gloria fu accresciuta e tutto gli fu sottomesso (Fil 2,6-11; 1Cor 15,27). Il Salvatore nostro, che si umiliò, ricevette gloria e ricevette sovrabbondanza. Mentre Adamo, che si esaltò, ricevette umiliazione e ricevette maledizioni in aggiunta all'umiliazione (Gen 3,17-19). Perciò, mio amato, è bene ed è cosa giusta che l'uomo che ama Dio ami l'umiltà e resti nella sua condizione di umiltà. Poiché se la sua radice è piantata nella terra, i suoi frutti salgono davanti al Signore di grandezza (Sal 1,3). Presso l'umiltà, i cui frutti sono desiderabili, si trovano la sobrietà, la castità e i pensieri soavi. Gli umili sono semplici, pazienti, amati, integri, retti, esperti nel bene, prudenti, sereni, sapienti, quieti, pacifici, misericordiosi, pronti a convertirsi, benevoli, profondi, moderati, belli e desiderabili. Colui che ama quest'albero del quale tali sono i frutti, è beato, poiché abita nella pace; e in essa dimora colui che si compiace dei pacifici e degli umili. (Afraat il Persiano, Esposizioni 9,13-14)
</p>

<h5>Pillole</h5>

<p>
<ul>
<li>La gioia a quanto sembra è nel dare. Così quando la gioia sparisce, quando dare comincia a diventare un peso, allora smetti. Ma se sei come la maggior parte delle persone che conosco, darai fino a stare male e dopo, darai ancora.  (KRISTA VERNOFF)</li>
<li>E’ amando gli uomini che si impara ad amare Dio. Non so a cosa Dio vi chiami in particolare, so molto bene a cosa egli chiama tutti i cristiani: a essere apostoli attraverso l’esempio, la bontà, un contatto benefico con gli altri. (Charles de Foucauld)</li>
<li>Il tempo tutto toglie e tutto dà; ogni cosa muta, nulla s’annichila. (G. Bruno)</li>
</ul>
</p>

        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/zapp/VERBUM/A.html'>VERBUM:A</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/zapp/VERBUM/A.html" title="A" class="page">A</a>
<ul>
<li><a href="./A276.html" title="A276" class="page">A276</a></li>
<li><a href="./A277.html" title="A277" class="page">A277</a></li>
<li><a href="./A278.html" title="A278" class="page">A278</a></li>
<li><a href="./A279.html" title="A279" class="page">A279</a></li>
<li><a href="./A280.html" title="A280" class="page">A280</a></li>
<li><a href="./A281.html" title="A281" class="page">A281</a></li>
<li><a href="./A282.html" title="A282" class="page">A282</a></li>
<li><a href="./A283.html" title="A283" class="page">A283</a></li>
<li><a href="./A284.html" title="A284" class="page">A284</a></li>
<li><a href="./A285.html" title="A285" class="page">A285</a></li>
<li><a href="./A286.html" title="A286" class="page">A286</a></li>
<li><a href="./A287.html" title="A287" class="page">A287</a></li>
<li><a href="./A288.html" title="A288" class="page">A288</a></li>
<li><a href="./A289.html" title="A289" class="page">A289</a></li>
<li><a href="./A290.html" title="A290" class="page">A290</a></li>
<li><a href="./A291.html" title="A291" class="page">A291</a></li>
<li><b>A292</b></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
<li><a href="./WORK.html" title="WORK" class="page">WORK</a></li>
<li><a href="./WORK2.html" title="WORK2" class="page">WORK2</a></li>
</ul></li>
</ul>

</div>

</div>
 
</body>
</html>
