	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO ORDINARIO</h1>-->
        <h1>TEMPO ORDINARIO</h1>

<p>
SETTIMANA 24 - DOMENICA
</p>

<p>
Antifona d'Ingresso / Dà, o Signore, la pace a coloro che sperano in te; i tuoi profeti siano trovati degni di fede; ascolta la preghiera dei tuoi fedeli e del tuo popolo, Israele. (Sir 36,15-16)
</p>

<p>
Atto Penitenziale / Nel giorno in cui celebriamo la vittoria di Cristo sul peccato e sulla morte, anche noi siamo chiamati a morire al peccato per risorgere alla vita nuova. Riconosciamoci bisognosi della misericordia del Padre. C: Signore, tu sei la via che riconduce al Padre, abbi pietà di noi. A: Signore, pietà. C: Cristo, tu sei la verità che illumina i popoli, abbi pietà di noi. A: Cristo, pietà. C: Signore, tu sei la vita che rinnova il mondo, abbi pietà di noi. A: Signore, pietà. C: Dio Onnipotente abbia misericordia di voi, perdoni i vostri peccati e vi conduca alla vita eterna. A: Amen.
</p>

<p>
Gloria / Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
Colletta / O Dio, che hai creato e governi l'universo, fa' che sperimentiamo la potenza della tua misericordia, per dedicarci con tutte le forze al tuo servizio. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
Prima Lettura / Dal libro del Siracide (Sir 27,30 - 28,7) / Il rancore e l'ira sono un abominio, il peccatore li possiede. Chi si vendica avrà la vendetta dal Signore ed egli terrà sempre presenti i suoi peccati. Perdona l'offesa al tuo prossimo e allora per la tua preghiera ti saranno rimessi i peccati. Se qualcuno conserva la collera verso un altro uomo, come oserà chiedere la guarigione al Signore? Egli non ha misericordia per l'uomo suo simile, e osa pregare per i suoi peccati? Egli, che è soltanto carne, conserva rancore; chi perdonerà i suoi peccati? Ricordati della tua fine e smetti di odiare, ricordati della dissoluzione e della morte e resta fedele ai comandamenti. Ricordati dei comandamenti e non aver rancore verso il prossimo, ricordati dell'alleanza con l'Altissimo e non far conto dell'offesa subita. / C: Parola di Dio. / A: Rendiamo grazie a Dio.
</p>

<p>
Salmo Responsoriale / (Sal 102) <b>Il Signore è buono e grande nell'amore</b> / Benedici il Signore, anima mia, quanto è in me benedica il suo santo nome. Benedici il Signore, anima mia, non dimenticare tanti suoi benefici. / Egli perdona tutte le tue colpe, guarisce tutte le tue malattie; salva dalla fossa la tua vita, ti corona di grazia e di misericordia. / Egli sa di che siamo plasmati, ricorda che noi siamo polvere. Non ci tratta secondo i nostri peccati, non ci ripaga secondo le nostre colpe. / Come il cielo è alto sulla terra, così è grande la sua misericordia su quanti lo temono; come dista l'oriente dall'occidente, così allontana da noi le nostre colpe. 
</p>

<p>
Seconda Lettura / Dalla lettera di san Paolo apostolo ai Romani (Rm 14,7-9) / Fratelli, nessuno di noi vive per se stesso e nessuno muore per se stesso, perché se noi viviamo, viviamo per il Signore; se noi moriamo, moriamo per il Signore. Sia che viviamo, sia che moriamo, siamo dunque del Signore. Per questo infatti Cristo è morto ed è ritornato alla vita: per essere il Signore dei morti e dei vivi. / C: Parola di Dio. / A: Rendiamo grazie a Dio.
</p>

<p>
Canto al Vangelo / Alleluia, Alleluia / Vi do un comandamento nuovo, dice il Signore: come io ho amato voi, così amatevi anche voi gli uni gli altri. (Gv 13,34) / Alleluia.
</p>

<p>
VANGELO / Dal Vangelo secondo  Matteo (Mt 18,21-35) / In quel tempo, Pietro si avvicinò a Gesù e gli disse: «Signore, se il mio fratello commette colpe contro di me, quante volte dovrò perdonargli? Fino a sette volte?». E Gesù gli rispose: «Non ti dico fino a sette volte, ma fino a settanta volte sette. Per questo, il regno dei cieli è simile a un re che volle regolare i conti con i suoi servi. Aveva cominciato a regolare i conti, quando gli fu presentato un tale che gli doveva diecimila talenti. Poiché costui non era in grado di restituire, il padrone ordinò che fosse venduto lui con la moglie, i figli e quanto possedeva, e così saldasse il debito. Allora il servo, prostrato a terra, lo supplicava dicendo: "Abbi pazienza con me e ti restituirò ogni cosa". Il padrone ebbe compassione di quel servo, lo lasciò andare e gli condonò il debito. Appena uscito, quel servo trovò uno dei suoi compagni, che gli doveva cento denari. Lo prese per il collo e lo soffocava, dicendo: "Restituisci quello che devi!". Il suo compagno, prostrato a terra, lo pregava dicendo: "Abbi pazienza con me e ti restituirò". Ma egli non volle, andò e lo fece gettare in prigione, fino a che non avesse pagato il debito. Visto quello che accadeva, i suoi compagni furono molto dispiaciuti e andarono a riferire al loro padrone tutto l'accaduto. Allora il padrone fece chiamare quell'uomo e gli disse: "Servo malvagio, io ti ho condonato tutto quel debito perché tu mi hai pregato. Non dovevi anche tu aver pietà del tuo compagno, così come io ho avuto pietà di te?". Sdegnato, il padrone lo diede in mano agli aguzzini, finché non avesse restituito tutto il dovuto. Così anche il Padre mio celeste farà con voi se non perdonerete di cuore, ciascuno al proprio fratello». / C: Parola del Signore. / A: Lode a Te o Cristo.
</p>

<p>
PROFESSIONE DI FEDE / Credo in un solo Dio, Padre onnipotente, / creatore del cielo e della terra, / di tutte le cose visibili e invisibili. / Credo in un solo Signore, Gesù Cristo, unigenito Figlio di Dio, / nato dal Padre prima di tutti i secoli: / Dio da Dio, Luce da Luce, Dio vero da Dio vero, / generato, non creato, della stessa sostanza del Padre; / per mezzo di lui tutte le cose sono state create. / Per noi uomini e per la nostra salvezza / discese dal cielo, / e per opera dello Spirito Santo / si è incarnato nel seno della Vergine Maria / e si è fatto uomo. / Fu crocifisso per noi sotto Ponzio Pilato, / morì e fu sepolto. / Il terzo giorno è risuscitato, secondo le Scritture, / è salito al cielo, siede alla destra del Padre. / E di nuovo verrà, nella gloria, / per giudicare i vivi e i morti, / e il suo regno non avrà fine. / Credo nello Spirito Santo, che è Signore e dà la vita, / e procede dal Padre e dal Figlio. / Con il Padre e il Figlio è adorato e glorificato, / e ha parlato per mezzo dei profeti. / Credo la Chiesa, una santa cattolica e apostolica. / Professo un solo battesimo per il perdono dei peccati. / Aspetto la risurrezione dei morti / e la vita del mondo che verrà. Amen.
</p>

<p>
Preghiera dei fedeli / Cristo, il santo dei santi, ha operato tra l'incomprensione e le opposizioni. Chiediamo con fiducia al Padre di non lasciarci intimorire dalle opposizioni e dalle difficoltà, ma di testimoniare con coraggio la nostra fede, dicendo: <b>Donaci, o Padre, la forza del tuo Spirito.</b> / Sostieni la Chiesa nel suo compito profetico di richiamare gli uomini al vero Dio e di abbandonare i falsi valori del mondo. Noi ti invochiamo: / Concedi al Papa e ai vescovi la luce per riconoscere le necessità del nostro tempo, e dona loro una grande sollecitudine verso i poveri. Noi ti invochiamo: / Aiuta i perseguitati e i prigionieri politici, incarcerati per la ricerca di verità e libertà, perché si sentano confortati da Cristo crocifisso. Noi ti invochiamo: / Guida le famiglie del nostro paese verso rapporti di vero amore, che rafforzi la libertà interiore dei loro componenti. Noi ti invochiamo: / Donaci la capacità di correggerci l'un l'altro fraternamente, senza cedere alla critica maligna e alla condanna del prossimo. Noi ti invochiamo: / Per le famiglie colpite da disgrazie e da lutti. Perché siamo consapevoli dell'immenso valore della messa. / O Padre nostro e nostro Signore, ti presentiamo con piena confidenza le necessità di tutti gli uomini e il nostro sforzo di costruire una società più umana: vieni a salvarci con la tua grazia onnipotente perché ci accostiamo al tuo Cristo, perfetto sacrificio per i secoli eterni. Amen.
</p>

<p>
Preghiera dei Fedeli / Cristo è il re dell'universo e il Signore della Chiesa. Rivolgiamo a lui la nostra fiduciosa preghiera, perché tutto il mondo si rinnovi nella giustizia e nell'amore. R. <b>Gesù Signore, ascoltaci.</b> / Per la santa Chiesa, perché unita in Cristo, mite re di pace, esprima alla luce del vangtelo la giustizia nuova che egli ha promulgato dalla croce, preghiamo. R. / Per i pastori del popolo di Dio, vescovi, presbiteri, diaconi, perché siano imitatori di colui che è venuto non per essere servito, ma per servire, preghiamo. R. / Per la società in cui viviamo, perché riconosca in ogni essere umano la presenza del Figlio di Dio, che un giorno verrà a giudicare il mondo, preghiamo. R. / Per tutti i fratelli che portano, come noi, nella loro anima<br>
il segno della contraddizione e del peccato, perché non esitino ad affidarsi alla regalità di Cristo, esigente ma liberante, preghiamo. R. / Per gli uomini vicini alla morte, perché illuminati e guidati dalla speranza immortale ricevuta in dono nel Battesimo, si aprano alla contemplazione del volto di Cristo, preghiamo. R. / Signore Gesù, che sulla croce hai spezzato il giogo del peccato e della morte, estendi a tutti noi la tua signoria di grazia e di pace; donaci la certezza che ogni umana fatica è un germe che si apre alla realtà beatificante del tuo regno. Tu che vivi e regni nei secoli dei secoli. R. Amen.
</p>

<p>
Sulle Offerte / Accogli con bontà, Signore, i doni e le preghiere del tuo popolo, e ciò che ognuno offre in tuo onore giovi alla salvezza di tutti. Per Cristo nostro Signore.
</p>

<p>
Prefazio / E' veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno. Nella tua misericordia hai tanto amato gli uomini da mandare il tuo Figlio come Redentore a condividere in tutto, fuorché nel peccato, la nostra condizione umana. così hai amato in noi ciò che tu amavi nel Figlio, e in lui, servo obbediente, hai ricostruito l'alleanza distrutta dalla disobbedienza del peccato. Per questo mistero di salvezza, uniti agli angeli e ai santi, cantiamo con gioia l'inno della tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
Antifona alla Comunione / Quanto è preziosa la tua misericordia, o Dio! Gli uomini si rifugiano all'ombra delle tue ali. (Sal 36,8)<br>
Antifona alla Comunione / Il calice della benedizione che noi benediciamo è comunione con il sangue di Cristo; e il pane che spezziamo è comunione con il corpo di Cristo. (1Cor 10,16)<br>
Antifona alla Comunione / “Il Padre mio non perdonerà a voi, se non perdonerete di cuore al vostro fratello”. (Mt 18,35)
</p>

<p>
Dopo la Comunione / La potenza di questo sacramento, o Padre, ci pervada corpo e anima, perché non prevalga in noi il nostro sentimento, ma l'azione del tuo Santo Spirito. Per Cristo nostro Signore.
</p>


<hr>

<h5>Evangelizo</h5>

<p>
San Giovanni Paolo II (1920-2005) papa / Lettera enciclica «Dives in misericordia», n° 14 / “Non ti dico fino a sette, ma fino a settanta volte sette” / Cristo sottolinea con tanta insistenza la necessità di perdonare gli altri che a Pietro, il quale gli aveva chiesto quante volte avrebbe dovuto perdonare il prossimo, indicò la cifra simbolica di «settanta volte sette», volendo dire con questo che avrebbe dovuto saper perdonare a ciascuno ed ogni volta. È ovvio che una cosi generosa esigenza di perdonare non annulla le oggettive esigenze della giustizia. La giustizia propriamente intesa costituisce per cosi dire lo scopo del perdono. In nessun passo del messaggio evangelico il perdono, e neanche la misericordia come sua fonte, significano indulgenza verso il male, verso lo scandalo, verso il torto o l'oltraggio arrecato. (...) La riparazione del male e dello scandalo, il risarcimento del torto, la soddisfazione dell'oltraggio sono condizione del perdono. (...) La misericordia però ha la forza di conferire alla giustizia un contenuto nuovo, che si esprime nel modo più semplice e pieno nel perdono. Esso infatti manifesta che, oltre al processo ... che è specifico della giustizia, è necessario l'amore, perché l'uomo si affermi come tale. L'adempimento delle condizioni della giustizia è indispensabile, soprattutto affinché l'amore possa rivelare il proprio volto. (...) La Chiesa ritiene giustamente come proprio dovere, come scopo della propria missione, quello di custodire l'autenticità del perdono.
</p>

<h5>DiBruno</h5>

<p>
Il padrone lo diede in mano agli aguzzini (Mt 18,21-35) / Se noi credessimo in una sola Parola della Scrittura, sia dell’Antico che del Nuovo Testamento, la nostra vita sarebbe totalmente differente. Smetteremmo di produrre opere secondo la carne, opere di peccato e di grande immoralità, e inizieremmo a produrre frutti di carità, misericordia, giustizia, grande santità. Insegna l’Antico Testamento: “Chi si vendica subirà la vendetta del Signore, il quale tiene sempre presenti i suoi peccati. Perdona l’offesa al tuo prossimo e per la tua preghiera ti saranno rimessi i peccati. Un uomo che resta in collera verso un altro uomo, come può chiedere la guarigione al Signore? Lui che non ha misericordia per l’uomo suo simile, come può supplicare per i propri peccati? Se lui, che è soltanto carne, conserva rancore, chi espierà per i suoi peccati? Ricòrdati della fine e smetti di odiare, della dissoluzione e della morte e resta fedele ai comandamenti. Ricorda i precetti e non odiare il prossimo, l’alleanza dell’Altissimo e dimentica gli errori altrui” (Sir 28,1-7). Chi vuole essere perdonato da Dio, deve necessariamente perdonare i suoi fratelli. Chi non perdona mai sarà perdonato. È condizione indispensabile, necessaria perché Dio possa perdonare i nostri peccati. Gesù aggiunge a questa verità una verità nuovissima. Nella Parabola del servo spietato, ci rivela la differenza di gravità tra la colpa commessa contro Dio e quella commessa contro di noi. Quella commessa da noi contro Dio è impagabile. Nessuno potrà mai soddisfare il suo debito. Quella invece commessa contro di noi può essere facilmente soddisfatta. Quella contro Dio consta di diecimila talenti. Impagabili in eterno. Quella contro di noi di appena cento denari. / <b>Allora Pietro gli si avvicinò e gli disse: «Signore, se il mio fratello commette colpe contro di me, quante volte dovrò perdonargli? Fino a sette volte?». E Gesù gli rispose: «Non ti dico fino a sette volte, ma fino a settanta volte sette. Per questo, il regno dei cieli è simile a un re che volle regolare i conti con i suoi servi. Aveva cominciato a regolare i conti, quando gli fu presentato un tale che gli doveva diecimila talenti. Poiché costui non era in grado di restituire, il padrone ordinò che fosse venduto lui con la moglie, i figli e quanto possedeva, e così saldasse il debito. Allora il servo, prostrato a terra, lo supplicava dicendo: “Abbi pazienza con me e ti restituirò ogni cosa”. Il padrone ebbe compassione di quel servo, lo lasciò andare e gli condonò il debito. Appena uscito, quel servo trovò uno dei suoi compagni, che gli doveva cento denari. Lo prese per il collo e lo soffocava, dicendo: “Restituisci quello che devi!”. Il suo compagno, prostrato a terra, lo pregava dicendo: “Abbi pazienza con me e ti restituirò”. Ma egli non volle, andò e lo fece gettare in prigione, fino a che non avesse pagato il debito. Visto quello che accadeva, i suoi compagni furono molto dispiaciuti e andarono a riferire al loro padrone tutto l’accaduto. Allora il padrone fece chiamare quell’uomo e gli disse: “Servo malvagio, io ti ho condonato tutto quel debito perché tu mi hai pregato. Non dovevi anche tu aver pietà del tuo compagno, così come io ho avuto pietà di te?”. Sdegnato, il padrone lo diede in mano agli aguzzini, finché non avesse restituito tutto il dovuto. Così anche il Padre mio celeste farà con voi se non perdonerete di cuore, ciascuno al proprio fratello».</b> / Dinanzi a noi c’è un carcere eterno che ci attende, se non soddisfiamo il nostro debito. Noi possiamo dare ai nostri fratelli il carcere solo per qualche giorno. Noi condoniamo ai nostri fratelli il carcere per qualche giorno e il Signore ci condona il carcere eterno. Il guadagno è altissimo. Il servo spietato aveva già ricevuto dal suo padrone il condono del suo debito. Ha chiesto misericordia e il padrone gliel’ha concessa. Lui però non ha avuto misericordia verso un suo fratello che gli doveva appena cento miseri denari. Ora deve pagare fino all’ultimo spicciolo quanto deve al suo padrone. Non credo esista stoltezza più grande. Eppure oggi l’uomo non perdona all’uomo perché non crede nella Parola del Signore. Se ne va nel carcere eterno, perché esige dai suoi fratelli non solo somma giustizia, ma sovente anche vendetta. Chi non perdona di cuore, sappiamo che neanche lui sarà perdonato. Sappiamo anche che, senza perdono, il suo carcere è eterno. Noi rimettiamo cento denari. Il Signore ci rimette diecimila talenti. Noi condoniamo poco. Il Signore ci condona una eternità di pena. Ma chi crede in questa Parola del Signore? Nessuno. Ognuno è prigioniero del suo cuore meschino e della sua mente incapace di aprirsi alla verità che sgorga dal cuore del Padre, nello Spirito. / Madre di Dio, Angeli, Santi, fate che crediamo in ogni Parola di Cristo Signore.
</p>

<h5>GetUpAndWalk</h5>

<p>
Poiché essere stati amati è l’unica vera scuola d’amore, nulla meglio dell’esempio sa dire al mio cuore come allargarsi. Faccio memoria del tuo perdono, dell’assoluzione che ogni giorno mi fa viva e nuova in te. Col perdono al centro del cuore, mi riscopro capace di perdonare. Forse non so come regolarmi, io; la tua legge è perfetta, piena legge d’amore. Ma è legge grande, mentre il mio cuore è piccolo. Invoco allora la tua sapienza: insegnami come comportarmi coi fratelli che mi poni accanto, come amarli in te e per te. Fatti a tua immagine, in te troviamo l’immagine perfetta dell’amore e ci amiamo gli uni gli altri portandoci quello stesso amore che tu ci offri. Allora, Signore, la tua misericordia ci allarghi il cuore e faccia spazio a settanta volte sette atti d’amore. / In quale occasione mi sono sentito perdonato? Cosa mi impedisce di perdonare? Quale relazione affido al Signore? (Verena M.)
</p>

<h5>Preghiamo</h5>

<p>
Signore Gesù, spesso trovo difficile il perdonare e dimenticare il male ricevuto. Libera, ti prego, il mio cuore da ogni risentimento e rendilo aperto alla riconciliazione. Tu che sulla Croce hai perdonato e hai pregato per i tuoi crocefissori, donami un amore grande come il tuo, perché io faccia il primo passo verso la riconciliazione e la pace. Amen.
</p>

<h5>Pillole</h5>

<p>
<ul>
<li>Non vergognarti di essere umile. L’umiltà consiste nella conoscenza perfetta di quello che siamo e che possiamo, senza fantasticare con qualità che non abbiamo. Umiltà non è posizione di corpo né tono di voce: è posizione di spirito, che sa ciò che è e ciò che può e non ha bisogno di manifestarsi agli altri: vale per se stessa. Sii, quindi, umile!</li>
<li>Se salvare il mondo fosse una cosa facile e semplice, Dio non si sarebbe lasciato inchiodare ad una croce. Penso a questo, Signore, stasera, che sento pesante, per la stanchezza che è dentro di me. Anche tu hai provato la stanchezza e il senso di non farcela più. Ti sei messo a sedere, sul pozzo di Sicar, con i piedi stanchi e la gola riarsa. Angosciato, sei caduto a terra a Getsemani, chiedendo aiuto al Padre. Anch’io sono stanco. Stanco di lavorare perché vedo gli altri che non fanno niente. Stanco di annunciare un messaggio che nessuno accetta di vivere. Stanco di servire la gente che poi ti volta le spalle e fa finta di non averti riconosciuto. Stanco di farmi in quattro ed essere sempre interpretato alla rovescia. Non so, o Signore, se tutto questo è segno di quella povertà di cui parlavi sulla montagna quella mattina. Ho udito parlare di “chiesa della diaspora”, di “cammino nell’insicurezza”, di “navigazione a mare aperto”, di “viaggio tra le sabbie del deserto”. Ma dire queste cose è facile: difficile è viverle giorno per giorno. Aiutami, o Signore, a guardare a lungo la notte, così che possa scoprire quanto sono numerose le stelle. A guardare al di là dell’impossibile umano, ove incomincia il tuo possibile. A non aver paura del male che vedo, anche se è tanto. A pensare al bene che esiste, anche se non sempre si vede. Più sono debole e più sono potente, perché quanto più c’è meno posto per me, c’è più posto per te. Dammi una mano, o Signore, perché io possa guardare con speranza i germogli di vita, che ogni giorno si aprono nel mondo. Perché io possa camminare sulle strade di una speranza cristiana, per essere dispensatore della tua parola che salva e redime anche i più delicati sospiri del mondo, che partorisce il suo domani nella sofferenza e nella stanchezza dell’oggi… Amen. (Anonimo)</li>
</ul>
</p>

        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/zapp/VERBUM/A.html'>VERBUM:A</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/zapp/VERBUM/A.html" title="A" class="page">A</a>
<ul>
<li><a href="./A276.html" title="A276" class="page">A276</a></li>
<li><a href="./A277.html" title="A277" class="page">A277</a></li>
<li><a href="./A278.html" title="A278" class="page">A278</a></li>
<li><a href="./A279.html" title="A279" class="page">A279</a></li>
<li><a href="./A280.html" title="A280" class="page">A280</a></li>
<li><a href="./A281.html" title="A281" class="page">A281</a></li>
<li><a href="./A282.html" title="A282" class="page">A282</a></li>
<li><a href="./A283.html" title="A283" class="page">A283</a></li>
<li><a href="./A284.html" title="A284" class="page">A284</a></li>
<li><a href="./A285.html" title="A285" class="page">A285</a></li>
<li><a href="./A286.html" title="A286" class="page">A286</a></li>
<li><a href="./A287.html" title="A287" class="page">A287</a></li>
<li><b>A288</b></li>
<li><a href="./A289.html" title="A289" class="page">A289</a></li>
<li><a href="./A290.html" title="A290" class="page">A290</a></li>
<li><a href="./A291.html" title="A291" class="page">A291</a></li>
<li><a href="./A292.html" title="A292" class="page">A292</a></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
<li><a href="./WORK.html" title="WORK" class="page">WORK</a></li>
<li><a href="./WORK2.html" title="WORK2" class="page">WORK2</a></li>
</ul></li>
</ul>

</div>

</div>
 
</body>
</html>
