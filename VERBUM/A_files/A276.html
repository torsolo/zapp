	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO ORDINARIO</h1>-->
        <h1>TEMPO ORDINARIO</h1>

<p>
SETTIMANA 22 - MARTEDI
</p>

<p>
Antifona d'Ingresso / Abbi pietà di me, Signore, perché ti invoco tutto il giorno: tu sei buono e pronto al perdono, sei pieno di misericordia con chi ti invoca.  (Sal 86,3.5)
</p>

<p>
Atto Penitenziale / Fratelli, per celebrare degnamente i santi misteri, riconosciamo i nostri peccati. C: Signore, mandato dal Padre a salvare i contriti di cuore, abbi pietà di noi. A: Signore pietà. C: Cristo, che sei venuto a chiamare i peccatori, abbi pietà di noi. A: Cristo, pietà. C: Signore, che intercedi per noi presso il Padre, abbi pietà di noi. A: Signore, pietà. C: Dio Onnipotente abbia misericordia di voi, perdoni i vostri peccati e vi conduca alla vita eterna. A: Amen.
</p>

<p>
Colletta / O Dio, nostro Padre, unica fonte di ogni dono perfetto, suscita in noi l'amore per te e ravviva la nostra fede, perché si sviluppi in noi il germe del bene e con il tuo aiuto maturi fino alla sua pienezza. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
Prima Lettura / Dalla prima lettera di san Paolo apostolo ai Corinzi (1Cor 2, 10-16) / Fratelli, lo Spirito conosce bene ogni cosa, anche le profondità di Dio. Chi infatti conosce i segreti dell'uomo se non lo spirito dell'uomo che è in lui? Così anche i segreti di Dio nessuno li ha mai conosciuti se non lo Spirito di Dio. Ora, noi non abbiamo ricevuto lo spirito del mondo, ma lo Spirito di Dio per conoscere ciò che Dio ci ha donato. Di queste cose noi parliamo, con parole non suggerite dalla sapienza umana, bensì insegnate dallo Spirito, esprimendo cose spirituali in termini spirituali. Ma l'uomo lasciato alle sue forze non comprende le cose dello Spirito di Dio: esse sono follia per lui e non è capace di intenderle, perché di esse si può giudicare per mezzo dello Spirito. L'uomo mosso dallo Spirito, invece, giudica ogni cosa, senza poter essere giudicato da nessuno. Infatti chi mai ha conosciuto il pensiero del Signore in modo da poterlo consigliare? Ora, noi abbiamo il pensiero di Cristo. / C: Parola di Dio. / A: Rendiamo grazie a Dio.
</p>

<p>
Salmo Responsoriale / (Sal 144) <b>Giusto è il Signore in tutte le sue vie</b> / Misericordioso e pietoso è il Signore, lento all'ira e grande nell'amore. Buono è il Signore verso tutti, la sua tenerezza si espande su tutte le creature. / Ti lodino, Signore, tutte le tue opere e ti benedicano i tuoi fedeli. Dicano la gloria del tuo regno e parlino della tua potenza. / Per far conoscere agli uomini le tue imprese e la splendida gloria del tuo regno. Il tuo regno è un regno eterno, il tuo dominio si estende per tutte le generazioni. / Fedele è il Signore in tutte le sue parole e buono in tutte le sue opere. Il Signore sostiene quelli che vacillano e rialza chiunque è caduto. 
</p>

<p>
Canto al Vangelo / Alleluia, Alleluia / Un grande profeta è sorto tra noi, Dio ha visitato il suo popolo. (Lc 7,16) / Alleluia.
</p>

<p>
VANGELO / Dal Vangelo secondo  Luca (Lc 4, 31-37) / In quel tempo, Gesù scese a Cafàrnao, città della Galilea, e in giorno di sabato insegnava alla gente. Erano stupiti del suo insegnamento perché la sua parola aveva autorità. Nella sinagoga c'era un uomo che era posseduto da un demonio impuro; cominciò a gridare forte: «Basta! Che vuoi da noi, Gesù Nazareno? Sei venuto a rovinarci? Io so chi tu sei: il santo di Dio!». Gesù gli ordinò severamente: «Taci! Esci da lui!». E il demonio lo gettò a terra in mezzo alla gente e uscì da lui, senza fargli alcun male. Tutti furono presi da timore e si dicevano l'un l'altro: «Che parola è mai questa, che comanda con autorità e potenza agli spiriti impuri ed essi se ne vanno?». E la sua fama si diffondeva in ogni luogo della regione circostante. / C: Parola del Signore. / A: Lode a Te o Cristo.
</p>

<p>
Preghiera dei Fedeli / La parola di Cristo ha il potere di respingere la forza del Maligno e donare all'uomo unità e pace. Allora, preghiamo con fede e diciamo: <b>Aiutaci, o Signore, ad ascoltare la tua parola.</b> / Perché i cristiani rinnovino frequentemente le promesse del battesimo che li ha affrancati dal potere delle tenebre e li ha illuminati con la luce dello Spirito. Preghiamo: / Perché nella chiesa sorgano uomini ricchi di interiorità, capaci di ridare all'uomo la serenità e la gioia della vita. Preghiamo: / Perché la nostra comunità sia docile alla voce dello Spirito per conoscere sempre più il mistero di Cristo e la grandezza della vocazione cristiana. Preghiamo: / Perché chi si riscontra debole e indeciso di fronte al male, trovi nella preghiera e nella parola di Dio la forza per evitarlo e combatterlo. Preghiamo: / Perché noi che ci accostiamo ogni giorno al Santo di Dio, diveniamo testimoni e annunciatori della sua parola. Preghiamo: / Per chi oggi diffonde il male e collabora con il Maligno. / Perché la parola di Dio abiti nel nostro cuore. / O Dio, sommo bene, ascolta coloro che pongono la fiducia in te; preservali da ogni insidia del Maligno e conservali sempre nel tuo amore. Per Cristo nostro Signore. Amen.
</p>

<p>
Sulle Offerte / Santifica, Signore, l'offerta che ti presentiamo, e compi in noi con la potenza del tuo Spirito la redenzione che si attua nel mistero. Per Cristo nostro Signore.
</p>

<p>
Prefazio / E' veramente cosa buona e giusta, nostro dovere e fonte di salvezza, lodarti e ringraziarti sempre per i tuoi benefici, Dio onnipotente ed eterno. Tu non hai bisogno della nostra lode, ma per un dono del tuo amore ci chiami a renderti grazie; i nostri inni di benedizione non accrescono la tua grandezza, ma ci ottengono la grazia che ci salva, per Cristo nostro Signore. E noi, con tutti gli angeli del cielo, innalziamo a te il nostro canto e proclamiamo insieme la tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
Antifona alla Comunione / Quant'è grande la tua bontà, Signore! La riservi per quelli che ti temono. (Sal 31,20)<br>
Antifona alla Comunione / Beati gli operatori di pace: saranno chiamati figli di Dio. Beati i perseguitati per causa della giustizia: di essi è il regno dei cieli. (Mt 5,9-10)
</p>

<p>
Dopo la Comunione / O Signore, che ci hai nutriti alla tua mensa, fa' che questo sacramento ci rafforzi nel tuo amore e ci spinga a servirti nei nostri fratelli. Per Cristo nostro Signore.
</p>


<hr>

<h5>Evangelizo</h5>

<p>
San Cirillo di Gerusalemme (313-350) vescovo di Gerusalemme e dottore della Chiesa / Catechesi battesimali, 11, 5-10 / «La tua parola onnipotente dal cielo, dal tuo trono regale, si lanciò» (Sap 18,15) / Dio è spirito (Gv 5, 24); colui che è spirito ha generato spiritualmente (...), in una generazione semplice e incomprensibile. Il Figlio stesso disse del Padre: «Il Signore mi ha detto: Tu sei mio Figlio, io oggi ti ho generato» (Sal 2, 7). Quest'oggi non è recente, ma eterno; quest'oggi non è nel tempo, ma prima di tutti i secoli. «Dal seno dell'aurora come rugiada, io ti ho generato» (Sal 110, 3). Credi dunque in Gesù Cristo, Figlio del Dio vivente, ma Figlio unigenito secondo la parola del Vangelo: «Dio ha tanto amato il mondo da dare il suo figlio unigenito, perché chiunque crede in lui non muoia, ma abbia la vita eterna» (Gv 3, 16). (...) Giovanni dà questa testimonianza a suo riguardo: «Noi vedemmo la sua gloria, gloria come di unigenito dal Padre, pieno di grazia e di verità» (Gv 1, 14). Perciò, i demoni stessi, tremando davanti a lui gridavano: «Basta! che abbiamo a che fare con te, Gesù Nazareno? Tu  sei il Figlio del Dio vivente!» Egli è dunque Figlio di Dio secondo la natura, e non soltanto per mezzo dell'adozione, poiché è nato dal Padre. (...) Il Padre, Dio vero, ha generato il Figlio simile a lui, Dio vero. (...)  Il Padre ha generato il figlio diversamente da come lo spirito, negli uomini, genera la parola; poiché lo spirito in noi rimane, mentre la parola, una volta pronunciata, svanisce. Noi sappiamo che Cristo è stato generato «Parola viva ed eterna» (1Pt 1, 23), non solo pronunciata con le labbra, bensì proprio nata dal Padre eternamente, ineffabilmente, della stessa natura del Padre: "In principio era il Verbo e il Verbo era Dio" (Gv 1,1). Parola che comprende la volontà del Padre e fa ogni cosa per ordine suo; Parola che scende dal cielo e che risale (Is 55,11); (...) Parola piena di autorità e che tutto regge, perché «il Padre ha dato tutto nelle mani del Figlio» (Gv 13, 3).
</p>

<h5>DiBruno</h5>

<p>
La sua parola aveva autorità (Lc 4,31-37) / La differenza invisibile per essere creduta deve divenire differenza visibile. Non solo nel tempo, ma anche nell’eternità. Oggi si predica e si insegna l’indifferenza ad ogni livello. Si vuole anche l’indifferenza di genere e di specie. Il nostro Dio, il Dio che è Padre del Signore nostro Gesù Cristo, ci avverte che vi sarà differenza eterna tra chi obbedisce e serve il Dio vivo e vero e chi non lo serve, negandogli ogni obbedienza: “Duri sono i vostri discorsi contro di me – dice il Signore – e voi andate dicendo: «Che cosa abbiamo detto contro di te?». Avete affermato: «È inutile servire Dio: che vantaggio abbiamo ricevuto dall’aver osservato i suoi comandamenti o dall’aver camminato in lutto davanti al Signore degli eserciti? Dobbiamo invece proclamare beati i superbi che, pur facendo il male, si moltiplicano e, pur provocando Dio, restano impuniti». Allora parlarono tra loro i timorati di Dio. Il Signore porse l’orecchio e li ascoltò: un libro di memorie fu scritto davanti a lui per coloro che lo temono e che onorano il suo nome. Essi diverranno – dice il Signore degli eserciti – la mia proprietà particolare nel giorno che io preparo. Avrò cura di loro come il padre ha cura del figlio che lo serve. Voi allora di nuovo vedrete la differenza fra il giusto e il malvagio, fra chi serve Dio e chi non lo serve. Ecco infatti: sta per venire il giorno rovente come un forno. Allora tutti i superbi e tutti coloro che commettono ingiustizia saranno come paglia; quel giorno, venendo, li brucerà – dice il Signore degli eserciti – fino a non lasciar loro né radice né germoglio. Per voi, che avete timore del mio nome, sorgerà con raggi benefici il sole di giustizia e voi uscirete saltellanti come vitelli dalla stalla. Calpesterete i malvagi ridotti in cenere sotto le piante dei vostri piedi nel giorno che io preparo, dice il Signore degli eserciti” (Mal 3,13-21). Oggi anche questa differenza è stata cancellata, abrogata, dichiarata falsa. L’eternità è senza alcuna separazione. Gesù inizia la sua missione di salvezza. Cosa testimonia la folla? Che vi è differenza tra Gesù e i loro scribi. La differenza è nelle parole e nelle opere. Gesù ha una parola di autorità. Lui comanda e anche gli spiriti immondi gli obbediscono. Anche la sola Parola è differente da ogni altra parola. Così in Matteo: “Quando Gesù ebbe terminato questi discorsi, le folle erano stupite del suo insegnamento: egli infatti insegnava loro come uno che ha autorità, e non come i loro scribi” (Mt 7,28-29). Nessuna parola sulla terra è simile alla Parola di Gesù Signore. Eppure i suoi discepoli oggi la stanno riducendo a menzogna, falsità. La vogliono senza alcuna autorità e senza alcuna differenza. Si insegna da più parti, anche da alte autorità, che tutti i libri sono uguali, tutte le parole sono uguali, tutte le strade sono uguali. Significa che tutti i pensieri sono uguali. Mentre il Signore tuona dal cielo: “Cercate il Signore, mentre si fa trovare, invocatelo, mentre è vicino. L’empio abbandoni la sua via e l’uomo iniquo i suoi pensieri; ritorni al Signore che avrà misericordia di lui e al nostro Dio che largamente perdona. Perché i miei pensieri non sono i vostri pensieri, le vostre vie non sono le mie vie. Oracolo del Signore. Quanto il cielo sovrasta la terra, tanto le mie vie sovrastano le vostre vie, i miei pensieri sovrastano i vostri pensieri” (Is 55,6-9). Quando si annulla la differenza nelle parole, la si annulla anche nella sostanza, nella natura, nella verità. / <b>In quel tempo, Gesù scese a Cafàrnao, città della Galilea, e in giorno di sabato insegnava alla gente. Erano stupiti del suo insegnamento perché la sua parola aveva autorità. Nella sinagoga c’era un uomo che era posseduto da un demonio impuro; cominciò a gridare forte: «Basta! Che vuoi da noi, Gesù Nazareno? Sei venuto a rovinarci? Io so chi tu sei: il santo di Dio!». Gesù gli ordinò severamente: «Taci! Esci da lui!». E il demonio lo gettò a terra in mezzo alla gente e uscì da lui, senza fargli alcun male. Tutti furono presi da timore e si dicevano l’un l’altro: «Che parola è mai questa, che comanda con autorità e potenza agli spiriti impuri ed essi se ne vanno?». E la sua fama si diffondeva in ogni luogo della regione circostante.</b> / O il discepolo di Gesù si veste della differenza che viene da Cristo, dal Padre, dallo Spirito Santo, dalla Parola e dalle opere, oppure la sua presenza nella Chiesa e nel mondo serve solo a creare confusione e ogni disordine veritativo e morale. È il cristiano la luce del mondo e il sale della terra. Differenza invisibile da divenire visibile. / Madre di Dio, Angeli, Santi, fate che i cristiani siano differenza visibile in Cristo Gesù.
</p>

<h5>GetUpAndWalk</h5>

<p>
L’indemoniato compie un’operazione che anche noi facciamo spesso: etichettare la realtà. L’etichetta è una precomprensione che continuamente appiccico sulle esperienze che faccio: sull’altro, sulla situazione. L’etichetta è il modo con cui entro in contatto con il mondo: “Mario è un imbecille, Giovanna è intelligente, Claudio è scontroso, questa situazione è inaccettabile, quello che è accaduto è terribile…”. Guardare il mondo attraverso le etichette rischia di semplificare il mio sguardo e finisce per banalizzare ciò che vedo. Attraverso l’etichetta, comprendo il mondo attraverso le mie categorie e lo accolgo a partire dalle mie precomprensioni, dando per scontato che le mie categorie siano adeguate per comprendere ciò che vedo. L’etichetta mi suggerisce un modo specifico di rapportarmi a quella realtà. Mi crea l’illusione di conoscerla e quindi attiva in me un comportamento stereotipato. L’effetto immediato è di ridurre l’ansia della novità che sempre un po’ spaventa per la sua imprevedibilità. Un’etichetta può creare paura, ma una paura conosciuta è meglio di una paura ignota. L’indemoniato appiccica un’etichetta a Gesù e lo fa con furbizia: non si tratta di un’etichetta negativa, anzi è un’immagine bella: io so chi tu sei, il santo di Dio. L’indemoniato usa quel frammento di verità per contrapporlo all’esperienza che l’uomo ha di Dio. Manipola quell’immagine per spaventare le persone che gli stanno intorno. Il suo incontro con Gesù diventa testimonianza nociva che distorce l’immagine che l’uomo ha di Dio. È come se l’indemoniato dicesse alle persone che ha intorno: dovete avere di paura di questo essere umano perché è contro la vostra umanità. E la paura entra nel cuore e prende il sopravvento. Quante volte capita anche a noi di spaventare o essere spaventati da questo messaggio! Gesù rifiuta l’etichetta imponendo di tacere: rivendica la sua vera identità con un gesto di liberazione. Ristabilisce la verità tra Dio e l’uomo suscitando stupore nella gente che ha intorno. Stupirsi è il contrario di etichettare. Quando evito di appiccicare etichette al mondo, mi lascio stupire da quello che accade e lascio che la realtà dischiuda la sua verità davanti a me. Ci vorrà un po’ per decifrarla, ma la verità che la realtà (qualunque essa sia) mi propone è sempre una verità per me. Gesù ha imparato questo atteggiamento dalla madre, che serbava tutto nel cuore, senza giudicare… / Osserva come reagisci quando qualcuno applica un’etichetta su di te: non hai la sensazione che l’altro ti stia riducendo a qualcosa che ti appartiene ma non ti definisce fino in fondo? Osserva quante etichette appiccichi a ciò che vivi: come influiscono sul tuo modo di stare nel mondo? Prova a mettere in discussione le etichette che usi abitualmente: e se non fosse così? (Flavio Emanuele Bottaro SJ)
</p>

<h5>Preghiamo</h5>

<p>
Sii vicino Signore a quanti ti invocano e compi la volontà di quanti ti temono. Sostieni quelli che cadono e raddrizza quanti sono curvati. Amen.
</p>

<h5>Scritti</h5>

<p>
Se uno vuole essere il primo, sarà l'ultimo di tutti / Gregorio a Giovanni, vescovo di Costantinopoli. Che cosa osiamo dire noi vescovi che abbiamo ricevuto un posto d'onore dall'umiltà del nostro Redentore e, tuttavia, imitiamo la superbia del nemico? Ecco, sappiamo che il nostro creatore è disceso dalla sua altezza per dare gloria al genere umano, e noi, creati dal fango, ci gloriamo dell'abbassamento dei nostri fratelli ... Umiliamoci nel nostro cuore se cerchiamo di giungere a un'altezza che non sia temporanea. Gli occhi del cuore non siano accecati dall'offuscamento della superbia, che quanto più si estende tanto più rapidamente svanisce. Pensiamo agli ammonimenti che ci vengono dai precetti del nostro Redentore, che dice: Beati i poveri in spirito, perché di essi è il regno dei cieli (Mt 5,3). Per questo anche per mezzo del profeta è detto: Su chi riposa il mio spirito, se non sull'umile, sull'uomo pacifico e che trema di fronte alle mie parole? (Is 66,2). Certo, quando il Signore volle ricondurre sulla via dell'umiltà i cuori ancora deboli dei suoi discepoli, disse: Se uno vuole essere il primo, sarà l'ultimo di tutti (Mt 20,27). Da questo si comprende chiaramente perché è veramente innalzato chi si umilia nei propri pensieri. Temiamo dunque di essere annoverati tra quelli che cercano i primi posti nelle sinagoghe, i saluti nelle piazze, e che vogliono essere chiamati "rabbi" dagli uomini. Il Signore dice invece ai suoi discepoli: Voi però non vogliate essere chiamati rabbi; uno è infatti il vostro maestro, ma voi siete tutti fratelli. E non vogliate chiamare nessuno padre vostro sulla terra; uno solo è il Padre vostro (Mt 23,8-9). Che cosa dirai, fratello carissimo, in quel terribile esame del giudizio futuro, tu che in questo mondo desideri essere chiamato non solo padre, ma padre "universale"? ... È stato scritto in verità: La carità non cerca che ciò che è suo (1Cor 13,5). Ed ecco che la vostra fraternità si arroga anche ciò che appartiene agli altri. E di nuovo è stato scritto: Prevenendosi vicendevolmente nell'amore (Rm 12,10). E tu cerchi di portar via a tutti gli altri ciò che desideri disonestamente usurpare per te solo. (Gregorio Magno, Lettere 5,44)
</p>


        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/zapp/VERBUM/A.html'>VERBUM:A</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/zapp/VERBUM/A.html" title="A" class="page">A</a>
<ul>
<li><b>A276</b></li>
<li><a href="./A277.html" title="A277" class="page">A277</a></li>
<li><a href="./A278.html" title="A278" class="page">A278</a></li>
<li><a href="./A279.html" title="A279" class="page">A279</a></li>
<li><a href="./A280.html" title="A280" class="page">A280</a></li>
<li><a href="./A281.html" title="A281" class="page">A281</a></li>
<li><a href="./A282.html" title="A282" class="page">A282</a></li>
<li><a href="./A283.html" title="A283" class="page">A283</a></li>
<li><a href="./A284.html" title="A284" class="page">A284</a></li>
<li><a href="./A285.html" title="A285" class="page">A285</a></li>
<li><a href="./A286.html" title="A286" class="page">A286</a></li>
<li><a href="./A287.html" title="A287" class="page">A287</a></li>
<li><a href="./A288.html" title="A288" class="page">A288</a></li>
<li><a href="./A289.html" title="A289" class="page">A289</a></li>
<li><a href="./A290.html" title="A290" class="page">A290</a></li>
<li><a href="./A291.html" title="A291" class="page">A291</a></li>
<li><a href="./A292.html" title="A292" class="page">A292</a></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
<li><a href="./WORK.html" title="WORK" class="page">WORK</a></li>
<li><a href="./WORK2.html" title="WORK2" class="page">WORK2</a></li>
</ul></li>
</ul>

</div>

</div>
 
</body>
</html>
