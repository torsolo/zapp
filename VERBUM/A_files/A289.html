	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="/ZAPP/zapp.css" />
<script type="text/javascript" src="/ZAPP/zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO ORDINARIO</h1>-->
        <h1>TEMPO ORDINARIO</h1>

<p>
SETTIMANA 24 - LUNEDI
</p>

<p>
MEMORIA /  ESALTAZIONE DELLA SANTA CROCE: L’esaltazione della santa Croce ci fa conoscere un aspetto del suo cuore che solo Dio stesso poteva rivelarci: la ferita provocata dal peccato e dall’ingratitudine dell’uomo diventa fonte, non solo di una sovrabbondanza d’amore, ma anche di una nuova creazione nella gloria. Attraverso la follia della Croce, lo scandalo della sofferenza può diventare sapienza, e la gloria promessa a Gesù può essere condivisa da tutti coloro che desideravano seguirlo. La morte, la malattia, le molteplici ferite che l’uomo riceve nella carne e nel cuore, tutto questo diventa, per la piccola creatura, un’occasione per lasciarsi prendere più intensamente dalla vita stessa di Dio. Con questa festa la Chiesa ci invita a ricevere questa sapienza divina, che Maria ha vissuto pienamente presso la Croce: la sofferenza del mondo, follia e scandalo, diventa, nel sangue di Cristo, grido d’amore e seme di gloria per ciascuno di noi.
</p>

<p>
Antifona d'Ingresso / Di null'altro mai ci glorieremo se non della Croce di Gesù Cristo, nostro Signore: egli è la nostra salvezza, vita e risurrezione; per mezzo di lui siamo stati salvati e liberati. (Gal 6,14)
</p>

<p>
Atto Penitenziale / Gesù Cristo, il giusto, intercede per noi e ci riconcilia con il Padre. Apriamo il nostro spirito al pentimento, per essere meno indegni di accostarci alla mensa del Signore. C: Pietà di noi, Signore. A: Contro di te abbiamo peccato. C: Mostraci, Signore, la tua misericordia. A: E donaci la tua salvezza C: Dio Onnipotente abbia misericordia di voi, perdoni i vostri peccati e vi conduca alla vita eterna. A: Amen.
</p>

<p>
Gloria / Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
Colletta / O Padre, che hai voluto salvare gli uomini con la Croce del Cristo tuo Figlio, concedi a noi che abbiamo conosciuto in terra il suo mistero di amore, di godere in cielo i frutti della sua redenzione. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
Prima Lettura / Dal libro dei Numeri (Nm 21,4-9) / In quei giorni, il popolo non sopportò il viaggio. Il popolo disse contro Dio e contro Mosè: «Perché ci avete fatto salire dall'Egitto per farci morire in questo deserto? Perché qui non c'è né pane né acqua e siamo nauseati di questo cibo così leggero». Allora il Signore mandò fra il popolo serpenti brucianti i quali mordevano la gente, e un gran numero d'Israeliti morì. Il popolo venne da Mosè e disse: «Abbiamo peccato, perché abbiamo parlato contro il Signore e contro di te; supplica il Signore che allontani da noi questi serpenti». Mosè pregò per il popolo. Il Signore disse a Mosè: «Fatti un serpente e mettilo sopra un'asta; chiunque sarà stato morso e lo guarderà, resterà in vita». Mosè allora fece un serpente di bronzo e lo mise sopra l'asta; quando un serpente aveva morso qualcuno, se questi guardava il serpente di bronzo, restava in vita. / C: Parola di Dio. / A: Rendiamo grazie a Dio.
</p>

<p>
Salmo Responsoriale / (Sal 77) <b>Non dimenticate le opere del Signore!</b> / Ascolta, popolo mio, la mia legge, porgi l'orecchio alle parole della mia bocca. Aprirò la mia bocca con una parabola, rievocherò gli enigmi dei tempi antichi. / Quando li uccideva, lo cercavano e tornavano a rivolgersi a lui, ricordavano che Dio è la loro roccia e Dio, l'Altissimo, il loro redentore. / Lo lusingavano con la loro bocca, ma gli mentivano con la lingua: il loro cuore non era costante verso di lui e non erano fedeli alla sua alleanza. / Ma lui, misericordioso, perdonava la colpa, invece di distruggere. Molte volte trattenne la sua ira e non scatenò il suo furore.
</p>

<p>
Seconda Lettura / Dalla lettera di san paolo Apostolo ai Filippesi (Nm 21, 4-9) / Cristo Gesù, pur essendo nella condizione di Dio, non ritenne un privilegio l'essere come Dio, ma svuotò se stesso assumendo una condizione di servo, diventando simile agli uomini. Dall'aspetto riconosciuto come uomo, umiliò se stesso facendosi obbediente fino alla morte e a una morte di croce. Per questo Dio lo esaltò e gli donò il nome che è al di sopra di ogni nome, perché nel nome di Gesù ogni ginocchio si pieghi nei cieli, sulla terra e sotto terra, e ogni lingua proclami: «Gesù Cristo è Signore!», a gloria di Dio Padre. / C: Parola di Dio. / A: Rendiamo grazie a Dio.
</p>

<p>
Canto al Vangelo / Alleluia, Alleluia / Noi ti adoriamo, o Cristo, e ti benediciamo, perché con la tua croce hai redento il mondo. / Alleluia.
</p>

<p>
VANGELO / Dal Vangelo secondo  Giovanni (Gv 3,13-17) / In quel tempo, Gesù disse a Nicodèmo: «Nessuno è mai salito al cielo, se non colui che è disceso dal cielo, il Figlio dell'uomo. E come Mosè innalzò il serpente nel deserto, così bisogna che sia innalzato il Figlio dell'uomo, perché chiunque crede in lui abbia la vita eterna. Dio infatti ha tanto amato il mondo da dare il Figlio unigenito, perché chiunque crede in lui non vada perduto, ma abbia la vita eterna. Dio, infatti, non ha mandato il Figlio nel mondo per condannare il mondo, ma perché il mondo sia salvato per mezzo di lui». / C: Parola del Signore. / A: Lode a Te o Cristo.
</p>

<p>
Preghiera dei fedeli / Come popolo redento invochiamo Dio nostro Padre che nell'albero della croce ci ridona il frutto della vita in Cristo suo Figlio. Preghiamo insieme e diciamo: <b>Per il mistero della croce, salvaci, Signore.</b> / Per la santa Chiesa, perché in ogni suo gesto, parola, opera annunzi l'immenso amore del Padre, che ha il segno più eloquente nella croce del suo Figlio, preghiamo. / Per i vescovi, i presbiteri e i diaconi, perché siano servi e testimoni della sapienza dello Spirito, che scaturisce dalla croce, preghiamo. / Per tutti i membri del popolo di Dio, perché nella vita di ogni giorno esprimano la realtà della Messa, memoriale perenne della morte e risurrezione del Signore, preghiamo. / Per i perseguitati a causa della fede e della giustizia, perché dalla croce di Cristo attingano la certezza della vittoria dell'amore sull'odio e del bene sul male, preghiamo. / Padre ricco di misericordia, che hai esaltato il tuo Figlio fatto obbediente fino alla morte, infondi in noi la forza dello Spirito, perché possiamo portare quotidianamente il peso e la gloria della croce. Per Cristo nostro Signore.
</p>

<p>
Preghiera dei Fedeli / Oggi è giorno di gioia e di gloria. Gioia, perché il Figlio di Dio ha voluto essere con noi in tutto, fino alla morte. Gloria, perché la morte di croce è il trionfo dell'amore portato liberamente fino all'estremo. Preghiamo insieme il Padre, dicendo: <b>Per la croce del tuo Figlio, salvaci, Signore.</b> / Perché la santa Chiesa ami il suo sposo crocifisso, vivente nei poveri, nei sofferenti e negli emarginati. Preghiamo: / Perché le Chiese cristiane trovino nel nome e nella croce di Cristo l'amore e la forza per camminare sulla via dell'unione. Preghiamo: / Perché noi tutti ci sentiamo felici e grati di essere stati segnati, nel battesimo, con la croce e con il nome di Gesù. Preghiamo: / Perché tutti coloro che soffrono, nel corpo e nello spirito, si sentano uniti a Gesù nella croce e nella speranza della risurrezione. Preghiamo: / Perché impariamo dal Signore Gesù a non vivere per noi stessi, ma per lui e per i fratelli, accettando di diventare umili e obbedienti. Preghiamo: / Per gli operatori di riconciliazione e di pace. / Perché in ogni luogo si confessi la signoria di Gesù. / Signore nostro Dio, infondi in noi con il tuo Spirito una viva fede nel tuo Figlio Gesù, crocifisso e risorto, nostra salvezza e nostra vita eterna. Nel suo nome pieghiamo le ginocchia e rendiamo gloria e grazie a te e allo Spirito Santo, per tutti i secoli dei secoli. Amen.
</p>

<p>
Sulle Offerte / Ci purifichi, o Padre, da ogni colpa, il sacrificio del Cristo tuo Figlio, che sull'altare della Croce espiò il peccato del mondo. Egli vive e regna nei secoli dei secoli.
</p>

<p>
Prefazio / E' veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno. Nell'albero della Croce, tu hai stabilito la salvezza dell'uomo, perché donde sorgeva la morte di la risorgesse la vita, e chi dall'albero traeva vittoria, dall'albero venisse sconfitto, per Cristo nostro Signore. Per mezzo di lui, gli Angeli, lodano la tua gloria, le Dominazioni ti adorano, le Potenze ti venerano con tremore. A te inneggiano i Cieli, gli Spiriti celesti e i Serafini, uniti in eterna esultanza. Al loro canto congedi, o Signore, che si uniscano le nostre umili voci nell'inno di lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
Antifona alla Comunione / «Quando sarò elevato da terra, attirerò tutti a me», dice il Signore. (Gv 12,32)<br>
Antifona alla Comunione / “Chi crede nel Figlio di Dio, non muore, ma ha la vita eterna”, dice il Signore. (cf. Gv 3,16)
</p>

<p>
Dopo la Comunione / Signore Gesù Cristo, che ci hai nutriti alla mensa eucaristica, fa' che il tuo popolo, redento e rinnovato dal sacrificio della Croce, giunga alla gloria della risurrezione. Tu che vivi e regni nei secoli dei secoli.
</p>


<hr>

<h5>Evangelizo</h5>

<p>
Santa Gertrude di Helfta (1256-1301) monaca benedettina / L'Araldo del Divino Amore, SC 143 / Meditiamo sulla Passione di Cristo / Fu insegnato  [a Gertrude] che quando ci volgiamo al crocifisso dobbiamo considerare che nel profondo del cuore il Signore Gesù ci dice con la sua dolce voce: "Guarda come per amore tuo sono stato sospeso sulla croce, nudo e disprezzato, il corpo coperto di ferite e le membra  slogate. Eppure il mio Cuore è talmente pieno di dolce amore per te che, se la tua salvezza l'esigesse e non potesse essere compiuta altrimenti, accetterei di patire oggi solo per te quanto vedi che ho patito una volta per il mondo intero." Questa riflessione deve indurci alla gratitudine, poiché, a dire il vero,  mai senza una grazia di Dio il nostro sguardo incontra il crocifisso. (...) Un'altra volta, mentre meditava sulla Passione del Signore, comprese che la meditazione delle preghiere e lezioni relative alla Passion del Signore è infinitamente più efficace di ogni altro esercizio. Poiché, come è impossibile toccare la farina senza che della polvere resti in mano, così non è possibile pensare con tanto o poco fervore alla Passione del Signore senza trarne frutto.  Anche chi fa una semplice lettura della Passione dispone l'anima a riceverne frutto, di modo che la semplice attenzione di chi ricorda la Passione di Cristo ne trae vantaggio più che un altro con attenzione più profonda ma non sulla Passione del Signore. Ecco perché abbiamo cura  senza posa  di meditare spesso sulla Passione di Cristo, che diventi per noi come miele in bocca, melodiosa musica all'orecchio, canto di gioia nel cuore.
</p>

<h5>DiBruno</h5>

<p>
Perché il mondo sia salvato per mezzo di lui (Gv 3,13-17) / Cogliere la differenza tra la figura e la realtà è obbligo richiesto dalla purezza della verità e della fede. Leggiamo nel Libro dei numeri: “Gli Israeliti si mossero dal monte Or per la via del Mar Rosso, per aggirare il territorio di Edom. Ma il popolo non sopportò il viaggio. Il popolo disse contro Dio e contro Mosè: «Perché ci avete fatto salire dall’Egitto per farci morire in questo deserto? Perché qui non c’è né pane né acqua e siamo nauseati di questo cibo così leggero». Allora il Signore mandò fra il popolo serpenti brucianti i quali mordevano la gente, e un gran numero d’Israeliti morì. Il popolo venne da Mosè e disse: «Abbiamo peccato, perché abbiamo parlato contro il Signore e contro di te; supplica il Signore che allontani da noi questi serpenti». Mosè pregò per il popolo. Il Signore disse a Mosè: «Fatti un serpente e mettilo sopra un’asta; chiunque sarà stato morso e lo guarderà, resterà in vita». Mosè allora fece un serpente di bronzo e lo mise sopra l’asta; quando un serpente aveva morso qualcuno, se questi guardava il serpente di bronzo, restava in vita” (Num 21,4-9). Verità essenziali del racconto sono: il popolo non crede nella bontà della via indicata dal Signore. Mormora. La mormorazione è frutto di un pensiero malvagio sul Signore. Se il Signore avesse trovato, nella sua sapienza eterna, una via migliore, l’avrebbe indicata. Il popolo ora è nella morte. Chi viene morso dai serpente andrà incontro a sicura morte. Non resterà in vita. Il popolo riconosce il suo peccato e lo confessa. Chiede a Mosè che interceda presso il Signore perché perdoni il suo peccato e dall’accampamento allontani i serpenti. I serpenti rimangono. Viene però reso innocuo il loro morso. Chiunque guarderà il serpente di bronzo, innalzato al centro dell’accampamento, per ordine del Signore, avrà salva la vita. Chi invece non lo guarderà, morirà. La non fede nella Parola e nell’ordine del Signore ha condotto il popolo alla mormorazione. Ora la fede nella Parola del Signore, che comanda di guardare il serpente, darà la vita. / <b>In quel tempo, Gesù disse a Nicodèmo: «Nessuno è mai salito al cielo, se non colui che è disceso dal cielo, il Figlio dell’uomo. E come Mosè innalzò il serpente nel deserto, così bisogna che sia innalzato il Figlio dell’uomo, perché chiunque crede in lui abbia la vita eterna. Dio infatti ha tanto amato il mondo da dare il Figlio unigenito, perché chiunque crede in lui non vada perduto, ma abbia la vita eterna. Dio, infatti, non ha mandato il Figlio nel mondo per condannare il mondo, ma perché il mondo sia salvato per mezzo di lui».</b> / Il serpente di bronzo innalzato nell’accampamento era solo figura di Cristo Signore. È Lui il vero serpente. Quali sono gli elementi essenziali da mettere bene in luce? Dio ha tanto amato il mondo da innalzare al centro del suo accampamento Cristo Gesù. Gesù non è serpente di bronzo. In Gesù, nel vero uomo, Dio si è fatto serpente di salvezza, per l’umanità. Ogni uomo non dovrà essere morso, è già stato morso ed è già nella morte. Prima grande differenza. Per i figli d’Israele era sufficiente guardarlo, volgere lo sguardo verso di esso. A noi non è chiesta questa fede. Noi dobbiamo credere in Lui, credendo nella sua Parola e facendola divenire nostra unica legge di vita e di salvezza. Crede in Cristo chi accoglie la Parola di Cristo. Chi fa della sua Parola la sola norma sulla quale orientare ogni suo momento. Seconda grande differenza. Chi non crede nella Parola, non crede in Cristo, rimane nella morte. Se la fede in Cristo Gesù è la sola via per ottenere la salvezza, perché molti si rifiutano di credere? Perché la fede in Cristo obbliga a camminare secondo la Parola di Cristo. Si devono abbandonare le opere secondo la carne per produrre i frutti dello Spirito Santo. Poiché non si vogliono abbandonare le opere della carne, ci si rifiuta di credere in Cristo. Con quali conseguenze? Si rimane nella morte eterna. Oggi è proprio questa verità che è stata tolta la fede. Sulla terra possiamo vivere come ad ognuno pare meglio, commettendo ogni iniquità e nefandezza e l’eternità sarà per tutti di gloria e di beatitudine eterna. Questa è la più grande menzogna insegnata da Satana ai discepoli di Gesù. Non l’ha insegnata ai piccoli e ai semplici, mai ai dotti, ai sapienti, ai maestri, ai dottori, ai professori. È da costoro che questa radice perversa, come cancro, sta conquistando tutte le menti dei credenti. Ormai chi non pecca è uno stolto, uno stupido e sciocco. / Madre di Dio, Angeli, Santi, fate che questa menzogna venga presto smentita.
</p>

<h5>GetUpAndWalk</h5>

<p>
Certi tipi di veleno ti entrano in corpo e ti privano della forza di andare avanti, lentamente e in modo subdolo si fanno strada nella carne e dalle caviglie, da un passo che sembrava innocuo, infettano tutto. Colpiscono le gambe e le paralizzano, rendendo incerti i nostri passi, le braccia si chiudono in un ostinato silenzio, arrivano alle mani con cui offri una carezza, il cuore si ferma, la gola si chiude, la vista si appanna. Il popolo guidato da Mosè si trascinava nel deserto senza fiducia e questo andare senza fiducia offre il calcagno ai serpenti che strisciano per terra cercando vittime. Mosè dovrà fare un simulacro, un serpente di bronzo, e innalzarlo su un’asta, perché guardandolo la gente possa guarire. Ci sembra un gesto inconsistente, privo di significato, di utilità, eppure è proprio questo gesto che ci permette di alzare lo sguardo dalla terra della nostra sofferenza. Solo davanti alla croce si capisce il senso di questo gesto. Cristo innalzato per sollevare il nostro sguardo dalle nostre debolezze, Cristo morto che prende su di sé la nostra morte, i nostri veleni, Cristo uomo che per amore prende la forma del serpente, la forma del peccato, per risparmiarci le conseguenze del peccato, per renderci liberi. La croce per restare in vita, per imparare a consegnare nelle mani di Dio la nostra vita. Guardare a Cristo sulla croce è l’atto di fiducia più estremo che si possa fare perché è disumano e incomprensibile restare a guardare un uomo che sta morendo per te. Lasciarsi sollevare la testa china fino a incrociare il suo volto, lasciarsi asciugare le lacrime, lenire le sofferenze, sciogliere i pugni chiusi, abbandonarsi a questo immenso. Non siamo soli. Non lo si può capire, ci si può solo consegnare, a Lui solo possiamo consegnare le nostre ferite. / In quale luogo della tua vita non riesci proprio a dire che Dio è con te? Cosa ti aiuta a trasformare i tuoi pugni chiusi in carezze? In cosa ti senti chiamato a stare nella ferita e farti prossimo? (Caterina Bruno)
</p>

<h5>Preghiamo</h5>

<p>
Aiutami a portare la croce, quando sarò stanco, quando mi sembrerà inutile, quando mi sentirò solo. Aiutami a portare la croce, quando avrò voglia di scappare, quando non capirò il senso di quello che faccio. Fammi sentire, Signore, che cammini sempre accanto a me e mi aiuti a portarla.
</p>

<p>
Signore Gesù, aiutaci ad essere Chiesa che incarna il tuo stesso stile: uno stile capace di educare l'uomo di oggi alla vita buona del Vangelo, uno stile capace di uscire verso le periferie esistenziali e della storia, per annunciare a tutti la Buona Notizia. Aiutaci ad essere Chiesa che sa abitare ogni luogo, ogni circostanza, ogni trasformazione culturale, sociale... capace di vicinanza e partecipazione alla vita di ogni fratello... soprattutto del più povero. Aiutaci ad essere Chiesa che attingendo dalla vita liturgica, dai sacramenti e dalla preghiera personale, sa trasfigurare la propria e altrui umanità attraverso la carità. Signore Gesù, solo imitando te - Uomo nuovo - , saremo Chiesa che testimonia il volto di Dio. Amen. (don Paolo della Peruta e Anna Maria Pizzutelli)
</p>

<h5>Scritti</h5>

<p>
L'uomo, tempio del Messia / Se io chiamo il Cristo "roccia", non lo dico a partire dalla mia intelligenza, ma sono i profeti che lo hanno preceduto ad averlo chiamato "roccia", e io te lo mostrerò. Ascoltami ora riguardo alla fede che è fondata sulla roccia (Mt 7,24) e riguardo alla costruzione che si eleva sopra la roccia. L'uomo, dunque, innanzitutto crede; e quando crede, ama; e quando ama, spera; e quando spera, è giustificato; e quando è giustificato, è reso perfetto; e quando è reso perfetto, è giunto al compimento. Quando poi la sua costruzione si è interamente elevata, è giunta a compimento ed è resa perfetta, allora essa diventa casa e tempio di abitazione del Cristo, come dice il profeta Geremia: Tempio del Signore, tempio del Signore, tempio del Signore siete voi, se rendete belle le vostre vie e le vostre azioni (Ger 7,4-5). E ancora dice, tramite il profeta: Abiterò in loro e camminerò in loro (Lv 26,11-12;  2Cor 6,16). E anche il beato Apostolo dice così: Voi siete tempio di Dio e lo Spirito di Cristo abita in voi (1Cor 3,16; 6,19). E anche il Signore nostro così dice ai suoi discepoli: Voi siete in me e io sono in voi (Gv 14,20). Quando poi la casa è diventata casa di abitazione, allora l'uomo comincia a preoccuparsi di quello che gli è richiesto da colui che abita nell'edificio. Avviene come di una casa in cui dimori un re o un uomo di nobile lignaggio, insignito di un titolo regale. In questo caso dal re è richiesto tutto ciò che conviene alla regalità ... Così è dell'uomo che è diventato casa e luogo di dimora del Cristo: egli ha da provvedere a ciò che conviene al servizio del Cristo che abita in lui e a quelle cose che a lui piacciono. Innanzitutto, dunque, questi costruisce il suo edificio sulla roccia, che è il Cristo; sopra la roccia pone la fede e sopra la fede eleva l'intero edificio. (Afraat il Persiano, Esposizioni 1,2-4)
</p>

<h5>Pillole</h5>

<p>
<ul>
<li>Sii tollerante con il prossimo che sbaglia. Quando sbagliamo, vogliamo che gli altri ci scusino. Allora, anche tu scusa il prossimo e cerca di istruirlo, dandogli il tuo esempio. Non criticare, perché la critica distrugge. Sii tu un esempio vivo e scusa gli sbagli altrui, perché non ci sono persone cattive: ci sono infermi e ignoranti della legge, che non sanno che ritorna a noi tutto quello che facciamo agli altri, di male o di bene, di critica o di tolleranza.</li>
<li>Pensate molto agli altri, pregate molto per gli altri. Dedicarvi alla salvezza del prossimo è il modo migliore per dimostrare allo Sposo divino che lo amiamo. (Charles de Foucauld)</li>
<li>Potrei essere racchiuso in un guscio di noce e sentirmi re degli spazi infiniti. (W.Shakespeare)</li>
</ul>
</p>

        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/EQE4NET/ZAPP/VERBUM/A.html'>VERBUM:A</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/EQE4NET/ZAPP/VERBUM/A.html" title="A" class="page">A</a>
<ul>
<li><a href="./A276.html" title="A276" class="page">A276</a></li>
<li><a href="./A277.html" title="A277" class="page">A277</a></li>
<li><a href="./A278.html" title="A278" class="page">A278</a></li>
<li><a href="./A279.html" title="A279" class="page">A279</a></li>
<li><a href="./A280.html" title="A280" class="page">A280</a></li>
<li><a href="./A281.html" title="A281" class="page">A281</a></li>
<li><a href="./A282.html" title="A282" class="page">A282</a></li>
<li><a href="./A283.html" title="A283" class="page">A283</a></li>
<li><a href="./A284.html" title="A284" class="page">A284</a></li>
<li><a href="./A285.html" title="A285" class="page">A285</a></li>
<li><a href="./A286.html" title="A286" class="page">A286</a></li>
<li><a href="./A287.html" title="A287" class="page">A287</a></li>
<li><a href="./A288.html" title="A288" class="page">A288</a></li>
<li><b>A289</b></li>
<li><a href="./A290.html" title="A290" class="page">A290</a></li>
<li><a href="./A291.html" title="A291" class="page">A291</a></li>
<li><a href="./A292.html" title="A292" class="page">A292</a></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
<li><a href="./WORK.html" title="WORK" class="page">WORK</a></li>
<li><a href="./WORK2.html" title="WORK2" class="page">WORK2</a></li>
</ul></li>
</ul>

</div>

</div>
 
</body>
</html>
