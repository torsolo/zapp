	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO ORDINARIO</h1>-->
        <h1>TEMPO ORDINARIO</h1>

<p>
SETTIMANA 23 - VENERDI
</p>

<p>
Antifona d'Ingresso / Tu sei giusto, Signore, e sono retti i tuoi giudizi: agisci con il tuo servo secondo il tuo amore. (Sal 119,137.124)
</p>

<p>
Colletta / O Padre, chi ci hai donato il Salvatore e lo Spirito Santo, guarda con benevolenza i tuoi figli di adozione, perché a tutti i credenti in Cristo sia data la vera libertà e l'eredità eterna. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
Prima Lettura / Dalla prima lettera di san Paolo apostolo ai Corinzi (1Cor 9, 16-19.22-27) / Fratelli, annunciare il Vangelo non è per me un vanto, perché è una necessità che mi si impone: guai a me se non annuncio il Vangelo! Se lo faccio di mia iniziativa, ho diritto alla ricompensa; ma se non lo faccio di mia iniziativa, è un incarico che mi è stato affidato. Qual è dunque la mia ricompensa? Quella di annunciare gratuitamente il Vangelo senza usare il diritto conferitomi dal Vangelo. Infatti, pur essendo libero da tutti, mi sono fatto servo di tutti per guadagnarne il maggior numero; mi sono fatto tutto per tutti, per salvare a ogni costo qualcuno. Ma tutto io faccio per il Vangelo, per diventarne partecipe anch'io. Non sapete che, nelle corse allo stadio, tutti corrono, ma uno solo conquista il premio? Correte anche voi in modo da conquistarlo! Però ogni atleta è disciplinato in tutto; essi lo fanno per ottenere una corona che appassisce, noi invece una che dura per sempre. Io dunque corro, ma non come chi è senza mèta; faccio pugilato, ma non come chi batte l'aria; anzi tratto duramente il mio corpo e lo riduco in schiavitù, perché non succeda che, dopo avere predicato agli altri, io stesso venga squalificato. / C: Parola di Dio. / A: Rendiamo grazie a Dio.
</p>

<p>
Salmo Responsoriale / (Sal 83) <b>Quanto sono amabili le tue dimore, Signore!</b> / L'anima mia anela e desidera gli atri del Signore. Il mio cuore e la mia carne esultano nel Dio vivente. / Anche il passero trova una casa e la rondine il nido dove porre i suoi piccoli, presso i tuoi altari, Signore degli eserciti, mio re e mio Dio. / Beato chi abita nella tua casa: senza fine canta le tue lodi. Beato l'uomo che trova in te il suo rifugio e ha le tue vie nel suo cuore. / Perché sole e scudo è il Signore Dio; il Signore concede grazia e gloria, non rifiuta il bene a chi cammina nell'integrità.
</p>

<p>
Canto al Vangelo / Alleluia, Alleluia / La tua parola, Signore, è verità; consacraci nella verità. (Gv 17,17) / Alleluia.
</p>

<p>
VANGELO / Dal Vangelo secondo  Luca (Lc 6, 39-42) / In quel tempo, Gesù disse ai suoi discepoli una parabola: «Può forse un cieco guidare un altro cieco? Non cadranno tutti e due in un fosso? Un discepolo non è più del maestro; ma ognuno, che sia ben preparato, sarà come il suo maestro. Perché guardi la pagliuzza che è nell'occhio del tuo fratello e non ti accorgi della trave che è nel tuo occhio? Come puoi dire al tuo fratello: "Fratello, lascia che tolga la pagliuzza che è nel tuo occhio", mentre tu stesso non vedi la trave che è nel tuo occhio? Ipocrita! Togli prima la trave dal tuo occhio e allora ci vedrai bene per togliere la pagliuzza dall'occhio del tuo fratello». / C: Parola del Signore. / A: Lode a Te o Cristo.
</p>

<p>
Preghiera dei Fedeli / Dio, nel suo disegno di salvezza, ci ha donato Gesù Cristo come maestro perfetto e buon pastore. Con la sua intercessione, preghiamo insieme e diciamo: <b>Guida il tuo popolo, Signore.</b> / Perché la fedeltà al vangelo sia la sorgente che alimenta ogni azione della Chiesa, nei ministri come nei semplici fedeli. Preghiamo: / Perché le guide culturali e spirituali del nostro tempo si mettano consapevolmente al servizio della verità. Preghiamo: / Perché dove la giustizia è lacerata, la ricomposizione avvenga nel segno del diritto ma anche della carità. Preghiamo: / Perché i confessori siano illuminati nel loro delicato compito di partecipare la verità e la misericordia divina. Preghiamo: / Perché gli educatori ispirino la loro azione all'unico maestro Gesù, umile, buono e compassionevole con tutti. Preghiamo: / Per chi da tanto non si accosta al sacramento della riconciliazione. / Per chi si sente pieno di difetti, e per chi crede di essere perfetto. / O Dio, che hai inviato tuo Figlio come luce per il mondo, aiuta il popolo cristiano a vivere la sua parola. Egli è il buon pastore che vive e regna con te nei secoli dei secoli. Amen.
</p>

<p>
Sulle Offerte / O Dio, sorgente della vera pietà e della pace, salga a te nella celebrazione di questo mistero la giusta adorazione per la tua grandezza e si rafforzi la fedeltà e la concordia dei tuoi figli. Per Cristo nostro Signore.
</p>

<p>
Prefazio / E' veramente cosa buona e giusta, nostro dovere e fonte di salvezza, lodarti e ringraziarti sempre per i tuoi benefici, Dio onnipotente ed eterno. Tu non hai bisogno della nostra lode, ma per un dono del tuo amore ci chiami a renderti grazie; i nostri inni di benedizione non accrescono la tua grandezza, ma ci ottengono la grazia che ci salva, per Cristo nostro Signore. E noi, con tutti gli angeli del cielo, innalziamo a te il nostro canto e proclamiamo insieme la tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
Antifona alla Comunione / Come il cervo anela ai corsi d'acqua, così l'anima mia anela a te, o Dio; l'anima mia ha sete di Dio, del Dio vivente. (Sal 42,2-3)<br>
Antifona alla Comunione / “Io sono la luce del mondo, dice il Signore, “chi segue me non cammina nelle tenebre, ma avrà la luce della vita”. (Gv 8,12)
</p>

<p>
Dopo la Comunione / O padre, che nutri e rinnovi i tuoi fedeli alla mensa della parola e del pane di vita, per questi doni del tuo Figlio aiutaci a progredire costantemente nella fede, per divenire partecipi della sua vita immortale. Per Cristo nostro Signore.
</p>


<hr>

<h5>Evangelizo</h5>

<p>
Sant'Agostino (354-430) vescovo d'Ippona (Africa del Nord) e dottore della Chiesa / Spiegazione del discorso dalla montagna, 19,63 / La pagliuzza e la trave / In questo passo il Signore ci mette in guardia contro il giudizio temerario e ingiusto; egli vuole che ci comportiamo con cuore semplice, rivolto unicamente a Dio. Vi sono infatti molte azioni di cui ci sfugge il movente e, pertanto, sarebbe temerario giudicarle. I più abili a giudicare in modo temerario e a biasimare gli altri sono coloro che preferiscono condannare piuttosto che correggere e ristabilire il bene; questa tendenza è segno di orgoglio e meschinità. (...) Un uomo, ad esempio, pecca per collera e tu lo riprendi con odio; ma tra la collera e l'odio c'è la stessa differenza che esiste tra la pagliuzza e la trave. L'odio è una collera inveterata che, con il tempo, ha assunto dimensioni tali da meritare, appunto, il nome di trave. Può succederti di metterti in collera, nel tentativo di correggere; ma l'odio non corregge mai (...) Prima allontana da te l'odio e soltanto in seguito potrai correggere colui che ami.   
</p>

<h5>DiBruno</h5>

<p>
Può forse un cieco guidare un altro cieco? (Lc 6,39-42) / Cieco, nella Scrittura Santa, è colui che è chiamato a guidare il popolo del Signore, ma non cammina né con il cuore del suo Dio e neanche con gli occhi dello Spirito Santo. Vedere con gli occhi di Dio e vedere con gli occhi della carne non è la stessa cosa. Un episodio che troviamo nel Secondo Libro dei Re ci illuminerà: “Il re di Aram combatteva contro Israele, e in un consiglio con i suoi ufficiali disse che si sarebbe accampato in un certo luogo. L’uomo di Dio mandò a dire al re d’Israele: «Guàrdati dal passare per quel luogo, perché là stanno scendendo gli Aramei». Il re d’Israele fece spedizioni nel luogo indicatogli dall’uomo di Dio e riguardo al quale egli l’aveva ammonito, e là se ne stette in guardia, non una né due volte soltanto. Molto turbato in cuor suo per questo fatto, il re di Aram convocò i suoi ufficiali e disse loro: «Non mi potete indicare chi dei nostri è a favore del re d’Israele?». Uno degli ufficiali rispose: «No, o re, mio signore, ma Eliseo, profeta d’Israele, riferisce al re d’Israele le parole che tu dici nella tua camera da letto». Quegli disse: «Andate a scoprire dov’è costui; lo manderò a prendere». Gli fu riferito: «Ecco, sta a Dotan». Egli mandò là cavalli, carri e una schiera consistente; vi giunsero di notte e circondarono la città. Il servitore dell’uomo di Dio si alzò presto e uscì. Ecco, una schiera circondava la città con cavalli e carri. Il suo servo gli disse: «Ohimè, mio signore! Come faremo?». Egli rispose: «Non temere, perché quelli che sono con noi sono più numerosi di quelli che sono con loro». Eliseo pregò così: «Signore, apri i suoi occhi perché veda». Il Signore aprì gli occhi del servo, che vide. Ecco, il monte era pieno di cavalli e di carri di fuoco intorno a Eliseo. Poi scesero verso di lui, ed Eliseo pregò il Signore dicendo: «Colpisci questa gente di cecità!». E il Signore li colpì di cecità secondo la parola di Eliseo. Disse loro Eliseo: «Non è questa la strada e non è questa la città. Seguitemi e io vi condurrò dall’uomo che cercate». Egli li condusse a Samaria. Quando entrarono in Samaria, Eliseo disse: «Signore, apri gli occhi di costoro perché vedano!». Il Signore aprì i loro occhi ed essi videro. Erano in mezzo a Samaria! Quando li vide, il re d’Israele disse a Eliseo: «Li devo colpire, padre mio?». Egli rispose: «Non colpire! Sei forse solito colpire uno che hai fatto prigioniero con la tua spada e con il tuo arco? Piuttosto metti davanti a loro pane e acqua; mangino e bevano, poi se ne vadano dal loro signore». Si preparò per loro un grande pranzo. Dopo che ebbero mangiato e bevuto, li congedò ed essi se ne andarono dal loro signore. Le bande aramee non penetrarono più nella terra d’Israele (2Re 6,8-23). Chi può aprire gli occhi a quanti sono ciechi è solo Cristo Gesù. Questa missione è solo sua e di nessun altro. Chi vuole vedere e aiutare gli altri a vedere deve prostrarsi dinanzi a Cristo Signore e con grande umiltà chiedere che gli apra gli occhi. Non solo. Deve chiedere che gli doni gli occhi dello Spirito Santo e cresca di giorno in giorno nello Spirito del Signore, crescendo in grazia e in sapienza. / <b>In quel tempo, Gesù disse ai suoi discepoli una parabola: «Può forse un cieco guidare un altro cieco? Non cadranno tutti e due in un fosso? Un discepolo non è più del maestro; ma ognuno, che sia ben preparato, sarà come il suo maestro. Perché guardi la pagliuzza che è nell’occhio del tuo fratello e non ti accorgi della trave che è nel tuo occhio? Come puoi dire al tuo fratello: “Fratello, lascia che tolga la pagliuzza che è nel tuo occhio”, mentre tu stesso non vedi la trave che è nel tuo occhio? Ipocrita! Togli prima la trave dal tuo occhio e allora ci vedrai bene per togliere la pagliuzza dall’occhio del tuo fratello».</b> / Ai nostri giorni stiamo assistendo ad una teologia cieca, dalla quale nascono anche una morale e una pastorale cieca. È segno che quanti esercitano questo altissimo ministero si sono distaccati dalla vera Parola di Dio. Il distacco dalla Parola è frutto della disobbedienza ai Comandamenti e alla Legge nuova di Cristo Signore. Quando si vive in disobbedienza alla Legge di Cristo sempre si trovano giustificazioni per dichiararla nulla, senza alcun valore. È questa la cecità che ci sta conducendo tutti nel fosso dell’idolatria e dell’immoralità. Che la cecità sia grande, oggi lo attesta l’universale confusione veritativa e morale nella quale tutta la Chiesa naviga. Urge una preghiera potente al Signore, affinché intervenga e doni ad ogni suo discepolo la vista. / Madre di Dio, Angeli, Santi, otteneteci la grazia di vedere con gli occhi dello Spirito.
</p>

<h5>GetUpAndWalk</h5>

<p>
Noi non ci vediamo, siamo ciechi. Andiamo in giro senza accorgerci di non vedere e giudichiamo il mondo e gli altri sulla base del poco che riesce a raggiungere il nostro occhio. A volte ci sentiamo anche immuni dalla possibilità di sbagliare su quel che crediamo vero e di cui siamo assolutamente certi. Gesù ci fa notare che un cieco non può guidare un altro cieco e ci richiama ad un’umiltà di base. Un’umiltà che ci renda consapevoli che i nostri occhi sono esposti alla polvere, alle pagliuzze e anche alle travi. Un’umiltà che ci aiuti a mettere costantemente in discussione le nostre certezze, con lo sguardo e il cuore sempre aperto alla realtà. È difficile mettere in discussione le proprie certezze. Spesso non siamo disposti a farlo, perché ci costringerebbe ad ammettere che non siamo come quel modello ideale di noi che ci siamo costruiti. Altre volte abbiamo semplicemente paura, poiché se i nostri piedi non poggiano su qualche certezza, il nostro equilibrio vacilla. Ma non è l’abbandono radicale di ogni certezza che Gesù ci chiede. Piuttosto ci invita a quell’atteggiamento di fondo, umile, che ci faccia guardare senza pregiudizio, con gli occhi sempre totalmente aperti, agli altri, al mondo e a noi stessi. Questa apertura è fede. Questa scoperta non è per giudicare noi stessi o gli altri perché non sono all’altezza delle nostre aspettative. Questa scoperta su noi stessi è la provocazione che ci invita ad andare più a fondo, per risalire alle esigenze profonde, elementari, dell’anima. Allora pian piano iniziamo a unire i puntini, abbandoniamo progressivamente le idee preconcette per trovare una verità più grande su di noi e sugli altri. Scopriamo progressivamente il disegno che siamo chiamati a realizzare e in esso – e nel gusto che si porta appresso – cogliamo i criteri del nostro agire, affondiamo le radici. / Cos’hai provato quando ti è capitato di sbagliare su qualcosa di cui eri assolutamente certo? Come reagisci a un ammonimento? In quali contesti sei riuscito a mettere in discussione, senza paura, le tue certezze? (Ettore Di Micco)
</p>

<h5>Preghiamo</h5>

<p>
Vorrei salire molto in alto, Signore, sopra la mia città, sopra il mondo, sopra il tempo. Vorrei purificare il mio sguardo e avere i tuoi occhi. Vedrei allora l'universo, l'umanità, la storia, come li vede il Padre. Vorrei la bella, eterna idea d'amore del tuo Padre che si realizza progressivamente: tutto ricapitolare in te, le cose del cielo e della terra. E vedrei che, oggi come ieri, i minimi particolari vi partecipano, ogni uomo al suo posto, ogni gruppo ed ogni oggetto. Vedrei la minima particella di materia e il più piccolo palpito di vita; l'amore e l'odio, il peccato e la grazia. Commosso, comprenderei che dinanzi a me si svolge la grande avventura d'amore iniziata all'alba del mondo. Comprenderei che tutto è unito insieme, che tutto non è che un minimo movimento di tutta l'umanità e di tutto l'universo verso la Trinità, in te e per te, Signore. (Michel Quoist)
</p>

<h5>Scritti</h5>

<p>
La lettura della Scrittura / Chi vuole essere sempre con Dio deve pregare spesso e leggere spesso la Scrittura. Quando preghiamo, infatti, siamo noi a parlare con Dio; quando invece leggiamo la Scrittura, è Dio che parla a noi. Ogni progresso proviene dalla lettura della Scrittura e dalla meditazione. Quello che non conosciamo, lo impariamo dalla lettura; quello che abbiamo imparato, lo custodiamo con la meditazione. Chi con il suo agire si allontana dai comandamenti di Dio, ogni volta che avrà occasione di leggerli o di ascoltarli, sentirà il rimprovero in cuor suo e resterà confuso, perché si ricorda di ciò che non fa, viene accusato interiormente e la coscienza testimonia contro di lui. Per questo anche il profeta David chiede con insistenza: Allora non dovrò arrossire, se ho cura di tutti i tuoi comandi (Sal 118[119],6). Viene gravemente confuso chi ha cura dei comandamenti di Dio, perché legge o ascolta la Scrittura, ma li disprezza nella vita. Viene rimproverato in cuor suo mentre impara dalla meditazione dei comandamenti, perché non ha messo in pratica quello che ha imparato attraverso i comandamenti di Dio. Nessuno può conoscere il senso della santa Scrittura, se non ha familiarità con la lettura della Scrittura, come sta scritto: Amala ed essa ti esalterà, sarà la tua gloria, se l'abbraccerai (Pr 4,8). Quanto più si è assidui nelle parole sante, tanto più si trae da esse feconda comprensione; come la terra che quanto più è lavorata, tanto più dà frutto abbondante. Senza l'aiuto della grazia, gli insegnamenti della Scrittura, sebbene siano introdotti nelle orecchie, non giungono mai al cuore; risuonano al di fuori, ma dentro non servono a nulla. La parola di Dio, entrata nelle orecchie, giunge nelle profondità del cuore, quando la grazia di Dio tocca la mente interiormente perché capisca. Molti, ricevuta la scienza della Scrittura, non la usano a gloria di Dio ma per la propria gloria poiché si esaltano di questa scienza e peccano proprio là dove i peccati dovevano essere purificati. Spesso una lettura della Scrittura molto protratta, a causa della sua lunghezza, opprime la memoria di chi legge. Se invece è breve e, allontanato il libro, le parole vengono meditate nel cuore, allora si legge senza fatica e ciò che viene letto, grazie alla meditazione, non è dimenticato. (Isidoro di Siviglia, Sentenze) 
</p>

<h5>Pillole</h5>

<p>
<ul>
<li>Cos'è il morire? Me ne sto sulla riva del mare, una nave apre le vele alla brezza del mattino e parte per l'oceano. E' uno spettacolo di rara bellezza e io rimango ad ossservarla fino a che svanisce all'orizzonte e qualcuno accanto a me dice: "E' andata!". Andata! Dove? E' sparita dalla mia vista: questo è tutto. Nei suoi alberi, nella carena e nei pennoni essa è ancora grande come quando la vedevo, e come allora è in grado di portare a destinazione il suo carico di esseri viventi. Che le sue misure si riducano fino a sparire del tutto è qualcosa che riguarda me, non lei, e proprio nel momento in cui qualcuno accanto a me dice, "E' andata!" ci sono altri che stanno scrutando il suo arrivo, e altri voci levano un grido di gioia: "Eccola che arriva!". E questo è il morire. (Bishop Brent)</li>
</ul>
</p>

        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/zapp/VERBUM/A.html'>VERBUM:A</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/zapp/VERBUM/A.html" title="A" class="page">A</a>
<ul>
<li><a href="./A276.html" title="A276" class="page">A276</a></li>
<li><a href="./A277.html" title="A277" class="page">A277</a></li>
<li><a href="./A278.html" title="A278" class="page">A278</a></li>
<li><a href="./A279.html" title="A279" class="page">A279</a></li>
<li><a href="./A280.html" title="A280" class="page">A280</a></li>
<li><a href="./A281.html" title="A281" class="page">A281</a></li>
<li><a href="./A282.html" title="A282" class="page">A282</a></li>
<li><a href="./A283.html" title="A283" class="page">A283</a></li>
<li><a href="./A284.html" title="A284" class="page">A284</a></li>
<li><a href="./A285.html" title="A285" class="page">A285</a></li>
<li><b>A286</b></li>
<li><a href="./A287.html" title="A287" class="page">A287</a></li>
<li><a href="./A288.html" title="A288" class="page">A288</a></li>
<li><a href="./A289.html" title="A289" class="page">A289</a></li>
<li><a href="./A290.html" title="A290" class="page">A290</a></li>
<li><a href="./A291.html" title="A291" class="page">A291</a></li>
<li><a href="./A292.html" title="A292" class="page">A292</a></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
<li><a href="./WORK.html" title="WORK" class="page">WORK</a></li>
<li><a href="./WORK2.html" title="WORK2" class="page">WORK2</a></li>
</ul></li>
</ul>

</div>

</div>
 
</body>
</html>
