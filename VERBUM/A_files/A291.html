	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO ORDINARIO</h1>-->
        <h1>TEMPO ORDINARIO</h1>

<p>
SETTIMANA 24 - MERCOLEDI
</p>

<p>
MEMORIA /  Santi Cornelio e Cipriano: CORNELIO (210 c. - 253), pontefice e pastore di animo grande e misericordioso, molto operò per il recupero e la riconciliazione dei cristiani che avevano ceduto alle persecuzioni, mentre difese l’unità della Chiesa contro gli scismatici novaziani, confortato dalla solidarietà di san Cipriano. Morì a Civitavecchia (Roma), esiliato dall’imperatore Gallo, e fu sepolto nel cimitero di Callisto. / CIPRIANO (Cartagine, Tunisia, 210 c. - Sesti, presso Cartagine, 14 settembre 258), convertitosi dal paganesimo nel 245, divenne vescovo di Cartagine nel 249. Fra i massimi esponenti, insieme a Tertulliano, della prima latinità cristiana, nel suo magistero diede un notevole contributo alla dottrina sull’unità della Chiesa raccolta intorno all’Eucaristia sotto la guida del vescovo. Morì martire nella persecuzione di Valeriano. 
</p>

<p>
Antifona d'Ingresso / La salvezza dei giusti viene dal Signore; egli è loro difesa nel tempo della prova. (Sal 37,39)
</p>

<p>
Atto Penitenziale / Nel giorno in cui celebriamo la vittoria di Cristo sul peccato e sulla morte, anche noi siamo chiamati a morire al peccato per risorgere alla vita nuova. Riconosciamoci bisognosi della misericordia del Padre. C: Signore, mandato dal Padre a salvare i contriti di cuore, abbi pietà di noi. A: Signore pietà. C: Cristo, che sei venuto a chiamare i peccatori, abbi pietà di noi. A: Cristo, pietà. C: Signore, che intercedi per noi presso il Padre, abbi pietà di noi. A: Signore, pietà. C: Dio Onnipotente abbia misericordia di voi, perdoni i vostri peccati e vi conduca alla vita eterna. A: Amen.
</p>

<p>
Colletta / O Dio, che hai dato al tuo popolo i santi Cornelio e Cipriano, pastori generosi e martiri intrepidi, con il loro aiuto rendici forti e perseveranti nella fede, per collaborare assiduamente all'unità della Chiesa. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
Prima Lettura / Dalla prima lettera di san Paolo apostolo ai Corìnzi (1Cor 12,31 - 13,13) Fratelli, desiderate intensamente i carismi più grandi. E allora, vi mostro la via più sublime. Se parlassi le lingue degli uomini e degli angeli, ma non avessi la carità, sarei come bronzo che rimbomba o come cimbalo che strepita. E se avessi il dono della profezia, se conoscessi tutti i misteri e avessi tutta la conoscenza, se possedessi tanta fede da trasportare le montagne, ma non avessi la carità, non sarei nulla. E se anche dessi in cibo tutti i miei beni e consegnassi il mio corpo per averne vanto, ma non avessi la carità, a nulla mi servirebbe. La carità è magnanima, benevola è la carità; non è invidiosa, non si vanta, non si gonfia d’orgoglio, non manca di rispetto, non cerca il proprio interesse, non si adira, non tiene conto del male ricevuto, non gode dell’ingiustizia ma si rallegra della verità. Tutto scusa, tutto crede, tutto spera, tutto sopporta. La carità non avrà mai fine. Le profezie scompariranno, il dono delle lingue cesserà e la conoscenza svanirà. Infatti, in modo imperfetto noi conosciamo e in modo imperfetto profetizziamo. Ma quando verrà ciò che è perfetto, quello che è imperfetto scomparirà. Quand’ero bambino, parlavo da bambino, pensavo da bambino, ragionavo da bambino. Divenuto uomo, ho eliminato ciò che è da bambino. Adesso noi vediamo in modo confuso, come in uno specchio; allora invece vedremo faccia a faccia. Adesso conosco in modo imperfetto, ma allora conoscerò perfettamente, come anch’io sono conosciuto. Ora dunque rimangono queste tre cose: la fede, la speranza e la carità. Ma la più grande di tutte è la carità! / C: Parola di Dio. / A: Rendiamo grazie a Dio.
</p>

<p>
Salmo Responsoriale / (Sal 32) <b>Beato il popolo scelto dal Signore</b> / Lodate il Signore con la cetra, con l’arpa a dieci corde a lui cantate. Cantate al Signore un canto nuovo, con arte suonate la cetra e acclamate. / Perché retta è la parola del Signore e fedele ogni sua opera. Egli ama la giustizia e il diritto; dell’amore del Signore è piena la terra. / Beata la nazione che ha il Signore come Dio, il popolo che egli ha scelto come sua eredità. Su di noi sia il tuo amore, Signore, come da te noi speriamo.
</p>

<p>
Canto al Vangelo / Alleluia, Alleluia / Le tue parole, Signore, sono spirito e sono vita; tu hai parole di vita eterna. (Gv 6,63) / Alleluia.
</p>

<p>
VANGELO / Dal Vangelo secondo  Luca (Lc 7,31-35) / In quel tempo, il Signore disse: «A chi posso paragonare la gente di questa generazione? A chi è simile? È simile a bambini che, seduti in piazza, gridano gli uni agli altri così: “Vi abbiamo suonato il flauto e non avete ballato, abbiamo cantato un lamento e non avete pianto!”. È venuto infatti Giovanni il Battista, che non mangia pane e non beve vino, e voi dite: “È indemoniato”. È venuto il Figlio dell’uomo, che mangia e beve, e voi dite: “Ecco un mangione e un beone, un amico di pubblicani e di peccatori!”. Ma la Sapienza è stata riconosciuta giusta da tutti i suoi figli». / C: Parola del Signore. / A: Lode a Te o Cristo.
</p>

<p>
Preghiera dei Fedeli / Il Signore vivifica e sempre rinnova la sua Chiesa con molteplici doni, perché sia espressione vivente ed efficace del suo amore. Noi ci rivolgiamo a lui, animati dallo Spirito e dal desiderio ardente di conformarci al suo Figlio Gesù e diciamo: <b>Dio di carità, ascoltaci!</b> / Perché la comunità dei credenti sia un corpo armonico, uno stare insieme fraterno, nella libertà e nella pace del Risorto. Preghiamo: / Perché l'umanità proceda nella concordia e nella speranza verso Cristo salvatore, alfa e omega del creato. Preghiamo: / Perché i ministri della Chiesa, irradiando la luce della parola con sapienza e autorità, irradino anche il profumo della carità. Preghiamo: / Perché lo scorrere paziente dei giorni, tra fatiche e speranze, ci insegni la docilità di Maria e l'obbedienza amorosa di Cristo. Preghiamo: / Perché, resi nuovi dalla forza di questo sacramento, con la conversione personale collaboriamo al rinnovamento del mondo nella verità e nell'amore. Preghiamo: / Per chi ascolta con indifferenza le domande della fede. / Per gli scontenti e gli arrabbiati. / Accogli le nostre suppliche, Signore, tu che sei un Dio di pietà e di tenerezza. Te lo chiediamo per mezzo del tuo Figlio Gesù, mandato nel mondo a salvezza di tutti, e ora vive e regna con te, in unione con lo Spirito Santo, nei secoli dei secoli. Amen.
</p>

<p>
Sulle Offerte / Accetta, Signore, l'offerta che ti presentiamo nel ricordo dei santi Cornelio e Cipriano, e donaci la forza meravigliosa, che nell'ora della prova essi attinsero dal tuo sacrificio. Per Cristo nostro Signore.
</p>

<p>
Prefazio / E' veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno. A imitazione del Cristo tuo Figlio il santo martire ha reso gloria al tuo nome e ha testimoniato con il sangue i tuoi prodigi, o Padre, che riveli nei deboli la tua potenza e doni agli inermi la forza del martirio, per Cristo nostro Signore. E noi con tutti gli angeli del cielo innalziamo a te il nostro canto, e proclamiamo insieme la tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
Antifona alla Comunione / Se moriamo con Cristo, vivremo anche con lui; se con lui perseveriamo con lui anche regneremo.  (2Tm 2,11-12)
</p>

<p>
Dopo la Comunione / La partecipazione a questi santi misteri, Signore, ci comunichi il tuo Spirito di fortezza, perché sull'esempio dei martiri Cornelio e Cipriano possiamo rendere testimonianza alla verità del Vangelo. Per Cristo nostro Signore.
</p>


<hr>

<h5>Evangelizo</h5>

<p>
Beato Guerrico d'Igny (ca 1080-1157) abate cistercense / Primo discorso sulla natività (SC 166) / Accogliere il Regno di Dio come un bambino / Un bambino è nato per noi: il Dio di maestà, annientando se stesso, si è fatto simile non solo al corpo terrestre dei mortali, ma persino all'età dei bambini, segno di debolezza e piccolezza. Beata infanzia, la cui fragilità e semplicità sono più forti e più sapienti di tutti gli uomini! Poiché, in verità, la forza di Dio e la sapienza di Dio compiono qui la loro opera divina attraverso le realtà umane. Sì, la debolezza di questo bambino trionfa sul principe di questo mondo; rompe le nostre catene e ci libera dalla schiavitù. La semplicità di questo bambino, che sembra muta e priva di parola, rende eloquenti le lingue dei bambini; fa loro parlare la lingua degli uomini e quella degli angeli... Questo bambino sembra ignorante, ma è lui che insegna il sapere agli uomini e agli angeli, lui che è in realtà... la Sapienza di Dio e il suo Verbo, la sua Parola. O santa e dolce infanzia, che ridai agli uomini la vera innocenza grazie alla quale ogni età può tornare a una beata infanzia e somigliarti, non per la piccolezza delle membra, ma per l'umiltà del cuore e la dolcezza del comportamento! Sicuramente voi, figli di Abramo, voi che siete così grandi ai vostri occhi..., se non vi convertite e non diventate come questo bambino, non entrerete nel Regno dei cieli. "Io sono la porta del Regno", dice questo bambino. Se l'altezza degli uomini non si abbassa, quest'umile porta non li lascerà entrare. (Riferimenti biblici: Is 9,5; 1Cor 1,24; Gv 12,31; Sap 10,21; 1Cor 13,1; Sal 94,10; Mt 18,3-4; Gv 10,9)
</p>

<h5>DiBruno</h5>

<p>
Vi abbiamo suonato il flauto e non avete ballato (Lc 7,31-35) / L’insensibilità spirituale è il grande frutto dell’accidia, a sua volta frutto dell’idolatria, che porta l’uomo all’indifferenza morale e di conseguenza al non ascolto della voce del Signore. Si passa dalla ribellione al non ascolto, anzi al non volere ascoltare. Questa insensibilità spirituale causò per il popolo di Dio un esilio lungo settant’anni: “Anche tutti i capi di Giuda, i sacerdoti e il popolo moltiplicarono le loro infedeltà, imitando in tutto gli abomini degli altri popoli, e contaminarono il tempio, che il Signore si era consacrato a Gerusalemme. Il Signore, Dio dei loro padri, mandò premurosamente e incessantemente i suoi messaggeri ad ammonirli, perché aveva compassione del suo popolo e della sua dimora. Ma essi si beffarono dei messaggeri di Dio, disprezzarono le sue parole e schernirono i suoi profeti al punto che l’ira del Signore contro il suo popolo raggiunse il culmine, senza più rimedio. Allora il Signore fece salire contro di loro il re dei Caldei, che uccise di spada i loro uomini migliori nel santuario, senza pietà per i giovani, per le fanciulle, per i vecchi e i decrepiti. Il Signore consegnò ogni cosa nelle sue mani. Portò a Babilonia tutti gli oggetti del tempio di Dio, grandi e piccoli, i tesori del tempio del Signore e i tesori del re e dei suoi ufficiali. Quindi incendiarono il tempio del Signore, demolirono le mura di Gerusalemme e diedero alle fiamme tutti i suoi palazzi e distrussero tutti i suoi oggetti preziosi. Il re deportò a Babilonia gli scampati alla spada, che divennero schiavi suoi e dei suoi figli fino all’avvento del regno persiano, attuandosi così la parola del Signore per bocca di Geremia: «Finché la terra non abbia scontato i suoi sabati, essa riposerà per tutto il tempo della desolazione fino al compiersi di settanta anni»” (2Cro 36,14-21). Il peccato rende il cuore come pietra, la parola scivola su di esso, ma non entra in esso. È la sordità non più guaribile. Sull’accidia spirituale e insensibilità ecco cosa rivela Dio al profeta Ezechiele: “Figlio dell’uomo, i figli del tuo popolo parlano di te lungo le mura e sulle porte delle case e si dicono l’un l’altro: “Andiamo a sentire qual è la parola che viene dal Signore”. In folla vengono da te, si mettono a sedere davanti a te e ascoltano le tue parole, ma poi non le mettono in pratica, perché si compiacciono di parole, mentre il loro cuore va dietro al guadagno. Ecco, tu sei per loro come una canzone d’amore: bella è la voce e piacevole l’accompagnamento musicale. Essi ascoltano le tue parole, ma non le mettono in pratica. Ma quando ciò avverrà, ed ecco avviene, sapranno che c’è un profeta in mezzo a loro»” (Ez 33,30-33). Il sommo dell’accidia lo troviamo però nel profeta Isaia: “Voi tutte, bestie dei campi, venite a mangiare; voi tutte, bestie della foresta, venite. I suoi guardiani sono tutti ciechi, non capiscono nulla. Sono tutti cani muti, incapaci di abbaiare; sonnecchiano accovacciati, amano appisolarsi. Ma questi cani avidi, che non sanno saziarsi, sono i pastori che non capiscono nulla. Ognuno segue la sua via, ognuno bada al proprio interesse, senza eccezione. «Venite, io prenderò del vino e ci ubriacheremo di bevande inebrianti. Domani sarà come oggi, e molto più ancora» (Is 56,9-12). Ai tempi di Gesù questa accidia si macchiava anche della calunnia e della falsa testimonianza. Giovanni il Battista era rifiutato perché accusato di essere un indemoniato. Gesù invece era presentato come un mangione e un ubriacone. A volte anche lo si dichiarava pazzo. Anche lui era detto indemoniato. / <b>In quel tempo, il Signore disse: «A chi posso paragonare la gente di questa generazione? A chi è simile? È simile a bambini che, seduti in piazza, gridano gli uni agli altri così: “Vi abbiamo suonato il flauto e non avete ballato, abbiamo cantato un lamento e non avete pianto!”. È venuto infatti Giovanni il Battista, che non mangia pane e non beve vino, e voi dite: “È indemoniato”. È venuto il Figlio dell’uomo, che mangia e beve, e voi dite: “Ecco un mangione e un beone, un amico di pubblicani e di peccatori!”. Ma la Sapienza è stata riconosciuta giusta da tutti i suoi figli».</b> / Solo i figli della Verità riconoscono la verità e solo i figli della Sapienza riconoscono la sapienza. Chi vuole riconoscere la Verità deve amare la verità e chi vuole riconoscere la Sapienza deve amare la sapienza. Verità e Sapienza producono i loro frutti nella storia. Chi ama la Verità e la Sapienza vede i loro frutti e subito li riconosce. / Madre di Dio, Angeli, Santi, fateci veri figli della Verità e della Sapienza.
</p>

<h5>GetUpAndWalk</h5>

<p>
Oggi ci viene raccontato di bambini che giocano in piazza, in un luogo pubblico, aperto visibile. Il gioco ha delle regole e chi gioca assume dei ruoli: c’è chi lancia la sfida e chi risponde interpretandola. Giochiamo a fare festa (la festa del matrimonio), allora si balla; giochiamo al funerale allora si piange. Nel gioco è importante prendere una posizione, interpretare un ruolo e farlo al meglio. E se la sfida non viene raccolta? Giovanni Battista e Gesù hanno “sfidato” i loro contemporanei, li hanno invitati a giocare, ciascuno a proprio modo: Giovanni con l’ascesi e il distacco, Gesù con la compassione la partecipazione ma sembra che la loro sfida non sia stata raccolta. E io a che gioco sto giocando? Come mi pongo di fronte al gioco della vita e dell’amore e a quello della morte, la grande “raccoglitrice” dei frutti che ho (o non ho) generato? Gesù dice che in faccia all’indifferenza, alla non risposta, è la Sapienza che viene riconosciuta giusta. La sapienza è il gusto della vita vissuta fino in fondo, della vita giocata e spesa, generativa. La sapienza “ha figli”, quindi genera, e i suoi figli possono testimoniare a suo favore. Numerosi esegeti affermano che Gesù si lega alla Sapienza di Dio e ne porta il messaggio nel mondo: la sapienza “gioca” il suo ruolo e prende la sua posizione, sa dove ha preso dimora e sa qual è la “delizia” che vuole donarci. A che gioco stai giocando? / A che gioco stai giocando, oggi? In quale luogo della tua vita trovi dimostrazione della creatività della sapienza? Quale indifferenza rischia di chiudere i tuoi occhi? (Andrea Piccolo SJ)
</p>

<h5>Preghiamo</h5>

<p>
Aiutami, Signore, a non giudicare gli altri. Fammi avere un briciolo di compassione verso chi ha fallito nella vita. Aiutami a capire che anch'io spesso ti tradisco; dico di amarti, ma non è vero. Asciuga i miei pianti, perché anch'io impari a consolare gli altri.
</p>

<p>
Cosa siamo senza Dio se non mille granelli di sabbia smarriti in un arido deserto e rapiti da un vento di sfiducia che ogni speranza allontana? Solo Tu, Signore, accogli le nostre infinite solitudini nell'oasi eterna del Tuo amore e consoli ogni cuore illuso dai miraggi della vita. Cosa siamo senza Dio se non mille barche alla deriva disperse in un mare di paura che ci lascia annegare tra i fondali delle incertezze? Solo Tu, Signore, guidi il viaggio del cuore vagabondo verso porti sicuri. Tu sei l'unica zattera che ci salva dal naufragio dell'anima. Cosa siamo senza Dio se non mille fiori che appassiscono al primo vento e alla prima pioggia? chi illuminerà e scalderà i momenti bui e freddi della vita? Signore tu sei l'unico vero sole che splende nel giardino inaridito del mondo. (Caterina Famularo)
</p>

<p>
Occupati dei guai, dei problemi del tuo prossimo. Prenditi a cuore gli affanni, le esigenze di chi ti sta vicino. Regala agli altri la luce che non hai, la forza che non possiedi, la speranza che senti vacillare in te, la fiducia di cui tu sei privo. Illuminali dal tuo buio. Arricchiscili con la tua povertà. Regala un sorriso quando hai voglia di piangere. Produci serenità dalla tempesta che hai dentro. ‘Ecco, quello che non ho, te lo do’. Questo è il tuo paradosso. Ti accorgerai che la gioia a poco a poco entrerà in te, invaderà il tuo essere, diventerà veramente tua nella misura in cui l’avrai regalata agli altri. (Alessandro Manzoni)
</p>

<h5>Scritti</h5>

<p>
La conversione: medicina per chi è malato / Per tutti i mali vi sono farmaci; ed essi sono guariti, quando un sapiente medico li trova. Così per coloro che sono stati feriti nella nostra lotta, vi è il farmaco della conversione, che viene posto sulle ferite e le guarisce. O medici, discepoli del nostro sapiente medico, procuratevi questo farmaco, con cui potrete guarire le ferite dei malati! ... Mio amato, a colui che si affatica nella nostra lotta, se viene contro di lui l'avversario e lo ferisce, è necessario porgere il farmaco della conversione, mentre l'anima di colui che è stato ferito è presa da grande pentimento, perché Dio non rigetta coloro che si convertono. Dice infatti il profeta Ezechiele: Io non voglio la morte del peccatore, ma che si converta dalla sua strada di male e viva (Ez 33,11). Colui che è stato sopraffatto dalla battaglia non deve vergognarsi di mettersi nelle mani del medico sapiente, perché la battaglia ha prevalso su di lui e [lo] ha sopraffatto. E quando egli è guarito, il re non lo rigetta, ma lo annovera e lo ritiene [parte] del suo esercito. Allo stesso modo, colui che è stato ferito da Satana non deve vergognarsi di riconoscere il suo errore e di allontanarsene, né di ricercare il farmaco della conversione. Infatti, a colui che si vergogna di mostrare la sua piaga, viene la cancrena, e allora sarà tutto il corpo a esserne danneggiato. Ma a colui che non si vergogna, la piaga è guarita, e così può nuovamente scendere in campo. Colui invece che è infetto da cancrena, non può essere guarito e non può indossare nuovamente le armi che aveva deposto. Così avviene a colui che è vinto nella nostra lotta. Egli ha a disposizione un rimedio per essere guarito, dicendo: "Ho peccato" e ricercando la conversione. Ma colui che si vergogna, non può essere guarito perché non vuole far conoscere le sue ferite al medico che ha ricevuto due denari (Lc 10,35) con cui può curare tutti coloro che sono feriti. Quanto a voi medici, discepoli del nostro illustre medico, è necessario che non rifiutiate la cura a colui che ha bisogno di essere guarito. A colui che vi mostra la sua piaga, porgete il farmaco della conversione! (Afraat il Persiano, Esposizioni 7 ,2-4)
</p>

<h5>Pillole</h5>

<p>
<ul>
<li>Tu ci insegni il coraggio nel dire la verità, anche quando essa deve far dispiacere, anche quando deve attirarci contrasti, inimicizie, persecuzioni, pericoli. (Charles de Foucauld)</li>
</ul>
</p>


        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/zapp/VERBUM/A.html'>VERBUM:A</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/zapp/VERBUM/A.html" title="A" class="page">A</a>
<ul>
<li><a href="./A276.html" title="A276" class="page">A276</a></li>
<li><a href="./A277.html" title="A277" class="page">A277</a></li>
<li><a href="./A278.html" title="A278" class="page">A278</a></li>
<li><a href="./A279.html" title="A279" class="page">A279</a></li>
<li><a href="./A280.html" title="A280" class="page">A280</a></li>
<li><a href="./A281.html" title="A281" class="page">A281</a></li>
<li><a href="./A282.html" title="A282" class="page">A282</a></li>
<li><a href="./A283.html" title="A283" class="page">A283</a></li>
<li><a href="./A284.html" title="A284" class="page">A284</a></li>
<li><a href="./A285.html" title="A285" class="page">A285</a></li>
<li><a href="./A286.html" title="A286" class="page">A286</a></li>
<li><a href="./A287.html" title="A287" class="page">A287</a></li>
<li><a href="./A288.html" title="A288" class="page">A288</a></li>
<li><a href="./A289.html" title="A289" class="page">A289</a></li>
<li><a href="./A290.html" title="A290" class="page">A290</a></li>
<li><b>A291</b></li>
<li><a href="./A292.html" title="A292" class="page">A292</a></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
<li><a href="./WORK.html" title="WORK" class="page">WORK</a></li>
<li><a href="./WORK2.html" title="WORK2" class="page">WORK2</a></li>
</ul></li>
</ul>

</div>

</div>
 
</body>
</html>
