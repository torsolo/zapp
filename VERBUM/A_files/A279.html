	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="/ZAPP/zapp.css" />
<script type="text/javascript" src="/ZAPP/zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO ORDINARIO</h1>-->
        <h1>TEMPO ORDINARIO</h1>

<p>
SETTIMANA 22 - VENERDI
</p>

<p>
Antifona d'Ingresso / Abbi pietà di me, Signore, perché ti invoco tutto il giorno: tu sei buono e pronto al perdono, sei pieno di misericordia con chi ti invoca. (Sal 86,3.5)
</p>

<p>
Atto Penitenziale / Umili e penitenti come il pubblicano al tempio, accostiamoci al Dio giusto e santo, perché abbia pietà anche di noi. C: Signore, mandato dal Padre a salvare i contriti di cuore, abbi pietà di noi. A: Signore pietà. C: Cristo, che sei venuto a chiamare i peccatori, abbi pietà di noi. A: Cristo, pietà. C: Signore, che intercedi per noi presso il Padre, abbi pietà di noi. A: Signore, pietà. C: Dio Onnipotente abbia misericordia di voi, perdoni i vostri peccati e vi conduca alla vita eterna. A: Amen.
</p>

<p>
Colletta / O Dio, nostro Padre, unica fonte di ogni dono perfetto, suscita in noi l'amore per te e ravviva la nostra fede, perché si sviluppi in noi il germe del bene e con il tuo aiuto maturi fino alla sua pienezza. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
Prima Lettura / Dalla prima lettera di san Paolo apostolo ai Corinzi (1Cor 4, 1-5) / Fratelli, ognuno ci consideri come servi di Cristo e amministratori dei misteri di Dio. Ora, ciò che si richiede agli amministratori è che ognuno risulti fedele. A me però importa assai poco di venire giudicato da voi o da un tribunale umano; anzi, io non giudico neppure me stesso, perché, anche se non sono consapevole di alcuna colpa, non per questo sono giustificato. Il mio giudice è il Signore! Non vogliate perciò giudicare nulla prima del tempo, fino a quando il Signore verrà. Egli metterà in luce i segreti delle tenebre e manifesterà le intenzioni dei cuori; allora ciascuno riceverà da Dio la lode. / C: Parola di Dio. / A: Rendiamo grazie a Dio.
</p>

<p>
Salmo Responsoriale / (Sal 36) <b>La salvezza dei giusti viene dal Signore</b> / Confida nel Signore e fa' il bene: abiterai la terra e vi pascolerai con sicurezza. Cerca la gioia nel Signore: esaudirà i desideri del tuo cuore. / Affida al Signore la tua via, confida in lui ed egli agirà: farà brillare come luce la tua giustizia, il tuo diritto come il mezzogiorno. / Sta' lontano dal male e fa' il bene e avrai sempre una casa. Perché il Signore ama il diritto e non abbandona i suoi fedeli. / La salvezza dei giusti viene dal Signore: nel tempo dell'angoscia è loro fortezza. Il Signore li aiuta e li libera, li libera dai malvagi e li salva, perché in lui si sono rifugiati.
</p>

<p>
Canto al Vangelo / Alleluia, Alleluia / Io sono la luce del mondo, dice il Signore; chi segue me avrà la luce della vita. (Gv 8,12) / Alleluia.
</p>

<p>
VANGELO / Dal Vangelo secondo  Luca (Lc 5, 33-39) / In quel tempo, i farisei e i loro scribi dissero a Gesù: «I discepoli di Giovanni digiunano spesso e fanno preghiere; così pure i discepoli dei farisei; i tuoi invece mangiano e bevono!». Gesù rispose loro: «Potete forse far digiunare gli invitati a nozze quando lo sposo è con loro? Ma verranno giorni quando lo sposo sarà loro tolto: allora in quei giorni digiuneranno». Diceva loro anche una parabola: «Nessuno strappa un pezzo da un vestito nuovo per metterlo su un vestito vecchio; altrimenti il nuovo lo strappa e al vecchio non si adatta il pezzo preso dal nuovo. E nessuno versa vino nuovo in otri vecchi; altrimenti il vino nuovo spaccherà gli otri, si spanderà e gli otri andranno perduti. Il vino nuovo bisogna versarlo in otri nuovi. Nessuno poi che beve il vino vecchio desidera il nuovo, perché dice: "Il vecchio è gradevole!"». / C: Parola del Signore. / A: Lode a Te o Cristo.
</p>

<p>
Preghiera dei Fedeli / Il messaggio di Cristo ci chiede di vivere la fede rinnovando il nostro cuore con umiltà. Preghiamo quindi il Padre perché ci trasformi secondo la sua volontà, dicendo: <b>Ascoltaci, o Signore.</b> / Perché nella chiesa ci siano sempre pastori ricchi di fede e aperti ai segni dei tempi, capaci di trasmettere il vangelo nella novità dello Spirito. Preghiamo: / Perché tutti i cristiani riconoscano nella conversione del cuore e nell'amore al prossimo, le qualità che rendono sempre attuale la fede. Preghiamo: / Perché coloro che abitano nelle società ricche e opulente non dimentichino i valori evangelici della sobrietà e del digiuno a beneficio dei più poveri. Preghiamo: / Perché ci asteniamo dal pronunciare e diffondere, con troppa facilità, giudizi e pareri, ma ci sentiamo fratelli con tutti quelli che con onestà e sofferenza ricercano la verità. Preghiamo: / Perché noi, componenti di questa comunità, viviamo e celebriamo con gioia la domenica, per testimoniare che il cristo è vivo e operante nel mondo. Preghiamo: / Per chi è triste e senza speranza. / Perché sappiamo soffrire con chi soffre. / O Dio, che in Gesù Cristo hai voluto manifestarti visibilmente agli uomini, rafforza la nostra fede, perché l'eucarist0ia che celebriamo ci riempia di gioia per l'incontro con lo Sposo, che vive e regna nei secoli eterni. Amen.
</p>

<p>
Sulle Offerte / Santifica, Signore, l'offerta che ti presentiamo, e compi in noi con la potenza del tuo Spirito la redenzione che si attua nel mistero. Per Cristo nostro Signore.
</p>

<p>
Prefazio / E' veramente giusto renderti grazie, Signore, Padre santo, Dio dell'alleanza e della pace. Tu hai chiamato e fatto uscire Abramo dalla sua terra, per costituirlo padre di tutte le genti. Hai suscitato Mosè, per liberare il tuo popolo e guidarlo alla terra promessa. Nella pienezza dei tempi hai mandato il tuo Figlio, ospite e pellegrino in mezzo a noi, per redimerci dal peccato e dalla morte; e hai donato il tuo Spirito, per fare di tutte le nazioni un solo popolo nuovo che ha come fine il tuo regno, come condizione la libertà dei tuoi figli, come statuto il precetto dell'amore. Per questi doni della tua benevolenza, uniti agli angeli e ai santi, cantiamo con gioia l'inno della tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
Antifona alla Comunione / Quant'è grande la tua bontà, Signore! La riservi per quelli che ti temono. (Sal 31,20)<br>
Antifona alla Comunione / Beati gli operatori di pace: saranno chiamati figli di Dio. Beati i perseguitati per causa della giustizia: di essi è il regno dei cieli. (Mt 5,9-10)
</p>

<p>
Dopo la Comunione / O Signore, che ci hai nutriti alla tua mensa, fa' che questo sacramento ci rafforzi nel tuo amore e ci spinga a servirti nei nostri fratelli. Per Cristo nostro Signore.
</p>


<hr>

<h5>Evangelizo</h5>

<p>
Sant'Agostino (354-430) vescovo d'Ippona (Africa del Nord) e dottore della Chiesa / Discorso 210,5 / “Verranno però i giorni in cui lo sposo sarà strappato da loro; allora, in quei giorni, digiuneranno” / Teniamo dunque “i fianchi cinti e le lucerne accese”, e siamo come quei “servi in attesa del ritorno del loro padrone dalle nozze” (Lc 12,35). Non diciamoci vicendevolmente: “Mangiamo e beviamo perché domani moriremo” (1Cor 15,32). Ma proprio perché è incerto il giorno della morte e penosa la vita, digiuniamo e preghiamo ancor più: domani infatti moriremo. “Ancora un poco - disse Gesù - e non mi vedrete un poco ancora e mi vedrete” (Gv 16,16). Questo è il momento di cui ci disse: “voi piangerete e vi rattristerete, ma il mondo si rallegrerà” (v. 20); cioè: questa vita è piena di tentazioni e noi siamo pellegrini lungi da lui. “Ma vi vedrò di nuovo - aggiunse - e il vostro cuore si rallegrerà e nessuno vi potrà togliere la vostra gioia” (v. 22). Godiamo anche ora in questa speranza, nonostante tutto - poiché è fedelissimo chi ce lo ha promesso - nell'attesa di quella sovrabbondante gioia, quando “saremo simili a lui, perché lo vedremo così come egli è” (1Gv 3,2), e “nessuno ci potrà togliere la nostra gioia”. (...)  "La donna quando partorisce - dice il Signore - è nel dolore perché è giunta la sua ora; ma quando ha partorito si fa grande festa perché è venuto al mondo un uomo" (Gv 16,21). Questa sarà la gioia che nessuno potrà toglierci e di cui saremo ricolmati quando passeremo, dal modo di concepire la fede nella vita presente, alla luce eterna. Ora dunque digiuniamo e preghiamo, perché è il tempo del parto.
</p>

<h5>DiBruno</h5>

<p>
Nessuno versa vino nuovo in otri vecchi (Lc 5,33-39) / Per noi discepoli di Gesù, otre vecchio è tutta la ritualità dell’Antico Testamento. La Lettera agli Ebrei rivela la divina differenza tra l’Antica Alleanza e la Nuova: “Voi infatti non vi siete avvicinati a qualcosa di tangibile né a un fuoco ardente né a oscurità, tenebra e tempesta, né a squillo di tromba e a suono di parole, mentre quelli che lo udivano scongiuravano Dio di non rivolgere più a loro la parola. Non potevano infatti sopportare quest’ordine: Se anche una bestia toccherà il monte, sarà lapidata. Lo spettacolo, in realtà, era così terrificante che Mosè disse: Ho paura e tremo. Voi invece vi siete accostati al monte Sion, alla città del Dio vivente, alla Gerusalemme celeste e a migliaia di angeli, all’adunanza festosa e all’assemblea dei primogeniti i cui nomi sono scritti nei cieli, al Dio giudice di tutti e agli spiriti dei giusti resi perfetti, a Gesù, mediatore dell’alleanza nuova, e al sangue purificatore, che è più eloquente di quello di Abele. Perciò guardatevi bene dal rifiutare Colui che parla, perché, se quelli non trovarono scampo per aver rifiutato colui che proferiva oracoli sulla terra, a maggior ragione non troveremo scampo noi, se volteremo le spalle a Colui che parla dai cieli. La sua voce un giorno scosse la terra; adesso invece ha fatto questa promessa: Ancora una volta io scuoterò non solo la terra, ma anche il cielo. Quando dice ancora una volta, vuole indicare che le cose scosse, in quanto create, sono destinate a passare, mentre rimarranno intatte quelle che non subiscono scosse. Perciò noi, che possediamo un regno incrollabile, conserviamo questa grazia, mediante la quale rendiamo culto in maniera gradita a Dio con riverenza e timore; perché il nostro Dio è un fuoco divorante” (Eb 12,18-29). È obbligo di quanti sono preposti al governo del popolo di Dio porre ogni attenzione a rimanere sempre nell’otre nuovo del Vangelo e per questo essi devono sempre lasciarsi governare dallo Spirito Santo. Pastore, Vangelo, Spirito Santo devono essere una cosa sola. La separazione dal Vangelo è separazione dallo Spirito Santo. La separazione dallo Spirito Santo è separazione dal Vangelo. Quando questo avviene il Pastore metterà sempre il buon vino della Parola di Gesù nell’otre vecchio della tradizioni umane e peggio ancora nell’otre marcio del peccato. Scribi e farisei vogliono che Gesù metta il vino nuovo della sua opera di redenzione e di salvezza nell’otre vecchio delle loro tradizioni e strutture umane. Lui risponde con divina saggezza che il vino nuovo messo in otri vecchi li spacca e vanno perduti e otri e vino. Mentre è cosa sapiente versare vino nuovo in otri nuovi. / <b>In quel tempo, i farisei e i loro scribi dissero a Gesù: «I discepoli di Giovanni digiunano spesso e fanno preghiere; così pure i discepoli dei farisei; i tuoi invece mangiano e bevono!». Gesù rispose loro: «Potete forse far digiunare gli invitati a nozze quando lo sposo è con loro? Ma verranno giorni quando lo sposo sarà loro tolto: allora in quei giorni digiuneranno». Diceva loro anche una parabola: «Nessuno strappa un pezzo da un vestito nuovo per metterlo su un vestito vecchio; altrimenti il nuovo lo strappa e al vecchio non si adatta il pezzo preso dal nuovo. E nessuno versa vino nuovo in otri vecchi; altrimenti il vino nuovo spaccherà gli otri, si spanderà e gli otri andranno perduti. Il vino nuovo bisogna versarlo in otri nuovi. Nessuno poi che beve il vino vecchio desidera il nuovo, perché dice: “Il vecchio è gradevole!”».</b> / Otre vecchio per noi oggi sono tutte quelle forme in cui è stato versato ieri il vino nuovo del Vangelo, ma che non parlano più all’uomo dei nostri giorni. Nella nostra stoltezza, poiché separati e dal Vangelo e dallo Spirito Santo, ci accaniamo a conservare queste forme, pensando che esse siano il carro della vera fede. Poiché la loro “evangelizzazione” è divenuta quasi impossibile, è cosa sapiente trovare altri otri. Se l’otre è vecchio, mai si potrà rinnovare. È vecchio e va abbandonato. Come lo Spirito Santo ieri ha sempre suggerito otri nuovi, così anche oggi se lo invochiamo ci suggerirà otri nuovi nei quali versare tutto il vino nuovo della Parola di Gesù. Perché Lui faccia questo è necessario creare la comunione tra Discepolo, Vangelo e Spirito Santo. Un discepolo senza Vangelo e senza Spirito Santo, non possiede neanche il buon vino del Vangelo. Ecco perché l’unità è l’essenza della vera evangelizzazione e di ogni forma di insegnamento nella Chiesa: Discepolo, Vangelo, Spirito Santo. / Madre di Dio, Angeli, Santi, fate che mai si rompa questa unità di vera vita e salvezza.
</p>

<h5>GetUpAndWalk</h5>

<p>
Nel suo romanzo “I portatori d’acqua”, l’autore afgano Atiq Rahimi fa porre a uno dei suoi personaggi questa domanda: «Sta a lei scegliere, ripetere le stesse parole, gli stessi gesti, le stesse sensazioni con persone diverse oppure cambiare parole, gesti, sensazioni con la stessa persona. Immagino che preferisca la prima situazione, no?» L’immagine con cui Gesù risponde alla domanda dei discepoli di Giovanni il Battista pone la questione del cambiamento e della novità. Come intendiamo il cambiamento? Come immaginiamo la novità nella nostra vita? A più di uno di noi sarà capitato di pensare che in fondo il cambiamento sia questione di un attimo, il risultato di una formula magica finalmente scoperta. Questa prospettiva ci affascina, perché cambia tutto per non cambiare nulla. Spesso, infatti, vogliamo cambiare ciò che ci circonda, molto più che cambiare noi stessi. E lo stesso Gesù ci mette sull’avviso, quando ammonisce che il gusto del vecchio ha un fascino potente su di noi: «Nessuno poi che beve il vino vecchio desidera il nuovo, perché dice: “Il vecchio è gradevole”». Molto più profondo e sottile è invece il cambiamento che il Signore propone e presenta, quello del nostro cuore, dove tutto ha origine, parole gesti e affetti. In quel silenzioso luogo della nostra più vera identità si muove, con tempi lenti e gentili la Grazia del Signore, che porterà i suoi frutti, solo che le si dia il tempo di agire. E allora non conterà ciò che sta intorno a noi. / Che cosa ti piacerebbe cambiare nella tua vita? Che cosa saresti disposto a mettere in gioco per il cambiamento che desideri? Che gusto avrebbe la tua vita con il cambiamento attuato? (Diego Mattei SJ)
</p>

<h5>Preghiamo</h5>

<p>
È in questo incontro tra il Tutto di Dio e il nulla dell'uomo sta la meraviglia più grande del creato. È lo sposalizio più bello perché fatto da un Amore gratuito che si dona e da un amore gratuito che accetta. È, in fondo, tutta la verità di Dio e dell'uomo. (Carlo Carretto)
</p>

<h5>Scritti</h5>

<p>
La testimonianza della nostra coscienza / Gregorio al presbitero Palladio del monte Sinai. Sono venuto a sapere da quale prova sei afflitto, ma non hai tuttavia bisogno della consolazione delle mie parole dal momento che la verità stessa dice: Se hanno chiamato Beelzebul il padre di famiglia, quanto più i suoi familiari! (Mt 10,25). E aggiunge ancora: Se foste di questo mondo, il mondo amerebbe ciò che è suo, ma poiché non siete di questo mondo e io vi ho scelti dal mondo, per questo il mondo vi odia (Gv r5,r9). Con il termine "mondo" indica i cuori che vivono secondo la carne, che amano il mondo. Poiché so che queste cose le conosci perfettamente, mi meraviglio che la tua carità si rattristi per le parole degli uomini. Dinanzi alle parole di quelli che lodano o che offendono, bisogna sempre guardare al proprio cuore e il non trovare in esso il bene che si dice di noi deve provocare una grande tristezza. D'altra parte, se non vi troviamo il male che la gente dice di noi, dobbiamo esultare di grande gioia. A che giova che tutti ci lodino, se la coscienza ci accusa? O quale tristezza dovremmo provare se tutti ci accusano e la sola coscienza ci mostra che siamo liberi dal male? Abbiamo Paolo che dice: La nostra gloria è questa: la testimonianza della nostra coscienza (2Cor 1,12); anche Giobbe dice: Ecco, il mio testimone è in cielo (Gb 16,20). Se abbiamo un testimone in cielo e un testimone nel cuore, lascia che gli sciocchi all'esterno dicano ciò che vogliono. Che altro fanno i detrattori se non soffiare nella polvere e gettare terra nei propri occhi, di modo che quanto più soffiano nella maldicenza, tanto più non vedono nulla della verità? ... L'apostolo Paolo ammonisce: Se è possibile, per quanto sta in voi, cercate di stare in pace con tutti (Rm 12, 18). Volendo dire: "Cerchiamo di aver pace con tutti", poiché prevedeva che questo sarebbe stato difficile, premise: Se è possibile, ma aggiunse che ciò è possibile dicendo: Per quanto sta in voi. Se desideriamo custodire nel cuore la carità nei confronti di chi ci odia, anche se questi non hanno pace con noi, tuttavia noi restiamo in pace con loro. Dunque, figlio amatissimo, in ogni circostanza custodisci il tuo cuore, come sta scritto: Custodisci con ogni vigilanza il tuo cuore, perché da esso procede la vita (Pr 4,23). (Gregorio Magno, Lettere 11, 1)
</p>

        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/EQE4NET/ZAPP/VERBUM/A.html'>VERBUM:A</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/EQE4NET/ZAPP/VERBUM/A.html" title="A" class="page">A</a>
<ul>
<li><a href="./A276.html" title="A276" class="page">A276</a></li>
<li><a href="./A277.html" title="A277" class="page">A277</a></li>
<li><a href="./A278.html" title="A278" class="page">A278</a></li>
<li><b>A279</b></li>
<li><a href="./A280.html" title="A280" class="page">A280</a></li>
<li><a href="./A281.html" title="A281" class="page">A281</a></li>
<li><a href="./A282.html" title="A282" class="page">A282</a></li>
<li><a href="./A283.html" title="A283" class="page">A283</a></li>
<li><a href="./A284.html" title="A284" class="page">A284</a></li>
<li><a href="./A285.html" title="A285" class="page">A285</a></li>
<li><a href="./A286.html" title="A286" class="page">A286</a></li>
<li><a href="./A287.html" title="A287" class="page">A287</a></li>
<li><a href="./A288.html" title="A288" class="page">A288</a></li>
<li><a href="./A289.html" title="A289" class="page">A289</a></li>
<li><a href="./A290.html" title="A290" class="page">A290</a></li>
<li><a href="./A291.html" title="A291" class="page">A291</a></li>
<li><a href="./A292.html" title="A292" class="page">A292</a></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
<li><a href="./WORK.html" title="WORK" class="page">WORK</a></li>
<li><a href="./WORK2.html" title="WORK2" class="page">WORK2</a></li>
</ul></li>
</ul>

</div>

</div>
 
</body>
</html>
