	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO ORDINARIO</h1>-->
        <h1>TEMPO ORDINARIO</h1>

<p>
SETTIMANA 24 - MARTEDI
</p>

<p>
MEMORIA /  Beata Vergine Maria Addolorata: Il mondo ha tanto bisogno di compassione e la festa di oggi ci dà una lezione di compassione vera e profonda. Maria soffre per Gesù, ma soffre anche con lui e la passione di Cristo è partecipazione a tutto il dolore dell'uomo. La liturgia ci fa leggere nella lettera agli Ebrei i sentimenti del Signore nella sua passione: "Egli nei giorni della sua vita terrena offrì preghiere e suppliche con forti grida e lacrime a colui che poteva liberarlo da morte". La passione di Gesù si è impressa nel cuore della madre, queste forti grida e lacrime l'hanno fatta soffrire, il desiderio che egli fosse salvato da morte doveva essere in lei ancora più forte che non in Gesù, perché una madre desidera più del figlio che egli sia salvo. Ma nello stesso tempo Maria si è unita alla pietà di Gesù, è stata come lui sottomessa alla volontà del Padre. Per questo la compassione di Maria è vera: perché ha veramente preso su di sé il dolore del Figlio ed ha accettato con lui la volontà del Padre, in una obbedienza che dà la vera vittoria sulla sofferenza. La nostra compassione molto spesso è superficiale, non è piena di fede come quella di Maria. Noi facilmente vediamo, nella sofferenza altrui, la volontà di Dio, ed è giusto, ma non soffriamo davvero con quelli che soffrono. Chiediamo alla Madonna che unisca in noi questi due sentimenti che formano la compassione vera: il desiderio che coloro che soffrono riportino vittoria sulla loro sofferenza e ne siano liberati e insieme una sottomissione profonda alla volontà di Dio, che è sempre volontà di amore.
</p>

<p>
Antifona d'Ingresso / Simeone disse a Maria: «Egli è qui per la rovina e la risurrezione di molti in Israele, segno di contraddizione, e anche a te una spada trafiggerà l'anima». (Lc 2,34-35)
</p>

<p>
Atto Penitenziale / Fratelli, per celebrare degnamente i santi misteri, riconosciamo i nostri peccati. C: Signore, che non sei venuto a condannare, ma a perdonare, abbi pietà di noi. A: Signore, pietà. C: Cristo, che fai festa per ogni peccatore pentito, abbi pietà di noi. A: Cristo, pietà. C: Signore, che perdoni molto a chi molto ama, abbi pietà di noi. A: Signore, pietà. C: Dio Onnipotente abbia misericordia di voi, perdoni i vostri peccati e vi conduca alla vita eterna. A: Amen.
</p>

<p>
Colletta / O Padre, che accanto al tuo Figlio, innalzato sulla croce, hai voluto presente la sua Madre Addolorata: fa' che la santa Chiesa, associata con lei alla passione del Cristo, partecipi alla gloria della risurrezione. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
Prima Lettura / Dalla lettera agli Ebrei (Eb 5,7-9) / Cristo, nei giorni della sua vita terrena, offrì preghiere e suppliche, con forti grida e lacrime, a Dio che poteva salvarlo da morte e, per il suo pieno abbandono a lui, venne esaudito. Pur essendo Figlio, imparò l'obbedienza da ciò che patì e, reso perfetto, divenne causa di salvezza eterna per tutti coloro che gli obbediscono. / C: Parola di Dio. / A: Rendiamo grazie a Dio.
</p>

<p>
Salmo Responsoriale / (Sal 30) <b>Salvami, Signore, per la tua misericordia</b> / In te, Signore, mi sono rifugiato, mai sarò deluso; difendimi per la tua giustizia. Tendi a me il tuo orecchio. / Vieni presto a liberarmi. Sii per me una roccia di rifugio, un luogo fortificato che mi salva. Perché mia rupe e mia fortezza tu sei, per il tuo nome guidami e conducimi. / Scioglimi dal laccio che mi hanno teso, perché sei tu la mia difesa. Alle tue mani affido il mio spirito; tu mi hai riscattato, Signore, Dio fedele. / Ma io confido in te, Signore; dico: «Tu sei il mio Dio, i miei giorni sono nelle tue mani». Liberami dalla mano dei miei nemici e dai miei persecutori. / Quanto è grande la tua bontà, Signore! La riservi per coloro che ti temono, la dispensi, davanti ai figli dell'uomo, a chi in te si rifugia.
</p>

<p>
Canto al Vangelo / Alleluia, Alleluia / Beata la Vergine Maria, perché senza morire meritò, sotto la croce del Signore, la palma del martirio. / Alleluia.
</p>

<p>
VANGELO / Dal Vangelo secondo  Giovanni (Gv 19,25-27) / In quel tempo, stavano presso la croce di Gesù sua madre, la sorella di sua madre, Maria madre di Clèopa e Maria di Màgdala. Gesù allora, vedendo la madre e accanto a lei il discepolo che egli amava, disse alla madre: «Donna, ecco tuo figlio!». Poi disse al discepolo: «Ecco tua madre!». E da quell'ora il discepolo l'accolse con sé. / C: Parola del Signore. / A: Lode a Te o Cristo.
</p>

<p>
VANGELO / Dal Vangelo secondo Luca (Lc 2,33-35) / In quel tempo, il padre e la madre di Gesù si stupivano delle cose che si dicevano di lui. Simeone li benedisse e a Maria, sua madre, disse: «Ecco, egli è qui per la caduta e la risurrezione di molti in Israele e come segno di contraddizione - e anche a te una spada trafiggerà l'anima -, affinché siano svelati i pensieri di molti cuori». / C: Parola del Signore. / A: Lode a Te o Cristo.
</p>

<p>
Preghiera dei Fedeli / Per intercessione di Maria che ebbe gli stessi sentimenti di Cristo, chiediamo al Signore di darci un cuore capace di soffrire con chi soffre, e di amare dimenticando noi stessi. Diciamo insieme: <b>Salvaci, Signore, perché speriamo in te.</b> / Perché la Chiesa sia madre di fede e di amore per tutti gli uomini. Preghiamo: / Perché la società civile sia attenta alle sofferenze e ai bisogni dei più diseredati. Preghiamo: / Perché le famiglie degli handicappati, dei drogati e dei carcerati, trovino nei vicini affetto e aiuto. Preghiamo: / Perché chi piange la morte di una persona cara sperimenti l'amore di Dio e la speranza della risurrezione. Preghiamo: / Perché tutti noi che partecipiamo a questa messa, impariamo da Maria a fare la volontà del Padre. Preghiamo: / Per le mamme che piangono la sorte dei figli. / Perché comprendiamo il valore della sofferenza. / Signore, che hai voluto associare alla passione del tuo Figlio il dolore di Maria, accogli le nostre preghiere, e rendici degni di completare in noi le sofferenze di Cristo a vantaggio di ogni uomo. Egli è Dio e vive e regna nei secoli dei secoli. Amen.
</p>

<p>
Sulle Offerte / Accetta, Dio misericordioso, per la gloria del tuo nome, le preghiere e le offerte della Chiesa, nel devoto ricordo della beata Vergine Maria, data a noi come madre dolcissima presso la croce di Cristo, tuo Figlio. Egli vive e regna nei secoli dei secoli. Amen.
</p>

<p>
Prefazio / E' veramente giusto renderti grazie, è bello esaltare il tuo nome, Padre santo, Dio onnipotente ed eterno. Noi ti lodiamo, ti benediciamo, ti glorifichiamo, nella festa memoria della beata Vergine Maria. All'annunzio dell'angelo, accolse nel cuore immacolato il tuo Verbo e meritò di concepirlo nel grembo verginale; divenendo madre del suo Creatore, segnò gli inizi della Chiesa. Ai piedi della croce, per il testamento d'amore del tuo Figlio, estese la sua maternità a tutti gli uomini, generati dalla morte di Cristo per una vita che non avrà mai fine. Immagine e modello della Chiesa orante, si unì alla preghiera degli Apostoli nell'attesa dello Spirito Santo. Assunta alla gloria del cielo, accompagna con materno amore la Chiesa e la protegge nel cammino verso la patria, fino al giorno glorioso del Signore. E noi, uniti agli angeli e ai santi, cantiamo con gioia l'inno della tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
Antifona alla Comunione / Nella misura in cui partecipate alle sofferenze di Cristo, rallegratevi, perché anche nella rivelazione della sua gloria possiate gioire ed esultare. (1Pt 4,13)<br>
Antifona alla Comunione / Maria, la Madre di Gesù stava presso la croce. (Gv 19,25)
</p>

<p>
Dopo la Comunione / O Signore, che nella memoria della beata Vergine Addolorata ci hai fatto partecipi dei sacramenti della nostra redenzione, aiutaci a completare in noi, per la santa Chiesa, ciò che manca alla passione di Cristo, tuo Figlio. Egli vive e regna nei secoli dei secoli.
</p>


<hr>

<h5>Evangelizo</h5>

<p>
San Luigi Maria Grignion de Montfort (1673-1716) predicatore, fondatore di comunità / Trattato della vera devozione alla Santa Vergine, § 214 / Maria, sostegno per portare la croce / La devozione mariale è la strada privilegiata per arrivare all'unione con nostro Signore, che poi è la perfezione del cristiano; è la strada che Gesù Cristo ha fatto nel venire a noi, ed in cui non c'è ostacolo per arrivare a lui. In verità si può arrivare all'unione con Dio attraverso altre strade; ma si passerà per molte più croci, morti particolari e con molte più difficoltà, che non supereremo facilmente. Occorrerà passare per notti oscure, lotte e agonie strane, montagne scoscese, spine molto penose e deserti terribili. Mentre sulla strada di Maria si va dolcemente e più tranquillamente. Certo, vi troviamo anche grandi lotte da combattere e difficoltà da superare; ma questa buona Madre e Maestra si fa così presente e vicina ai suoi servitori per illuminarli nelle tenebre, per aiutarli nei dubbi, per confortarli nelle paure, per sostenerli nelle lotte e nelle difficoltà, che in verità questa strada verginale per trovare Gesù è un cammino di rose e miele in confronto agli altri.
</p>

<h5>DiBruno</h5>

<p>
E da quell’ora il discepolo l’accolse con sé (Gv 19,25-27) / Leggiamo quanto il Libro dei Proverbi dice sulla donna forte. Comprendiamo chi è questa donna per la sua casa. Il governo, l’ordine, l’armonia, l’economia, tutto è nelle sue mani. Immaginiamo anche cosa potrebbe essere la casa senza la sua sapienza, scienza, arte e tecnica. Un mondo si apre dinanzi ai nostri occhi: “Una donna forte chi potrà trovarla? Ben superiore alle perle è il suo valore. In lei confida il cuore del marito e non verrà a mancargli il profitto. Gli dà felicità e non dispiacere per tutti i giorni della sua vita. Si procura lana e lino e li lavora volentieri con le mani. È simile alle navi di un mercante, fa venire da lontano le provviste. Si alza quando è ancora notte, distribuisce il cibo alla sua famiglia e dà ordini alle sue domestiche. Pensa a un campo e lo acquista e con il frutto delle sue mani pianta una vigna. Si cinge forte i fianchi e rafforza le sue braccia. È soddisfatta, perché i suoi affari vanno bene; neppure di notte si spegne la sua lampada. Stende la sua mano alla conocchia e le sue dita tengono il fuso. Apre le sue palme al misero, stende la mano al povero. Non teme la neve per la sua famiglia, perché tutti i suoi familiari hanno doppio vestito. Si è procurata delle coperte, di lino e di porpora sono le sue vesti. Suo marito è stimato alle porte della città, quando siede in giudizio con gli anziani del luogo. Confeziona tuniche e le vende e fornisce cinture al mercante. Forza e decoro sono il suo vestito e fiduciosa va incontro all’avvenire. Apre la bocca con saggezza e la sua lingua ha solo insegnamenti di bontà. Sorveglia l’andamento della sua casa e non mangia il pane della pigrizia. Sorgono i suoi figli e ne esaltano le doti, suo marito ne tesse l’elogio: «Molte figlie hanno compiuto cose eccellenti, ma tu le hai superate tutte!». Illusorio è il fascino e fugace la bellezza, ma la donna che teme Dio è da lodare. Siatele riconoscenti per il frutto delle sue mani e le sue opere la lodino alle porte della città” (Pr 39,11-31). Ora immaginiamo la casa della Chiesa senza la Vergine Maria. Sarebbe un vero disastro. Non vi sarebbe vita in questa casa. Tutto il Signore ha posto nel suo governo, tutto nella sua sapienza e amore, tutto nella sua misericordia, tutto nella sua cura ricca di tanta compassione e perdono, tutto nella sua volontà che desidera una cosa sola: che Cristo Gesù sia conosciuto, accolto, amato, ascoltato, obbedito. Maria è la Madre che vuole la vita eterna per ogni uomo e per questo sempre è all’opera perché tutto si compia secondo la volontà del Figlio suo. Ad ogni suo figlio Lei chiede di obbedire al Figlio suo. “Fate tutto quello che vi dirà”. La salvezza è dall’obbedienza. Dove non c’è obbedienza mai vi potrà essere né redenzione né vera salvezza sulla nostra terra, perché la salvezza è nel nome di Gesù il Nazareno. / <b>In quel tempo, stavano presso la croce di Gesù sua madre, la sorella di sua madre, Maria madre di Clèopa e Maria di Màgdala. Gesù allora, vedendo la madre e accanto a lei il discepolo che egli amava, disse alla madre: «Donna, ecco tuo figlio!». Poi disse al discepolo: «Ecco tua madre!». E da quell’ora il discepolo l’accolse con sé.</b> / Se volessimo andare ancora più in avanti fino alle origini della creazione, possiamo pensare Gesù nelle vesti del Dio Creatore che vede il suo discepolo solo e dice: «Non è bene che il mio discepolo sia solo: voglio dargli un aiuto che gli corrisponda». Qual è questo aiuto che potrà corrispondere al discepolo? La Madre di Gesù. Gesù trae la Madre sua dal suo cuore, la dona al discepolo come sua vera Madre. Il discepolo l’accoglie come sua vera Madre. Non è la Madre che deve accogliere il discepolo, il figlio. È il figlio che deve accogliere la Madre. Se il discepolo non accoglie la Madre, sarà solo più che l’uomo nel giardino dell’Eden. È ontologicamente solo, spiritualmente solo. Non potrà portare mai un’anima a Dio, mai generarla per il regno dei cieli, perché lo Spirito Santo genera anime per il cielo solo nel seno mistico della Madre di Gesù e chi deve dare il seno mistico della Madre allo Spirito Santo è sempre il discepolo. È un mistero altissimo quello che si compie ai piedi dalla croce. Gesù dal suo seno trae la Madre. La dona a Giovanni. Giovanni deve portare sempre la Madre nel suo cuore. Dal suo cuore la deve trarre per darla allo Spirito Santo, perché sia Lui, attraverso il suo seno mistico, a generare altri figli a Dio e altri discepoli a Cristo Signore. / Madre di Dio, Angeli, Santi, fate che comprendiamo il mistero compiutosi alla Croce. 
</p>

<h5>GetUpAndWalk</h5>

<p>
Proprio lì, non altrove, sta chi ha scoperto l’amore assoluto, che accoglie e si offre. Presso la croce dell’amato. Non è un caso che in quel luogo, in quel momento, in quella situazione di completo fallimento umano ci stiano solo coloro che hanno avuto a che fare con la predilezione amorosa e gratuita che Gesù ha fatto loro scoprire, ovvero le donne e il discepolo amato. E proprio in quel frangente drammatico, avviene un affidamento reciproco della madre sua al e del discepolo amato, perché il rapporto di amore che hanno sperimentato con Gesù possa continuare. Non sembra quasi di stare assistendo a una crocifissione, ma piuttosto ad una scena di contemplazione. Dei presenti non si dice cosa provassero: ciascuno di noi può mettersi al posto delle donne e/o del discepolo amato e “rivivere” quella scena, e sentire dentro di sé i sentimenti che emergono… è il momento più cupo della vicenda umana di Gesù? O non piuttosto il momento, pur nella sofferenza, in cui ciascuno può scoprire cosa voglia dire per lui/lei che Dio ha tanto amato il mondo da dare il Figlio unigenito per donarci la vita eterna? / Ai piedi di quale croce mi trovo oggi? Quale frangente di dolore si è rivelato una fonte di grazia? Cosa significa per me il sacrificio di Dio e di Cristo? (Lino Dan SJ)
</p>

<h5>Preghiamo</h5>

<p>
Signore, aiutami a stare accanto a chi si sente solo, a chi ha il cuore spezzato, a chi non si fida più di nessuno, a chi ha preso troppe botte dalla vita. Aiutami a stare accanto a chi soffre, anche se non potrò fare nulla, anche se potrò offrire solo il mio silenzio, come tua madre che ti è stata accanto fino alla fine.
</p>

<p>
Signore Gesù, come un giorno hai chiamato i primi discepoli per farne pescatori di uomini, così continua a far risuonare anche oggi il tuo dolce invito: "Vieni e seguimi"! Dona ai giovani e alle giovani la grazia di rispondere prontamente alla Tua voce! Sostieni nelle loro fatiche apostoliche i nostri vescovi, i sacerdoti, le persone consacrate. Dona perseveranza ai nostri seminaristi e a tutti coloro che stanno realizzando un ideale di vita totalmente consacrato al Tuo servizio. Risveglia nelle nostre comunità L'impegno missionario. Manda, Signore, operai nella tua messe e non permettere che l'umanità si perda per mancanza di pastori, di missionari e di persone votate alla causa del Vangelo. Maria, Madre della Chiesa, modello di ogni vocazione, aiutaci a rispondere di "sì" al Signore che ci chiama per collaborare al disegno divino di salvezza. Amen. (Giovanni Paolo II, Messaggio Giornata Mondiale per le vocazioni 1987)
</p>

<h5>Scritti</h5>

<p>
La vera preghiera / Dice il profeta: Ecco il mio riposo: dare ristoro a coloro che sono affaticati (Is 28,12). Fa' dunque ciò in cui Dio trova riposo, o uomo, e non avrai più bisogno di [dire]: "Rimetti a me!" (Mt 6, 12). Da' ristoro agli affaticati, visita i malati, prenditi cura dei poveri: questa è la preghiera! Ti voglio persuadere, mio amato, sul fatto che ogni volta che l'uomo fa ciò in cui Dio trova riposo, questa è preghiera! ... Ascolta, infatti, la parola che dice l'Apostolo: Se giudichiamo noi stessi, non saremo giudicati (1Cor 11,31). Giudica da te stesso quello che ti dico: se ti capita di fare una lunga strada e ti capita di avere sete a causa del caldo, se giungi presso uno dei fratelli e gli dici: "Dammi ristoro dai tormenti della sete"; e lui ti risponde: "Ora è il momento della preghiera, andrò a pregare e quindi verrò da te"; e durante il tempo in cui egli prega e viene da te, tu muori per la sete, cosa ti sembra che sia meglio: che vada a pregare o che ti dia ristoro dalla tua fatica? O ancora se ti capita di essere in viaggio d'inverno e ti imbatti nella pioggia e nella neve, e soffri per il freddo, e di nuovo giungi dal tuo amico al momento della preghiera, e quello ti risponde allo stesso modo, mentre tu muori di freddo, qual è dunque l'utilità della sua preghiera, che non dà ristoro agli affaticati? Il Signore nostro, infatti, quando ha mostrato l'immagine dell'ora del giudizio, in cui separerà e metterà alla sua destra e alla sua sinistra, ecco cosa dice a quelli che erano alla sua destra: Ho avuto fame e mi avete dato da mangiare, ho avuto sete e mi avete dato da bere, ero malato e mi avete visitato, ero straniero e mi avete accolto (Mt 25,35-36); e cose simili dice a quelli che erano alla sua sinistra. Ma poiché questi non avevano fatto quelle cose, li mandò al supplizio, mentre quelli che erano a destra li mandò nel Regno. La preghiera è buona e le sue opere sono belle. La preghiera è accetta, quando dà ristoro. La preghiera è esaudita, quando è accompagnata dal perdono. (Afraat il Persiano, Esposizioni 4,14-16)
</p>

<h5>Pillole</h5>

<p>
<ul>
<li>Il mezzo per vedere se cresci, se stai progredendo nell’amore di Dio, in tutte le virtù, consiste nel vedere se cresci nell’amore del prossimo e nell’umanità. (Charles de Foucauld)</li>
<li>Se non c’è nulla da fare perché le cose sono di per se stesse insolubili o le soluzioni non dipendono da noi, è arrivata l’ora di far tacere la mente, chinare il capo, affidare le cose impossibili nelle mani di Dio Padre e abbandonarsi. (Ignazio Larrañaga)</li>
</ul>
</p>

        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/zapp/VERBUM/A.html'>VERBUM:A</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/zapp/VERBUM/A.html" title="A" class="page">A</a>
<ul>
<li><a href="./A276.html" title="A276" class="page">A276</a></li>
<li><a href="./A277.html" title="A277" class="page">A277</a></li>
<li><a href="./A278.html" title="A278" class="page">A278</a></li>
<li><a href="./A279.html" title="A279" class="page">A279</a></li>
<li><a href="./A280.html" title="A280" class="page">A280</a></li>
<li><a href="./A281.html" title="A281" class="page">A281</a></li>
<li><a href="./A282.html" title="A282" class="page">A282</a></li>
<li><a href="./A283.html" title="A283" class="page">A283</a></li>
<li><a href="./A284.html" title="A284" class="page">A284</a></li>
<li><a href="./A285.html" title="A285" class="page">A285</a></li>
<li><a href="./A286.html" title="A286" class="page">A286</a></li>
<li><a href="./A287.html" title="A287" class="page">A287</a></li>
<li><a href="./A288.html" title="A288" class="page">A288</a></li>
<li><a href="./A289.html" title="A289" class="page">A289</a></li>
<li><b>A290</b></li>
<li><a href="./A291.html" title="A291" class="page">A291</a></li>
<li><a href="./A292.html" title="A292" class="page">A292</a></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
<li><a href="./WORK.html" title="WORK" class="page">WORK</a></li>
<li><a href="./WORK2.html" title="WORK2" class="page">WORK2</a></li>
</ul></li>
</ul>

</div>

</div>
 
</body>
</html>
