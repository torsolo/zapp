	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="/ZAPP/zapp.css" />
<script type="text/javascript" src="/ZAPP/zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO ORDINARIO</h1>-->
        <h1>TEMPO ORDINARIO</h1>

<p>
SETTIMANA 23 - SABATO
</p>

<p>
Antifona d'Ingresso / Tu sei giusto, Signore, e sono retti i tuoi giudizi: agisci con il tuo servo secondo il tuo amore. (Sal 119,137.124)
</p>

<p>
Colletta / O Padre, che ci hai donato il Salvatore e lo Spirito Santo, guarda con benevolenza i tuoi figli di adozione, perché a tutti i credenti in Cristo sia data la vera libertà e l'eredità eterna. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
Prima Lettura / Dalla prima lettera di san Paolo apostolo ai Corinzi (1Cor 10,14-22) / Miei cari, state lontani dall'idolatria. Parlo come a persone intelligenti. Giudicate voi stessi quello che dico: il calice della benedizione che noi benediciamo, non è forse comunione con il sangue di Cristo? E il pane che noi spezziamo, non è forse comunione con il corpo di Cristo? Poiché vi è un solo pane, noi siamo, benché molti, un solo corpo: tutti infatti partecipiamo all'unico pane. Guardate l'Israele secondo la carne: quelli che mangiano le vittime sacrificali non sono forse in comunione con l'altare? Che cosa dunque intendo dire? Che la carne sacrificata agli idoli vale qualcosa? O che un idolo vale qualcosa? No, ma dico che quei sacrifici sono offerti ai demòni e non a Dio. Ora, io non voglio che voi entriate in comunione con i demòni; non potete bere il calice del Signore e il calice dei demòni; non potete partecipare alla mensa del Signore e alla mensa dei demòni. O vogliamo provocare la gelosia del Signore? Siamo forse più forti di lui? / C: Parola di Dio. / A: Rendiamo grazie a Dio.
</p>

<p>
Salmo Responsoriale / (Sal 115) <b>A te, Signore, offrirò un sacrificio di ringraziamento</b> / Che cosa renderò al Signore per tutti i benefici che mi ha fatto? Alzerò il calice della salvezza e invocherò il nome del Signore. / A te offrirò un sacrificio di ringraziamento e invocherò il nome del Signore. Adempirò i miei voti al Signore davanti a tutto il suo popolo.
</p>

<p>
Canto al Vangelo / Alleluia, Alleluia / Se uno mi ama, osserverà la mia parola, dice il Signore, e il Padre mio lo amerà e noi verremo a lui. (Gv 14,23) / Alleluia.
</p>

<p>
VANGELO / Dal Vangelo secondo  Luca (Lc 6,43-49) / In quel tempo, Gesù disse ai suoi discepoli: «Non vi è albero buono che produca un frutto cattivo, né vi è d'altronde albero cattivo che produca un frutto buono. Ogni albero infatti si riconosce dal suo frutto: non si raccolgono fichi dagli spini, né si vendemmia uva da un rovo. L'uomo buono dal buon tesoro del suo cuore trae fuori il bene; l'uomo cattivo dal suo cattivo tesoro trae fuori il male: la sua bocca infatti esprime ciò che dal cuore sovrabbonda. Perché mi invocate: "Signore, Signore!" e non fate quello che dico? Chiunque viene a me e ascolta le mie parole e le mette in pratica, vi mostrerò a chi è simile: è simile a un uomo che, costruendo una casa, ha scavato molto profondo e ha posto le fondamenta sulla roccia. Venuta la piena, il fiume investì quella casa, ma non riuscì a smuoverla perché era costruita bene. Chi invece ascolta e non mette in pratica, è simile a un uomo che ha costruito una casa sulla terra, senza fondamenta. Il fiume la investì e subito crollò; e la distruzione di quella casa fu grande». / C: Parola del Signore. / A: Lode a Te o Cristo.
</p>

<p>
Preghiera dei Fedeli / Fratelli, Dio si dona a noi in Cristo Gesù per renderci santi e perfetti nell'amore. Confidenti nella sua mite onnipotenza, manifestiamo le nostre intenzioni, dicendo: <b>Signore, insegnaci a servirti nella gioia!</b> / Perché la Chiesa sia fedele nel custodire e condividere il buon tesoro della parola rivelata. Preghiamo: / Perché i credenti diano frutti di bontà e diffondano tra gli uomini la fragranza di Cristo. Preghiamo: / Perché il nostro amare sia puro, il nostro pensare sia vero e l'agire trasparente. Preghiamo: / Perché nessuno riceva scandalo dalla nostra fragilità e tiepidezza. Preghiamo: / Perché la partecipazione a questa eucaristia si traduca in novità di vita, a edificazione della comunità. Preghiamo: / Per coloro che sono alla ricerca di un progetto di vita. / Per gli educatori, che devono offrire l'esempio di una vita coerente. / Signore, tu che ci insegni a pregare nella verità e nell'umiltà, rendici sinceri e umili, a te graditi in tutte le nostre azioni. Te lo chiediamo per Cristo Signore, che conosce i nostri cuori e con te vive e regna nei secoli dei secoli. Amen.
</p>

<p>
Sulle Offerte / O Dio, sorgente della vera pietà e della pace, salga a te nella celebrazione di questo mistero la giusta adorazione per la tua grandezza e si rafforzi la fedeltà e la concordia dei tuoi figli. Per Cristo nostro Signore.
</p>

<p>
Prefazio / E' veramente cosa buona e giusta renderti grazie per la tua immensa misericordia, Dio onnipotente, re d'eterna gloria. Per mezzo del Cristo, tuo dilettissimo Figlio, hai creato l'uomo a tua immagine e lo hai rigenerato a vita nuova. Per questo mistero di salvezza ti servono tutte le creature, ti lodano gli uomini da te redenti, ti benedicono unanimi gli angeli e i santi. E noi ci uniamo con gioia a questo immenso coro, per cantare la tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
Antifona alla Comunione / Come il cervo anela ai corsi d'acqua, così l'anima mia anela a te, o Dio; l'anima mia ha sete di Dio, del Dio vivente. (Sal 42,2-3)<br>
Antifona alla Comunione / “Io sono la luce del mondo, dice il Signore, “chi segue me non cammina nelle tenebre, ma avrà la luce della vita”. (Gv 8,12)
</p>

<p>
Dopo la Comunione / O padre, che nutri e rinnovi i tuoi fedeli alla mensa della parola e del pane di vita, per questi doni del tuo Figlio aiutaci a progredire costantemente nella fede, per divenire partecipi della sua vita immortale. Per Cristo nostro Signore.
</p>


<hr>

<h5>Evangelizo</h5>

<p>
San Talassio della Libia igumeno / Centuria I, n° 3-9, 15-16, 78, 84 / "L'uomo buono trae fuori il bene dal buon tesoro del suo cuore" (Lc 6,45) / Nasconde l'ipocrisia coprendola d'amore, chi benedice con la bocca ma disprezza nel cuore (Sal 61(62),5 LXX). Chi ha acquisito l'amore sopporta senza turbarsi le afflizioni e le pene che suscitano i nemici. Solo l'amore unisce la creazione a Dio e gli esseri fra loro nella concordia. Possiede l'amore vero colui che non sopporta sospetti né parole contro il prossimo. E' onorato da Dio e dagli uomini chi non fa nulla che possa distruggere l'amore. Appartiene all'amore sincero la parola vera che viene da una buona coscienza. Nasconde la gelosia coprendola con la benevolenza chi riporta a un fratello rimproveri che vengono da un altro. (...) Guardati dall'intemperanza e dall'odio, e non troverai nulla che ti faccia ostacolo al momento della preghiera. Come non è possibile sentire i profumi nella melma, così non è possibile sentire in un'anima che possiede rancore il buon odore dell'amore. (...) Porta a tutti lo stesso amore colui che non invidia i buoni e che ha pietà dei malvagi. (...) Non credere a chi giudica il prossimo, poiché se il suo tesoro è cattivo (Mt 6,21 ; 12,35), anche il suo pensiero considera solo il male.
</p>

<h5>DiBruno</h5>

<p>
Ogni albero infatti si riconosce dal suo frutto (Lc 6,43-49) / Perché l’albero produca frutti di obbedienza alla Legge del Signore deve essere piantato nella Legge. Se lo si pianta nei pensieri dell’uomo, produrrà frutti di stoltezza e di empietà: “Beato l’uomo che non entra nel consiglio dei malvagi, non resta nella via dei peccatori e non siede in compagnia degli arroganti, ma nella legge del Signore trova la sua gioia, la sua legge medita giorno e notte. È come albero piantato lungo corsi d’acqua, che dà frutto a suo tempo: le sue foglie non appassiscono e tutto quello che fa, riesce bene. Non così, non così i malvagi, ma come pula che il vento disperde; perciò non si alzeranno i malvagi nel giudizio né i peccatori nell’assemblea dei giusti, poiché il Signore veglia sul cammino dei giusti, mentre la via dei malvagi va in rovina” (Sal 1,1-6). Dai frutti che si producono, sappiamo chi è nella Parola di Dio e chi invece insegue il suo cuore: “Per amore del denaro molti peccano, chi cerca di arricchire volta lo sguardo. Fra le giunture delle pietre si conficca un piolo, tra la compera e la vendita s’insinua il peccato. Se non ti afferri con forza al timore del Signore, la tua casa andrà presto in rovina. Quando si scuote un setaccio restano i rifiuti; così quando un uomo discute, ne appaiono i difetti. I vasi del ceramista li mette a prova la fornace, così il modo di ragionare è il banco di prova per un uomo. Il frutto dimostra come è coltivato l’albero, così la parola rivela i pensieri del cuore. Non lodare nessuno prima che abbia parlato, poiché questa è la prova degli uomini” (Sir 27,1-7). Quando si è nella Parola si producono frutti di verità, giustizia, santità. Si esce dalla Parola, si producono frutti di idolatria e di grande, universale immoralità. È nella Parola chi obbedisce ad essa. / <b>In quel tempo, Gesù disse ai suoi discepoli: «Non vi è albero buono che produca un frutto cattivo, né vi è d’altronde albero cattivo che produca un frutto buono. Ogni albero infatti si riconosce dal suo frutto: non si raccolgono fichi dagli spini, né si vendemmia uva da un rovo. L’uomo buono dal buon tesoro del suo cuore trae fuori il bene; l’uomo cattivo dal suo cattivo tesoro trae fuori il male: la sua bocca infatti esprime ciò che dal cuore sovrabbonda. Perché mi invocate: “Signore, Signore!” e non fate quello che dico? Chiunque viene a me e ascolta le mie parole e le mette in pratica, vi mostrerò a chi è simile: è simile a un uomo che, costruendo una casa, ha scavato molto profondo e ha posto le fondamenta sulla roccia. Venuta la piena, il fiume investì quella casa, ma non riuscì a smuoverla perché era costruita bene. Chi invece ascolta e non mette in pratica, è simile a un uomo che ha costruito una casa sulla terra, senza fondamenta. Il fiume la investì e subito crollò; e la distruzione di quella casa fu grande».</b> / San Paolo insegna come riconoscere chi è piantato nello Spirito Santo e chi invece è piantato nella carne. I frutti sono differenti: “Voi infatti, fratelli, siete stati chiamati a libertà. Che questa libertà non divenga però un pretesto per la carne; mediante l’amore siate invece a servizio gli uni degli altri. Tutta la Legge infatti trova la sua pienezza in un solo precetto: Amerai il tuo prossimo come te stesso. Ma se vi mordete e vi divorate a vicenda, badate almeno di non distruggervi del tutto gli uni gli altri! Vi dico dunque: camminate secondo lo Spirito e non sarete portati a soddisfare il desiderio della carne. La carne infatti ha desideri contrari allo Spirito e lo Spirito ha desideri contrari alla carne; queste cose si oppongono a vicenda, sicché voi non fate quello che vorreste. Ma se vi lasciate guidare dallo Spirito, non siete sotto la Legge. Del resto sono ben note le opere della carne: fornicazione, impurità, dissolutezza, idolatria, stregonerie, inimicizie, discordia, gelosia, dissensi, divisioni, fazioni, invidie, ubriachezze, orge e cose del genere. Riguardo a queste cose vi preavviso, come già ho detto: chi le compie non erediterà il regno di Dio. Il frutto dello Spirito invece è amore, gioia, pace, magnanimità, benevolenza, bontà, fedeltà, mitezza, dominio di sé; contro queste cose non c’è Legge. Quelli che sono di Cristo Gesù hanno crocifisso la carne con le sue passioni e i suoi desideri. Perciò se viviamo dello Spirito, camminiamo anche secondo lo Spirito. Non cerchiamo la vanagloria, provocandoci e invidiandoci gli uni gli altri” (Gal 5,13-16). Quando si producono frutti di falsità morale, spirituale, teologica, dogmatica, è segno che si è piantati nella carne. Se invece si producono frutti di verità, giustizia, pace, conversione alla Parola del Vangelo, è segno che siamo piantati nello Spirito. Nessuno speri di produrre frutti secondo lo Spirito, se rimane piantato nella carne. / Madre di Dio, Angeli, Santi, fate che ogni cristiano si pianti nello Spirito Santo. 
</p>

<h5>GetUpAndWalk</h5>

<p>
Il Signore oggi ci pone di fronte a un insegnamento profondo e semplice allo stesso tempo. La qualità di ciò che facciamo, diciamo, delle nostre scelte… si vede dai frutti che portano. Così ciò che sta realmente nel cuore umano si comprende dalle conseguenze di quello che gli uomini fanno. Infatti azioni buone a volte nascondono cattive intenzioni. Questa considerazione apparentemente banale in realtà implica che non sempre sappiamo a priori ciò che è buono o ciò che è cattivo. Vi sono strade che necessitano di tempo e prova per essere valutate, come un albero deve crescere e dare i primi frutti per capire se è davvero un albero buono. Come possiamo fare allora per non incappare in cammini che porterebbero al crollo della nostra casa? Porre le fondamenta, ossia la parte più profonda di noi, quindi il nostro cuore, in Gesù. Lasciare che sia il Signore a plasmare il nostro cuore. Allora la nostra base sarà solida, e tutta la nostra persona sarà orientata a costruire qualcosa di forte e duraturo, capace di resistere alle avversità. Questo ovviamente non avviene in un giorno, ma è il cammino di una vita posta nelle mani del Signore e in ascolto della sua Parola. / In quale luogo della mia vita trovo tempo per leggere e meditare il Vangelo? Quali situazioni di avversità nella mia vita che desidero affidare al Signore? Quali sono i miei alberi dai frutti buoni, da coltivare? (Daniele Ferron SJ)
</p>

<h5>Preghiamo</h5>

<p>
Signore, aiutaci a diffondere il frutto buono del tuo amore, rendici capaci di convertirci, di amare il prossimo in ogni occasione e soprattutto di amare Te, che ci sostieni e ci perdoni sempre. Rendi la nostra fede solida e capace di mettere in pratica i tuoi insegnamenti.
</p>

<p>
Beata la famiglia il cui Dio è il Signore, e che cammina alla sua presenza. / Beata la famiglia fondata sull'amore e da esso fa scaturire parole, gesti, decisioni. / Beata la famiglia aperta alla vita, che accoglie i figli come un dono, valorizza gli anziani, aiuta i poveri e i sofferenti. / Beata la famiglia che prega insieme per lodare il Signore, per affidargli la propria vita. / Beata la famiglia che trova il tempo per dialogare e fare festa insieme. / Beata la famiglia dove regna la pace, e la porta nel mondo. / Beata la famiglia in cui vivere è gioia, allontanarsi è nostalgia, tornare è festa.
</p>

<h5>Scritti</h5>

<p>
Miseria e misericordia / Non bisogna odiare l'uomo, ma i vizi. Sono perciò da compiangere tristemente quelli che sono rosi dall'odio per il nemico e il cui animo è colmo di inganni funesti contro gli altri. Si separano dal regno di Dio quelli che si allontanano dalla carità. Chi chiede perdono, va subito perdonato. Chi vuole veramente rimproverare la debolezza del fratello e guarirla, si sforzi di mostrasi d'aiuto al fratello cosi da ammonire con cuore umile quello che de sidera rimproverare, e faccia questo quasi soffrendo per il pericolo comune, perché teme di entrare anche lui in tentazione. Conservando tutti i beni terreni, li perdiamo; distribuendoli li conserviamo. Il patrimonio trattenuto, infatti, è perduto; resta invece se è donato. Non possiamo rimanere a lungo con le nostre cose, poiché o siamo noi a lasciarle quando moriamo o sono loro a lasciarci mentre siamo in vita. Il termine "misericordia" deriva dalla compassione per la miseria altrui. Non può essere misericordioso nei confronti dell'altro chi, vivendo in modo malvagio, non ha misericordia per se stesso. Chi, infatti, è cattivo con se stesso con chi può essere buono? (Sir 14,5). Non soltanto chi fa del bene all'affamato, all'assetato e all'ignudo o dona qualcos'altro al bisognoso, ma anche chi ama il nemico e chi mostra compassione a chi piange e lo consola o offre consigli in situazioni di difficoltà indubbiamente pratica la carità. Anche il bene della sapienza è carità e più eccelso della misericordia materiale. Due sono i generi di carità: l'una corporale, che consiste nel dare ciò che puoi ai poveri; l'altra spirituale, che consiste nel perdonare a colui dal quale sei stato offeso. La prima va praticata nei confronti dei poveri, la seconda nei confronti dei malvagi. Avrai sempre qualcosa da dare, se non il denaro, quantomeno il perdono. La carità non va fatta mormorando: se è accompagnata dalla tristezza, la ricompensa verrà meno. Si offre rettamente invece quando lo si fa con cuore gioioso. Perciò anche l'Apostolo dice: Dio ama chi dona con gioia (2Cor 9,7). Si deve temere dunque che il povero riceva le nostre offerte con fastidio da parte nostra o che se ne vada triste e afflitto perché non ci si è presi cura di lui. (Isidoro di Siviglia, Sentenze) 
</p>

<h5>Pillole</h5>

<p>
<ul>
<li>Costruire è sempre un’opera d’amore. (Georges Bernanos)</li>
<li>Non esaltarti, non irritarti, non discutere … La mansuetudine e la serenità conquistano i cuori e rappresentano la felicità. Nessuno resiste ad una persona calma e serena, e questa può resistere a tutti. Non c’è forza che vinca la mansuetudine e niente le è di ostacolo. I mansueti e i sereni ottengono tutto quello che desiderano sulla terra, con il vantaggio che mai rovinano la loro salute tanto preziosa.</li>
<li>Una casa senza amore è come un camino senza fuoco (Cina)</li>
<li>Gli idoli sono come uno spauracchio in un campo di cetrioli: non sanno parlare; bisogna portarli, perché non possono camminare. Non temeteli: non fanno alcun male, come non possono neppure fare del bene. (Geremia 10,5)</li>
</ul>
</p>

        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/EQE4NET/ZAPP/VERBUM/A.html'>VERBUM:A</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/EQE4NET/ZAPP/VERBUM/A.html" title="A" class="page">A</a>
<ul>
<li><a href="./A276.html" title="A276" class="page">A276</a></li>
<li><a href="./A277.html" title="A277" class="page">A277</a></li>
<li><a href="./A278.html" title="A278" class="page">A278</a></li>
<li><a href="./A279.html" title="A279" class="page">A279</a></li>
<li><a href="./A280.html" title="A280" class="page">A280</a></li>
<li><a href="./A281.html" title="A281" class="page">A281</a></li>
<li><a href="./A282.html" title="A282" class="page">A282</a></li>
<li><a href="./A283.html" title="A283" class="page">A283</a></li>
<li><a href="./A284.html" title="A284" class="page">A284</a></li>
<li><a href="./A285.html" title="A285" class="page">A285</a></li>
<li><a href="./A286.html" title="A286" class="page">A286</a></li>
<li><b>A287</b></li>
<li><a href="./A288.html" title="A288" class="page">A288</a></li>
<li><a href="./A289.html" title="A289" class="page">A289</a></li>
<li><a href="./A290.html" title="A290" class="page">A290</a></li>
<li><a href="./A291.html" title="A291" class="page">A291</a></li>
<li><a href="./A292.html" title="A292" class="page">A292</a></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
<li><a href="./WORK.html" title="WORK" class="page">WORK</a></li>
<li><a href="./WORK2.html" title="WORK2" class="page">WORK2</a></li>
</ul></li>
</ul>

</div>

</div>
 
</body>
</html>
