	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="/ZAPP/zapp.css" />
<script type="text/javascript" src="/ZAPP/zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO ORDINARIO</h1>-->
        <h1>TEMPO ORDINARIO</h1>

<p>
SETTIMANA 23 - LUNEDI
</p>

<p>
Antifona d'Ingresso / Tu sei giusto, Signore, e sono retti i tuoi giudizi: agisci con il tuo servo secondo il tuo amore. (Sal 119,137.124)
</p>

<p>
Atto Penitenziale / Umili e penitenti come il pubblicano al tempio, accostiamoci al Dio giusto e santo, perché abbia pietà anche di noi. C: Signore, che a Pietro pentito hai offerto il tuo perdono, abbi pietà di noi. A: Signore, pietà. C: Cristo, che al buon ladrone hai promesso il paradiso, abbi pietà di noi. A: Cristo, pietà. C: Signore, che accogli ogni uomo che si affida alla tua misericordia, abbi pietà di noi. A: Signore, pietà. C: Dio Onnipotente abbia misericordia di voi, perdoni i vostri peccati e vi conduca alla vita eterna. A: Amen.
</p>

<p>
Colletta / O Padre, chi ci hai donato il Salvatore e lo Spirito Santo, guarda con benevolenza i tuoi figli di adozione, perché a tutti i credenti in Cristo sia data la vera libertà e l'eredità eterna. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
Prima Lettura / Dalla prima lettera di san Paolo apostolo ai Corinzi (1Cor 5,1-8) / Fratelli, si sente dovunque parlare di immoralità tra voi, e di una immoralità tale che non si riscontra neanche tra i pagani, al punto che uno convive con la moglie di suo padre. E voi vi gonfiate di orgoglio, piuttosto che esserne afflitti in modo che venga escluso di mezzo a voi colui che ha compiuto un'azione simile! Ebbene, io, assente con il corpo ma presente con lo spirito, ho già giudicato, come se fossi presente, colui che ha compiuto tale azione. Nel nome del Signore nostro Gesù, essendo radunati voi e il mio spirito insieme alla potenza del Signore nostro Gesù, questo individuo venga consegnato a Satana a rovina della carne, affinché lo spirito possa essere salvato nel giorno del Signore. Non è bello che voi vi vantiate. Non sapete che un po' di lievito fa fermentare tutta la pasta? Togliete via il lievito vecchio, per essere pasta nuova, poiché siete àzzimi. E infatti Cristo, nostra Pasqua, è stato immolato! Celebriamo dunque la festa non con il lievito vecchio, né con lievito di malizia e di perversità, ma con àzzimi di sincerità e di verità. / C: Parola di Dio. / A: Rendiamo grazie a Dio.
</p>

<p>
Salmo Responsoriale / (Sal 5) <b>Guidami, Signore, nella tua giustizia</b> / Tu non sei un Dio che gode del male, non è tuo ospite il malvagio; gli stolti non resistono al tuo sguardo. / Tu hai in odio tutti i malfattori, tu distruggi chi dice menzogne. Sanguinari e ingannatori, il Signore li detesta. / Gioiscano quanti in te si rifugiano, esultino senza fine. Proteggili, perché in te si allietino quanti amano il tuo nome.
</p>

<p>
Canto al Vangelo / Alleluia, Alleluia / Le mie pecore ascoltano la mia voce, dice il Signore, e io le conosco ed esse mi seguono. (Gv 10,27) / Alleluia.
</p>

<p>
VANGELO / Dal Vangelo secondo  Luca (Lc 6,6-11) / Un sabato Gesù entrò nella sinagoga e si mise a insegnare. C'era là un uomo che aveva la mano destra paralizzata. Gli scribi e i farisei lo osservavano per vedere se lo guariva in giorno di sabato, per trovare di che accusarlo. Ma Gesù conosceva i loro pensieri e disse all'uomo che aveva la mano paralizzata: «Àlzati e mettiti qui in mezzo!». Si alzò e si mise in mezzo. Poi Gesù disse loro: «Domando a voi: in giorno di sabato, è lecito fare del bene o fare del male, salvare una vita o sopprimerla?». E guardandoli tutti intorno, disse all'uomo: «Tendi la tua mano!». Egli lo fece e la sua mano fu guarita. Ma essi, fuori di sé dalla collera, si misero a discutere tra loro su quello che avrebbero potuto fare a Gesù. / C: Parola del Signore. / A: Lode a Te o Cristo.
</p>

<p>
Preghiera dei Fedeli / Fratelli, il Padre che abbiamo nei cieli, vuol fare di noi un solo popolo in cammino verso la sua gloria. Uniti a Cristo, speranza nostra, diciamo: <b>O Dio, fortifica i nostri cuori!</b> / Perché il popolo dei battezzati diventi perfetto in Cristo, obbediente alla volontà del Padre e solidale con tutti gli uomini. Preghiamo: / Perché i cristiani che svolgano ruoli di guida, abbiano risorse di bontà e di intelligenza, per rendere la comunità umana più giusta e pacificata sulla strada del regno. Preghiamo: / Perché i laici si lascino trasformare dal contatto quotidiano con la parola e diventino operatori di concordia e di verità. Preghiamo: / Perché insegnanti ed educatori operino con serenità, amorevolezza e fiducia nel guidare i giovani alla scoperta di sé e del mondo. Preghiamo: / Perché quelli che sostengono prove e infermità trovino un senso al loro dolore in unione con le sofferenze di Cristo, mite agnello che ci nutre in questa mensa eucaristica. Preghiamo: / Perché le nostre confessioni siano riabilitazioni a vita nuova. / Perché l'uomo ascolti con più frequenza la propria coscienza. / Signore, fa' che siamo confidenti di fronte al mistero. Umili e gioiosi, ci consegniamo a te nelle mani del tuo Figlio Gesù. Egli è il nostro liberatore e con te vive e regna nei secoli dei secoli. Amen.
</p>

<p>
Sulle Offerte / O Dio, sorgente della vera pietà e della pace, salga a te nella celebrazione di questo mistero la giusta adorazione per la tua grandezza e si rafforzi la fedeltà e la concordia dei tuoi figli. Per Cristo nostro Signore.
</p>

<p>
Prefazio / E' veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno. Nella tua bontà hai creato l'uomo e quando meritò la giusta condanna, tu l'hai redento nella tua misericordia, per Cristo nostro Signore. Per mezzo di lui gli Angeli lodano la tua gloria, le Dominazioni ti adorano, le Potenze ti venerano con tremore. A te inneggiano i Cieli, gli Spiriti celesti e i Serafini uniti in eterna esultanza. Al loro canto concedi, o Signore, che si uniscano le nostre umili voci nell'inno di lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
Antifona alla Comunione / Come il cervo anela ai corsi d'acqua, così l'anima mia anela a te, o Dio; l'anima mia ha sete di Dio, del Dio vivente. (Sal 42,2-3)<br>
Antifona alla Comunione / “Io sono la luce del mondo, dice il Signore, “chi segue me non cammina nelle tenebre, ma avrà la luce della vita”. (Gv 8,12)
</p>

<p>
Dopo la Comunione / O padre, che nutri e rinnovi i tuoi fedeli alla mensa della parola e del pane di vita, per questi doni del tuo Figlio aiutaci a progredire costantemente nella fede, per divenire partecipi della sua vita immortale. Per Cristo nostro Signore.
</p>


<hr>

<h5>Evangelizo</h5>

<p>
Melitone di Sardi (? - ca 195) vescovo / Omelia sulla Pasqua / «Il Signore Dio mi assiste, per questo non resterò confuso. È vicino chi mi rende giustizia; chi oserà venire a contesa con me?» (Is 50,7-8) / Cristo era Dio, e ha preso la nostra umanità. Soffrì per coloro che soffrono, fu legato per coloro che sono vinti, fu giudicato per i condannati, sepolto per coloro che sono sepolti, e risuscitò dai morti. Vi grida queste parole: "Chi oserà venire a contesa con me? Si avvicini a me (Is 50,8). Ho liberato io il condannato, ho vivificato io il morto, ho rialzato io il sepolto. Chi mi contesta?" (v.9) Sono io, dice Cristo, ad avere abolito la morte, vinto il nemico, calpestato l'inferno, legato il forte (Lc 11,22), rapito l'uomo nel più alto dei cieli, sono io, dice Cristo. "Venite dunque, voi tutti popoli di uomini che eravate impigliati nel male, ricevete il perdono dei vostri peccati. Perché sono il vostro perdono, sono la Pasqua di salvezza, sono l'agnello immolato per voi. Sono l'acqua della vostra purificazione, sono la vostra luce, sono il vostro Salvatore, sono la vostra risurrezione, sono il vostro re. Vi prendo con me in cielo, vi mostrerò il Padre eterno, vi risusciterò con la mia mano destra." Tale è colui che fece il cielo e la terra, plasmò l'uomo in principio (Gen 2,7), annunciò se stesso nella Legge e i profeti, prese carne in una Vergine, fu crocifisso sul legno, fu deposto in terra, risuscitò dai morti, salì al cielo, sedette alla destra del Padre e ha il potere di giudicare tutto e di salvare tutto. Per lui, il Padre ha creato tutto quanto esiste, fin dal principio e per sempre. Egli è l'alfa e l'omega (Ap 1,8), è il principio e la fine (...), è lui il Cristo (...). A lui sia la gloria e la potenza nei secoli. Amen.
</p>

<h5>DiBruno</h5>

<p>
Per trovare di che accusarlo (Lc 6,6-11) / Se gli scribi fossero scribi secondo il cuore di Dio e non scribi a difesa dei loro pensieri, di ipocrisia e di iniquità, seguirebbero l’insegnamento lasciato dai loro padri. Questi si consumavano gli occhi nello scrutare la Legge del Signore: “Chi teme il Signore ne accetta l’istruzione, chi lo ricerca di buon mattino trova il suo favore. Chi scruta la legge viene appagato, ma l’ipocrita vi trova motivo di scandalo. Quelli che temono il Signore sanno giudicare, i loro giudizi brillano come luce. Il peccatore non accetta critiche e trova scuse a suo piacere” (Sir 32,14-17). “Differente è il caso di chi si applica a meditare la legge dell’Altissimo. Egli ricerca la sapienza di tutti gli antichi e si dedica allo studio delle profezie. Conserva i detti degli uomini famosi e penetra le sottigliezze delle parabole, ricerca il senso recondito dei proverbi e si occupa degli enigmi delle parabole. Svolge il suo compito fra i grandi, lo si vede tra i capi, viaggia in terre di popoli stranieri, sperimentando il bene e il male in mezzo agli uomini. Gli sta a cuore alzarsi di buon mattino per il Signore, che lo ha creato; davanti all’Altissimo fa la sua supplica, apre la sua bocca alla preghiera e implora per i suoi peccati. Se il Signore, che è grande, vorrà, egli sarà ricolmato di spirito d’intelligenza: come pioggia effonderà le parole della sua sapienza e nella preghiera renderà lode al Signore. Saprà orientare il suo consiglio e la sua scienza e riflettere sui segreti di Dio. Manifesterà la dottrina del suo insegnamento, si vanterà della legge dell’alleanza del Signore. Molti loderanno la sua intelligenza, egli non sarà mai dimenticato; non scomparirà il suo ricordo, il suo nome vivrà di generazione in generazione. I popoli parleranno della sua sapienza, l’assemblea proclamerà la sua lode. Se vivrà a lungo, lascerà un nome più famoso di mille altri e quando morrà, avrà già fatto abbastanza per sé. Dopo aver riflettuto, parlerò ancora, sono pieno come la luna nel plenilunio. Ascoltatemi, figli santi, e crescete come una rosa che germoglia presso un torrente. Come incenso spargete buon profumo, fate sbocciare fiori come il giglio, alzate la voce e cantate insieme, benedite il Signore per tutte le sue opere. Magnificate il suo nome e proclamate la sua lode, con i canti delle labbra e con le cetre” (Sir 38,34-39,15). È questa la fondamentale, essenziale differenza tra Gesù e gli scribi del suo tempo. Gesù si consuma notte e giorno nella conoscenza della volontà del Padre, leggendo il cuore del Padre con la luce del suo Santo Spirito, nell’obbedienza alla volontà conosciuta con ogni fortezza, sempre nello Spirito Santo. Gli scribi invece trascorrono i loro giorni andando in giro per essere ammirati dagli uomini. Si recano da Gesù, ma non per cercare sapienza dalla sua sapienza, ma per trovare di che accusarlo e per condannarlo a morte in modo legale. Questa è azione diabolica. Solo Satana va in giro cercando chi divorare e gli scribi sono suoi figli devoti e obbedienti, lo imitano in tutto. / <b>Un sabato Gesù entrò nella sinagoga e si mise a insegnare. C’era là un uomo che aveva la mano destra paralizzata. Gli scribi e i farisei lo osservavano per vedere se lo guariva in giorno di sabato, per trovare di che accusarlo. Ma Gesù conosceva i loro pensieri e disse all’uomo che aveva la mano paralizzata: «Àlzati e mettiti qui in mezzo!». Si alzò e si mise in mezzo. Poi Gesù disse loro: «Domando a voi: in giorno di sabato, è lecito fare del bene o fare del male, salvare una vita o sopprimerla?». E guardandoli tutti intorno, disse all’uomo: «Tendi la tua mano!». Egli lo fece e la sua mano fu guarita. Ma essi, fuori di sé dalla collera, si misero a discutere tra loro su quello che avrebbero potuto fare a Gesù.</b> / Gesù è sotto piena e perfetta assistenza dello Spirito Santo. Prima chiede ai presenti che si pronunzino in una questione di ordine generale: “Domando a voi, in giorno di sabato, è lecito fare del bene o fare del male, salvare una vita o sopprimerla?”. È evidente che la risposta è: “Fare del bene e salvare una vita”. la Legge del Signore indica all’uomo la via del solo bene, del bene però secondo Dio. Gli scribi non sono solo cultori della loro tradizione. Vogliono sradicare dal campo di Dio Cristo Gesù, che è stato piantato dal Padre suo. Questa non è cattiveria semplice, è la più maligna delle malvagità. È volontà satanica. È peccato contro lo Spirito Santo. È volontà di impedire che Gesù possa redimere e salvare il mondo. In essi parla e agisce il diavolo. / Madre di Dio, Angeli, Santi, fate che mai il cristiano diventi strumento del Maligno. 
</p>

<h5>GetUpAndWalk</h5>

<p>
Sentirti rivolgere da un altro quello che hai dentro e ti tormenta, può suscitare collera, paura, odio, indignazione. Essere messi a nudo dallo sguardo di un altro paralizza, si perde “il polso della situazione”. Dunque è lecito uscire da questi stati d’animo nella quotidianità della vita? È lecito che qualcuno porti allo scoperto questi nostri limiti? È lecito permettere che gli altri ci vedano per come siamo veramente? La buona notizia si annuncia nel momento in cui questa conoscenza profonda di noi stessi e degli altri diviene il centro in quanto lì avviene l’incontro con Dio. La buona notizia suona come una chiamata alla tensione, a tendere i nostri stati d’animo alla luce lasciando che essa li guarisca, li trasformi, ora in questo tempo e questi luoghi della vita. Basta un sì, un gesto, un atto di fiducia e affidamento all’onnipotenza di Dio che attraverso tutto si manifesta. / Quando ho avuto paura di venire alla luce? Quali stati interiori si muovono dentro e non vogliono chiaramente esser guardati? Come reagisco allo sguardo profondo e completo, pieno di amore, che Dio conoscendomi mi rivolge? (Mounira Abdelhamid Serra)
</p>

<h5>Preghiamo</h5>

<p>
Dona a noi Signore un cuore nuovo, che sappia solo te ascoltare, solo te comprendere, solo te desiderare. Dona a noi Signore un cuore puro che in ogni cosa scopra raggi della tua sapienza e bellezza, Dona a noi Signore un cuore forte che ti ami con sincerità, che ti sia in ogni ora fedele, che ogni ostacolo converta in stimolo a maggiormente amarti, ogni dolore in offerta, ogni azione in amore, ogni grazia in gaudio. Dona a noi Signore un cuore dolce e grande, come quello di Maria tua Madre; un cuore amoroso, che dalla tua carità tragga sorgenti di carità per il prossimo e ringraziamento per te, o Dio Padre, o Dio Figlio, o Dio Spirito Santo. Amen. (Paolo VI)
</p>

<p>
O Signore risorto, fa' che ti apra quando bussi alla mia porta. Donami gioia vera per testimoniare al mondo che sei morto e risorto per sconfiggere il male. Fa' che ti veda e ti serva nel fratello sofferente, malato, abbandonato, perseguitato... Aiutami a riconoscerti in ogni avvenimento della vita e donami un cuore sensibile alle necessità del mondo. O Signore risorto, riempi il mio cuore di piccole opere di carità, quelle che si concretizzano in un sorriso, in un atto di pazienza e di accettazione, in un dono di benevolenza e di compassione, in un atteggiamento di perdono cordiale, in un aiuto materiale secondo le mie possibilità (Madre Teresa di Calcutta)
</p>

<h5>Scritti</h5>

<p>
Fede e carità / Chi è sapiente secondo il mondo è stolto secondo Dio. Perciò anche il profeta dice: Gli uomini sono resi stolti dalla loro sapienza (Ger 10,14). A non piccola misura di intelligenza perviene chi sa di non poter penetrare i segreti di Dio. E dunque, Dio è conosciuto rettamente quando neghiamo di conoscerlo perfettamente. Non è possibile raggiungere la vera beatitudine se non attraverso la fede. Beato colui che credendo rettamente vive bene e, vivendo bene, custodisce una fede retta. Come a nulla giova una fede professata con la bocca ma non creduta con il cuore, così a nulla gioverà una fede che viene custodita nel cuore, se non è professata con la bocca. Il profeta rimprovera taluni di una simile fede quando dice: E' scomparsa la fede, è stata tolta dalla loro bocca (Ger 7,28). Con il cuore infatti si crede, con la bocca si confessa in vista della salvezza (Rm 10,10). Chi porta la croce deve morire al mondo. Infatti portare la croce e morire significa mettere a morte se stessi; portare la croce e non morire è una falsità propria degli ipocriti. Gli uomini carnali cercano la fede non in vista della virtù, ma per un vantaggio temporale. Per questo il Signore dice: Voi mi cercate non perché avete visto dei segni, ma perché avete mangiato i pani (Gv 6,26). Molti sono cristiani soltanto perché hanno la fede, ma le loro opere sono in contrasto con l'insegnamento cristiano. Molti non amano la fede di Cristo con il cuore, ma fingono ipocritamente di custodire la fede per umana paura. E quelli che non possono essere apertamente malvagi, per la paura si creano una falsa fama di buoni. Senza l'amore che viene dalla carità, sebbene uno creda rettamente, non può giungere alla beatitudine, perché la potenza della carità è tanto grande che anche la profezia e il martirio senza di essa vengono considerati un nulla (1Cor 13,1-3). La carità consiste nell'amore di Dio e del prossimo. Custodisce dunque dentro di sé l'amore di Dio chi non si separa dalla carità per il prossimo. Chi si separa dalla comunione fraterna non è partecipe della divina carità. Non potrà amare Dio chi viene meno all'amore per il prossimo. Cristo è Dio e uomo. Chi odia l'uomo non ama il Cristo nella sua interezza. (Isidoro di Siviglia, Sentenze)
</p>

<h5>Pillole</h5>

<p>
<ul>
<li>Se l’ombra dei giorni tristi disturba il progresso, dirigi il tuo pensiero a Dio, che sta dentro ognuno di noi. La vittoria ci arriva per mezzo delle lotte che sosteniamo dentro noi stessi. Se le cadute amareggiano il corpo, servono per liberate il cuore. E, dopo aver vinto, diffonderemo l’amore attorno a noi, perché mediante l’amore riusciamo a vincere noi stessi.</li>
<li>A volte l’uomo inciampa nella verità, ma nella maggior parte dei casi si rialza e continua per la sua strada! C. Wilson</li>
</ul>
</p>

        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/EQE4NET/ZAPP/VERBUM/A.html'>VERBUM:A</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/EQE4NET/ZAPP/VERBUM/A.html" title="A" class="page">A</a>
<ul>
<li><a href="./A276.html" title="A276" class="page">A276</a></li>
<li><a href="./A277.html" title="A277" class="page">A277</a></li>
<li><a href="./A278.html" title="A278" class="page">A278</a></li>
<li><a href="./A279.html" title="A279" class="page">A279</a></li>
<li><a href="./A280.html" title="A280" class="page">A280</a></li>
<li><a href="./A281.html" title="A281" class="page">A281</a></li>
<li><b>A282</b></li>
<li><a href="./A283.html" title="A283" class="page">A283</a></li>
<li><a href="./A284.html" title="A284" class="page">A284</a></li>
<li><a href="./A285.html" title="A285" class="page">A285</a></li>
<li><a href="./A286.html" title="A286" class="page">A286</a></li>
<li><a href="./A287.html" title="A287" class="page">A287</a></li>
<li><a href="./A288.html" title="A288" class="page">A288</a></li>
<li><a href="./A289.html" title="A289" class="page">A289</a></li>
<li><a href="./A290.html" title="A290" class="page">A290</a></li>
<li><a href="./A291.html" title="A291" class="page">A291</a></li>
<li><a href="./A292.html" title="A292" class="page">A292</a></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
<li><a href="./WORK.html" title="WORK" class="page">WORK</a></li>
<li><a href="./WORK2.html" title="WORK2" class="page">WORK2</a></li>
</ul></li>
</ul>

</div>

</div>
 
</body>
</html>
