	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO ORDINARIO</h1>-->
        <h1>TEMPO ORDINARIO</h1>

<p>
SETTIMANA 22 - SABATO
</p>

<p>
Antifona d'Ingresso / Abbi pietà di me, Signore, perché ti invoco tutto il giorno: tu sei buono e pronto al perdono, sei pieno di misericordia con chi ti invoca. (Sal 86,3.5)
</p>

<p>
Colletta / O Dio, nostro Padre, unica fonte di ogni dono perfetto, suscita in noi l'amore per te e ravviva la nostra fede, perché si sviluppi in noi il germe del bene e con il tuo aiuto maturi fino alla sua pienezza. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
Prima Lettura / Dalle lettera di san Paolo apostolo ai Corinzi (1Cor 4,6-15) / Fratelli, imparate [da me e da Apollo] a stare a ciò che è scritto, e non vi gonfiate d'orgoglio favorendo uno a scapito di un altro. Chi dunque ti dà questo privilegio? Che cosa possiedi che tu non l'abbia ricevuto? E se l'hai ricevuto, perché te ne vanti come se non l'avessi ricevuto? Voi siete già sazi, siete già diventati ricchi; senza di noi, siete già diventati re. Magari foste diventati re! Così anche noi potremmo regnare con voi. Ritengo infatti che Dio abbia messo noi, gli apostoli, all'ultimo posto, come condannati a morte, poiché siamo dati in spettacolo al mondo, agli angeli e agli uomini. Noi stolti a causa di Cristo, voi sapienti in Cristo; noi deboli, voi forti; voi onorati, noi disprezzati. Fino a questo momento soffriamo la fame, la sete, la nudità, veniamo percossi, andiamo vagando di luogo in luogo, ci affatichiamo lavorando con le nostre mani. Insultati, benediciamo; perseguitati, sopportiamo; calunniati, confortiamo; siamo diventati come la spazzatura del mondo, il rifiuto di tutti, fino ad oggi. Non per farvi vergognare vi scrivo queste cose, ma per ammonirvi, come figli miei carissimi. Potreste infatti avere anche diecimila pedagoghi in Cristo, ma non certo molti padri: sono io che vi ho generato in Cristo Gesù mediante il Vangelo. / C: Parola di Dio. / A: Rendiamo grazie a Dio.
</p>

<p>
Salmo Responsoriale / (Sal 144) <b>Il Signore è vicino a chiunque lo invoca</b> / Giusto è il Signore in tutte le sue vie e buono in tutte le sue opere. Il Signore è vicino a chiunque lo invoca, a quanti lo invocano con sincerità. / Appaga il desiderio di quelli che lo temono, ascolta il loro grido e li salva. Il Signore custodisce tutti quelli che lo amano, ma distrugge tutti i malvagi. / Canti la mia bocca la lode del Signore e benedica ogni vivente il suo santo nome, in eterno e per sempre.
</p>

<p>
Canto al Vangelo / Alleluia, Alleluia / Io sono la via, la verità e la vita, dice il Signore. Nessuno viene al Padre se non per mezzo di me. (Gv 14,6) / Alleluia.
</p>

<p>
VANGELO / Dal Vangelo secondo  Luca (Lc 6,1-5) / Un sabato Gesù passava fra campi di grano e i suoi discepoli coglievano e mangiavano le spighe, sfregandole con le mani. Alcuni farisei dissero: «Perché fate in giorno di sabato quello che non è lecito?». Gesù rispose loro: «Non avete letto quello che fece Davide, quando lui e i suoi compagni ebbero fame? Come entrò nella casa di Dio, prese i pani dell'offerta, ne mangiò e ne diede ai suoi compagni, sebbene non sia lecito mangiarli se non ai soli sacerdoti?». E diceva loro: «Il Figlio dell'uomo è signore del sabato». / C: Parola del Signore. / A: Lode a Te o Cristo.
</p>

<p>
Preghiera dei Fedeli / Fratelli e sorelle, presentiamo al Signore la preghiera per la Chiesa e per il mondo, certi che lui tutto può, e sa offrire al suo popolo anche quello che noi non sappiamo domandare. Preghiamo insieme e diciamo: <b>Assisti il tuo popolo, Signore.</b> / Per la Chiesa, perché con le scelte pastorali, confermi che tutto il suo interesse è rivolto al bene e alla salvezza degli uomini. Preghiamo: / Per i nostri governanti, perché promuovano leggi che non deturpino la dignità e la sacralità della vita. Preghiamo: / Per i paesi ricchi, perché riconoscano che la carità e la parità tra gli uomini precedono sempre il diritto e la giustizia. Preghiamo: / Per gli scienziati e i ricercatori, perché rispettino la signoria di Dio sulle cose create e sull'uomo. Preghiamo: / Per chi, per il bene comune, deve lavorare anche nei giorni festivi, perché santifichi la festa con l'offerta della propria fatica. Preghiamo: / Perché lavoriamo per la libertà di ogni uomo. / Perché ringraziamo Dio dei frutti della terra. / Dio onnipotente, che hai creato ogni cosa per la felicità dell'uomo, assisti il tuo popolo riunito nell'attesa della festa che tu prepari nel mondo rinnovato, e ricolmalo delle tue benedizioni. Per Cristo nostro Signore. Amen.
</p>

<p>
Sulle Offerte / Santifica, Signore, l'offerta che ti presentiamo, e compi in noi con la potenza del tuo Spirito la redenzione che si attua nel mistero. Per Cristo nostro Signore.
</p>

<p>
Prefazio / E' veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo nostro Signore. Uniti nell'amore celebriamo la morte del tuo Figlio, con fede viva proclamiamo la sua risurrezione, attendiamo con ferma speranza la sua venuta nella gloria. Per questo mistero di salvezza, insieme agli angeli e ai santi, con voce unanime cantiamo l'inno della tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
Antifona alla Comunione / Quant'è grande la tua bontà, Signore! La riservi per quelli che ti temono. (Sal 31,20)<br>
Antifona alla Comunione / Beati gli operatori di pace: saranno chiamati figli di Dio. Beati i perseguitati per causa della giustizia: di essi è il regno dei cieli. (Mt 5,9-10)
</p>

<p>
Dopo la Comunione / O Signore, che ci hai nutriti alla tua mensa, fa' che questo sacramento ci rafforzi nel tuo amore e ci spinga a servirti nei nostri fratelli. Per Cristo nostro Signore.
</p>


<hr>

<h5>Evangelizo</h5>

<p>
Attribuita a San Macario l'Egiziano (? - 390) monaco / Omelie spirituali, no. 35; S0 40, 302 / «Il Figlio dell'uomo è signore del sabato» / Nella Legge data da Mosè, che era solo un'ombra delle cose future (Col 2,17), Dio prescriveva a tutti di riposarsi e di non svolgere alcun lavoro il giorno del sabato. Ma quel giorno era un simbolo e un'ombra del vero sabato, che è concesso all'anima dal Signore. (...) Il Signore, infatti, chiama l'uomo al riposo dicendogli: «Venite a me, voi tutti che siete affaticati e oppressi, e io vi ristorerò» (Mt 11,28). E a tutte le anime che si fidano di lui e si avvicinano a lui, dà il riposo, liberandole da pensieri fastidiosi, opprimenti e impuri. Così, esse cessano completamente di essere in balìa del male e celebrano un vero sabato, delizioso e santo, una festa dello Spirito, con indicibile gioia e felicità. Rendono a Dio un culto puro, a lui gradito poiché procede da un cuore puro. Questo è il sabato vero e santo. Anche noi, allora, supplichiamo Dio di farci entrare in questo riposo, di tralasciare i pensieri vergognosi, cattivi e vani, affinché possiamo servire Dio con cuore puro e celebrare la festa dello Spirito Santo. Beati coloro che entrano in questo riposo.
</p>

<h5>DiBruno</h5>

<p>
Il Figlio dell’uomo è signore del sabato (Lc 6,1-5) / Si può difendere la propria vita se attaccati in battaglia in giorno di Sabato? Quanti amano il Signore e combattono per difendere le sue sacra Leggi, stabiliscono che ci si può difendere, se attaccati in battaglia. Ecco cosa narra il Primo Libro dei Maccabei: “Allora molti che ricercavano la giustizia e il diritto scesero nel deserto, per stabilirvisi con i loro figli, le loro mogli e il bestiame, perché si erano inaspriti i mali sopra di loro. Fu riferito agli uomini del re e alle milizie che stavano a Gerusalemme, nella Città di Davide, che laggiù, in luoghi nascosti del deserto, si erano raccolti uomini che avevano infranto l’editto del re. Molti corsero a inseguirli, li raggiunsero, si accamparono di fronte a loro e si prepararono a dare battaglia in giorno di sabato. Dicevano loro: «Ora basta! Uscite, obbedite ai comandi del re e avrete salva la vita». Ma quelli risposero: «Non usciremo, né seguiremo gli ordini del re, profanando il giorno del sabato». Quelli si precipitarono all’assalto contro di loro. Ma essi non risposero loro, né lanciarono pietre, né ostruirono i nascondigli, dichiarando: «Moriamo tutti nella nostra innocenza. Ci sono testimoni il cielo e la terra che ci fate morire ingiustamente». Così quelli si lanciarono contro di loro in battaglia di sabato, ed essi morirono con le mogli e i figli e il loro bestiame, in numero di circa mille persone. Quando Mattatia e i suoi amici lo seppero, ne fecero grande pianto. Poi dissero tra loro: «Se faremo tutti come hanno fatto i nostri fratelli e non combatteremo contro i pagani per la nostra vita e per le nostre leggi, in breve ci faranno sparire dalla terra». Presero in quel giorno stesso questa decisione: «Combatteremo contro chiunque venga a darci battaglia in giorno di sabato e non moriremo tutti come sono morti i nostri fratelli nei nascondigli»” (1Mac 2,29-41). È questa la stupenda saggezza degli uomini di Dio: sanno trovare sempre soluzioni nel più grande rispetto della divina volontà. Ecco altra soluzione saggia nello Spirito Santo. Si può dare da mangiare il pane sacro a degli affamati? Chi non è nello Spirito Santo dice che non è possibile. Quanti invece sono illuminati dallo Spirito del Signore lo danno da mangiare. Non si trasgredisce nessuna Legge del nostro Dio: “Ora però se hai sottomano cinque pani, dammeli, o altra cosa che si possa trovare». Il sacerdote rispose a Davide: «Non ho sottomano pani comuni, ho solo pani sacri per i tuoi giovani. Il sacerdote gli diede il pane sacro, perché non c’era là altro pane che quello dell’offerta, ritirato dalla presenza del Signore, per mettervi pane fresco nel giorno in cui quello veniva tolto” (1Sam 21,4-7). Chi vuole trovare soluzioni sempre di più grande bene, sempre deve abitare nello Spirito Santo. Scribi e farisei non sono nello Spirito del Signore. Lo attesta la loro presenza accanto a Gesù. Essi non vengono per convertirsi, per cercare la verità. Vengono per trovare in Gesù qualcosa che serva come pretesto per levarlo di mezzo. / <b>Un sabato Gesù passava fra campi di grano e i suoi discepoli coglievano e mangiavano le spighe, sfregandole con le mani. Alcuni farisei dissero: «Perché fate in giorno di sabato quello che non è lecito?». Gesù rispose loro: «Non avete letto quello che fece Davide, quando lui e i suoi compagni ebbero fame? Come entrò nella casa di Dio, prese i pani dell’offerta, ne mangiò e ne diede ai suoi compagni, sebbene non sia lecito mangiarli se non ai soli sacerdoti?». E diceva loro: «Il Figlio dell’uomo è signore del sabato».</b> / La sana morale cattolica, guidata dallo Spirito Santo, ha nei secoli passati operato una distinzione nei Dieci Comandamenti, tra quelli al negativo che sono otto e quelli al positivo che sono due. Quelli al negativo obbligano semper pro semper, cioè non vi è alcun motivo perché possano essere trasgrediti. L’obbligo è per tutti, sempre, senza alcuna eccezione. Quelli invece al positivo – e sono il terzo e il quarto – obbligano sempre, ma non pro semper, cioè vi sono delle motivazioni che possono dispensare dall’obbligo. Un esempio lo traiamo dal quarto Comandamento: “lascia che i morti seppelliscano i morti, tu va’ e annuncia il Vangelo” è motivazione valida che dispensa dall’obbedienza al quarto Comandamento. Anche un bue che cade in un fosso è motivazione che dispensa dall’osservanza. Gesù non dice che di sabato i sacerdoti lavorano nel tempio e non infrangono la Legge? La fame è valida motivazione. / Madre di Dio, Angeli, Santi, colmateci di Spirito Santo per dare giuste motivazioni. 
</p>

<h5>GetUpAndWalk</h5>

<p>
Due modi di vivere, due strade diverse: da una parte i farisei che si consegnano completamente alla Legge, dall’altro Gesù che si consegna completamente al prossimo. Spesso siamo chiamati anche noi a fare delle scelte che possono creare anche conflitti: scelte difficili, magari, in cui rischiamo di restare bloccati dalle nostre paure, se non le affrontiamo con coraggio. Ci può essere d’aiuto quindi l’esempio degli atteggiamenti di Gesù e di Davide, coraggiosi e saggi. Due esempi di azioni compiute per il bene profondo della comunità, delle persone che sono state loro affidate. Gesù non va contro nessuna legge ma ci ricorda che la prima e più importante legge è l’amore verso noi stessi e verso gli altri. Intanto i discepoli sfregano e mangiano le spighe, ovvero si nutrono, assimilano, interiorizzano, amano. Allora oggi può essere molto bello pensare e fermarci sui campi di grano posti sul nostro cammino che ci saziano e ci danno forza per poter scegliere il meglio per la nostra vita. / Quando ho usato la scusa della Legge per non fare il meglio che potevo? Quale scelta ha creato conflitti in me? Per quale campo di grano ringrazio, oggi? (Domenico Pugliese)
</p>

<h5>Preghiamo</h5>

<p>
Vorrei saper pregare, vorrei saper chiedere aiuto, vorrei saper ringraziare, vorrei saper attendere, vorrei saper amare, vorrei saper piangere, vorrei sapere quello che non si può imparare. Io non lo so, io non so che sedermi e lasciar entrare Dio a fare il lavoro al mio posto. Dio o più spesso uno dei suoi intermediari: la pioggia, la neve, le risate dei bambini. (Christian Bobin)
</p>

<p>
Mi manchi. Mi manchi terribilmente. Da togliere il fiato. Leggo e rileggo le tue parole, con innamorata ostinazione. Mi piego su questa pagina, e mi fa male non sentire il ritmo del tuo respiro, il suono amico della tua voce. Mi manchi, Signore, e la preghiera oggi è un rincorrere il vento; è ascoltare una musica che nessuno strumento può produrre. Mi manchi, Signore, perché, di tanto in tanto, ho bisogno di toccare, di vedere, di sentire profumi. E tu, ora, non sei a portata di mano, non stai davanti ai miei occhi, non hai l'odore buono di chi ama. Mi manchi, Signore, e la fede ne soffre, come di una malattia mortale. Senza cura. Mi manchi, Signore, eppure, so, quando mi allontano su versanti ripidi e pendii pietrosi; quando fuggo le tue strade per capriccio e per dispetto; quando ti volto le spalle, in un impeto di altezzoso disprezzo, so, che io manco a te, ancora di più. Per questo, ad ogni ritorno, mi aspetto di averti qui come uomo fedele, come Dio paziente. È questa distanza che ci unisce. La tua assenza mi alimenta. La tua presenza mi disseta. Amen. (Emily Schenker)
</p>

<p>
Dammi il supremo coraggio dell'Amore, questa è la mia preghiera, coraggio di parlare, di agire, di soffrire, di lasciare tutte le cose, o di essere lasciato solo. Temperami con incarichi rischiosi, onorami con il dolore, e aiutami ad alzarmi ogni volta che cadrò. Dammi la suprema certezza nell'amore, e dell'amore, questa è la mia preghiera, la certezza che appartiene alla vita nella morte, alla vittoria nella sconfitta, alla potenza nascosta nella più fragile bellezza, a quella dignità nel dolore, che accetta l'offesa, ma disdegna di ripagarla con l'offesa. Dammi la forza di amare sempre e ad ogni costo. (Rabindranath Tagore)
</p>

<h5>Scritti</h5>

<p>
Ciò che la scrittura offre a chi legge, la pittura lo offre a chi non sa leggere / Gregorio a Sereno, vescovo di Marsiglia. Ci era stato riferito che, infiammato da uno zelo sconsiderato, avresti distrutto le immagini dei santi con la scusa che non dovevano essere oggetto di adorazione. E noi, certamente, ti abbiamo lodato perché ne hai vietato l'adorazione, ma ti abbiamo rimproverato perché le hai distrutte. Dimmi, fratello: di quale vescovo si è mai sentito dire quello che hai fatto tu? Se non altro, non avrebbe dovuto tenerti a freno almeno questo: che, disprezzati gli altri fratelli, finivi per credere solo te stesso santo e sapiente? Una cosa è adorare un dipinto, altra cosa apprendere, attraverso la storia narrata dalla pittura, che cosa si deve adorare. Infatti ciò che la scrittura offre a chi legge, la pittura lo offre a chi non sa leggere e che guarda, perché i semplici vedono ciò che devono seguire, in essa leggono quelli che non sanno leggere; soprattutto per i pagani la pittura sta al posto della scrittura. Di questo dovevi tener conto soprattutto tu che abiti tra popoli pagani, affinché, mentre ti lasciavi infiammare da uno zelo giusto ma sconsiderato, non provocassi scandalo in animi fieri. Non doveva dunque essere distrutto ciò che era stato collocato nelle chiese non per essere adorato, ma soltanto per istruire le menti degli ignoranti. E poiché nei tempi antichi si è ammesso, non senza ragione, che nei luoghi sacri fossero dipinte le storie dei santi, se tu avessi condito il tuo zelo con il discernimento, potevi senz'altro ottenere ciò che volevi in modo corretto e non disperdere il gregge che era unito, ma piuttosto riunirlo se disperso affinché meritatamente fosse esaltato in te l'appellativo di pastore, e non ti sovrastasse la colpa di aver disperso il gregge. Ma tu, invece, hai fatto questo in un imprudente impulso del tuo animo e si dice che hai scandalizzato i tuoi figli a tal punto che la parte più consistente di essi si è staccata dalla comunione con te. Quando dunque riuscirai a ricondurre nell'ovile del Signore le pecore disperse, se non riesci a tenere quelle che hai? Perciò ti esortiamo: almeno adesso sforzati di mostrarti sollecito, reprimi questa tua presunzione e affrettati a richiamare a te con paterna dolcezza, con ogni sforzo e con ogni impegno, quanti si sono separati dall'unità con te. (Gregorio Magno, Lettere I I, 10)
</p>

<h5>Citazioni</h5>

<p>
La preghiera, per essere fruttuosa, deve venire dal cuore e deve essere capace di toccare il cuore di Dio. Guardate come Gesù insegnò ai discepoli a pregare. Chiamate Dio vostro Padre; lodate e glorificate il suo nome. Fate la sua volontà come fanno i Santi in paradiso; chiedete il pane quotidiano, spirituale e terreno; domandate perdono dei vostri peccati e di essere capaci di perdonare gli altri e invocate anche la grazia di non cadere in tentazione e la grazia finale di essere liberati dal male che è in noi e intorno a noi. (Madre Teresa di Calcutta)
</p>

<p>
Il silenzio è mitezza quando non rispondi alle offese quando non reclami i tuoi diritti, quando lasci a Dio la difesa del tuo onore. / Il silenzio è misericordia quando non riveli le colpe dei fratelli, quando perdoni senza indagare il passato, quando non condanni, ma intercedi nell'intimo. / Il silenzio è pazienza quando soffri senza lamentarti, quando non cerchi consolazione tra gli uomini quando non intervieni ma attendi che il seme germogli lentamente. / Il silenzio è umiltà quando taci per lasciare emergere i fratelli, quando celi nel riserbo i doni di Dio, quando lasci che il tuo agire venga interpretato male, quando lasci ad altri la gloria dell'impresa. / Il silenzio è fede quando taci perché è Lui che agisce, quando rinunci alle voci del mondo, per stare alla sua presenza, quando non cerchi comprensione perché ti basta sapere di essere amato da Lui. / Il silenzio è adorazione<br>
quando abbracci la Croce senza chiedere perché nell'intima certezza che questa è l'unica via giusta. (San Giovanni della Croce)
</p>

<p>
Il vento non è mai favorevole a chi non sa dove andare. E’ pregando che viene l’orientamento. (Spes Antoine)
</p>


        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/zapp/VERBUM/A.html'>VERBUM:A</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/zapp/VERBUM/A.html" title="A" class="page">A</a>
<ul>
<li><a href="./A276.html" title="A276" class="page">A276</a></li>
<li><a href="./A277.html" title="A277" class="page">A277</a></li>
<li><a href="./A278.html" title="A278" class="page">A278</a></li>
<li><a href="./A279.html" title="A279" class="page">A279</a></li>
<li><b>A280</b></li>
<li><a href="./A281.html" title="A281" class="page">A281</a></li>
<li><a href="./A282.html" title="A282" class="page">A282</a></li>
<li><a href="./A283.html" title="A283" class="page">A283</a></li>
<li><a href="./A284.html" title="A284" class="page">A284</a></li>
<li><a href="./A285.html" title="A285" class="page">A285</a></li>
<li><a href="./A286.html" title="A286" class="page">A286</a></li>
<li><a href="./A287.html" title="A287" class="page">A287</a></li>
<li><a href="./A288.html" title="A288" class="page">A288</a></li>
<li><a href="./A289.html" title="A289" class="page">A289</a></li>
<li><a href="./A290.html" title="A290" class="page">A290</a></li>
<li><a href="./A291.html" title="A291" class="page">A291</a></li>
<li><a href="./A292.html" title="A292" class="page">A292</a></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
<li><a href="./WORK.html" title="WORK" class="page">WORK</a></li>
<li><a href="./WORK2.html" title="WORK2" class="page">WORK2</a></li>
</ul></li>
</ul>

</div>

</div>
 
</body>
</html>
