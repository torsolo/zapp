	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO ORDINARIO</h1>-->
        <h1>TEMPO ORDINARIO</h1>

<p>
SETTIMANA 23 - GIOVEDI
</p>

<p>
Antifona d'Ingresso / Tu sei giusto, Signore, e sono retti i tuoi giudizi: agisci con il tuo servo secondo il tuo amore. (Sal 119,137.124)
</p>

<p>
Colletta / O Padre, chi ci hai donato il Salvatore e lo Spirito Santo, guarda con benevolenza i tuoi figli di adozione, perché a tutti i credenti in Cristo sia data la vera libertà e l'eredità eterna. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
Prima Lettura / Dalla prima lettera di san Paolo apostolo ai Corinzi (1Cor 8, 2-7.11-13) / Fratelli, la conoscenza riempie di orgoglio, mentre l'amore edifica. Se qualcuno crede di conoscere qualcosa, non ha ancora imparato come bisogna conoscere. Chi invece ama Dio, è da lui conosciuto. Riguardo dunque al mangiare le carni sacrificate agli idoli, noi sappiamo che non esiste al mondo alcun idolo e che non c'è alcun dio, se non uno solo. In realtà, anche se vi sono cosiddetti dèi sia nel cielo che sulla terra - e difatti ci sono molti dèi e molti signori –, per noi c'è un solo Dio, il Padre, dal quale tutto proviene e noi siamo per lui; e un solo Signore, Gesù Cristo, in virtù del quale esistono tutte le cose e noi esistiamo grazie a lui. Ma non tutti hanno la conoscenza; alcuni, fino ad ora abituati agli idoli, mangiano le carni come se fossero sacrificate agli idoli, e così la loro coscienza, debole com'è, resta contaminata. Ed ecco, per la tua conoscenza, va in rovina il debole, un fratello per il quale Cristo è morto! Peccando così contro i fratelli e ferendo la loro coscienza debole, voi peccate contro Cristo. Per questo, se un cibo scandalizza il mio fratello, non mangerò mai più carne, per non dare scandalo al mio fratello. / C: Parola di Dio. / A: Rendiamo grazie a Dio.
</p>

<p>
Salmo Responsoriale / (Sal 138) <b>Guidami, Signore, per una via di eternità</b> / Signore, tu mi scruti e mi conosci, tu conosci quando mi siedo e quando mi alzo, intendi da lontano i miei pensieri, osservi il mio cammino e il mio riposo, ti sono note tutte le mie vie. / Sei tu che hai formato i miei reni e mi hai tessuto nel grembo di mia madre. Io ti rendo grazie: hai fatto di me una meraviglia stupenda; meravigliose sono le tue opere. / Scrutami, o Dio, e conosci il mio cuore, provami e conosci i miei pensieri; vedi se percorro una via di dolore e guidami per una via di eternità.
</p>

<p>
Canto al Vangelo / Alleluia, Alleluia / Se ci amiamo gli uni gli altri, Dio rimane in noi e l'amore di lui è perfetto in noi. (1Gv 4,12) / Alleluia.
</p>

<p>
VANGELO / Dal Vangelo secondo  Luca (Lc 6, 27-38) / In quel tempo, Gesù disse ai suoi discepoli: «A voi che ascoltate, io dico: amate i vostri nemici, fate del bene a quelli che vi odiano, benedite coloro che vi maledicono, pregate per coloro che vi trattano male. A chi ti percuote sulla guancia, offri anche l'altra; a chi ti strappa il mantello, non rifiutare neanche la tunica. Da' a chiunque ti chiede, e a chi prende le cose tue, non chiederle indietro. E come volete che gli uomini facciano a voi, così anche voi fate a loro. Se amate quelli che vi amano, quale gratitudine vi è dovuta? Anche i peccatori amano quelli che li amano. E se fate del bene a coloro che fanno del bene a voi, quale gratitudine vi è dovuta? Anche i peccatori fanno lo stesso. E se prestate a coloro da cui sperate ricevere, quale gratitudine vi è dovuta? Anche i peccatori concedono prestiti ai peccatori per riceverne altrettanto. Amate invece i vostri nemici, fate del bene e prestate senza sperarne nulla, e la vostra ricompensa sarà grande e sarete figli dell'Altissimo, perché egli è benevolo verso gli ingrati e i malvagi. Siate misericordiosi, come il Padre vostro è misericordioso. Non giudicate e non sarete giudicati; non condannate e non sarete condannati; perdonate e sarete perdonati. Date e vi sarà dato: una misura buona, pigiata, colma e traboccante vi sarà versata nel grembo, perché con la misura con la quale misurate, sarà misurato a voi in cambio». / C: Parola del Signore. / A: Lode a Te o Cristo.
</p>

<p>
Preghiera dei Fedeli / Dio è amore. Animati da questa certezza e resi intrepidi dallo Spirito che in noi invoca incessantemente il Padre, eleviamo confidenti la nostra preghiera e diciamo; <b>Dio di carità, ascoltaci!</b> / Rendi la Chiesa trasparenza della tua misericordia: / Rendi le nostre assemblee eucaristiche cenacoli di carità: / Rendi il cuore dell'uomo un luogo di pace: / Rendi ognuno di noi sollecito del prossimo, vicino e lontano: / Rendi il volto del fratello, comunque si mostri, amabile ai nostri occhi: / Rendici capaci di perdonare nel cuore, noi che ci nutriamo del corpo e sangue di Cristo: / O Dio, tu che fai ardere il nostro cuore con sentimenti di amore, accogli questo desiderio di rinnovamento, perché testimoniamo la tua universale paternità. Te lo chiediamo per Cristo, vita nostra, che con te vive nascosto nei secoli eterni. Amen.
</p>

<p>
Sulle Offerte / O Dio, sorgente della vera pietà e della pace, salga a te nella celebrazione di questo mistero la giusta adorazione per la tua grandezza e si rafforzi la fedeltà e la concordia dei tuoi figli. Per Cristo nostro Signore.
</p>

<p>
Prefazio / E' veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo nostro Signore. Uniti nell'amore celebriamo la morte del tuo Figlio, con fede viva proclamiamo la sua risurrezione, attendiamo con ferma speranza la sua venuta nella gloria. Per questo mistero di salvezza, insieme agli angeli e ai santi, con voce unanime cantiamo l'inno della tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
Antifona alla Comunione / Come il cervo anela ai corsi d'acqua, così l'anima mia anela a te, o Dio; l'anima mia ha sete di Dio, del Dio vivente. (Sal 42,2-3)<br>
Antifona alla Comunione / “Io sono la luce del mondo, dice il Signore, “chi segue me non cammina nelle tenebre, ma avrà la luce della vita”. (Gv 8,12)
</p>

<p>
Dopo la Comunione / O padre, che nutri e rinnovi i tuoi fedeli alla mensa della parola e del pane di vita, per questi doni del tuo Figlio aiutaci a progredire costantemente nella fede, per divenire partecipi della sua vita immortale. Per Cristo nostro Signore.
</p>


<hr>

<h5>Evangelizo</h5>

<p>
San Massimo il Confessore (ca 580-662) monaco e teologo / Centuria I sull'amore, n. 16, 56-58, 60, 54 / La legge di Cristo è l'amore / "Chi mi ama, dice il Signore, osserverà i miei comandamenti. Questo è il mio comandamento: che vi amiate gli uni gli altri" (Gv 14,15.23; 15,12).  Quindi, chi non ama il prossimo non osserva il comandamento. E chi non osserva il comandamento non sa amare il Signore. (...) Se l'amore è il compimento della legge (Rm 13,10), chi ce l'ha col fratello, chi trama contro di lui, chi gli augura male, chi gode della sua caduta, come può non trasgredire la legge e non essere degno del castigo eterno? Se chi calunnia e giudica il fratello, calunnia e gludica la legge (Gc 4,11), e se la legge di Cristo è l'amore, come il calunniatore non cadrà dall'amore di Cristo e si metterà lui stesso sotto il giogo del castigo eterno? Non prestare ascolto alla lingua del calunniatore, e tu non parlare all'orecchio di chi ama dire male. Non ti piaccia parlare contro il prossimo né ascoltare quanto si dice contro di lui, per non scadere dall'amore divino e non essere trovato estraneo alla vita eterna. (...) Chiudi alle orecchie la bocca di chi calunnia, per non commettere con lui un duplice peccato, abituandoti ad una cosa pericolosa e non impedendo al calunniatore di parlare erroneamente e fino in fondo contro il prossimo. (...) Se tutti i carismi dello Spirito, senza l'amore, sono inutili a chi li possiede, secondo il divino Apostolo (1Cor 13,3), quale fervore dobbiamo avere per acquisire l'amore!
</p>

<h5>DiBruno</h5>

<p>
Con la misura con la quale misurate (Lc 6,27-38) / L’Antico Testamento conosce il grandissimo valore presso Dio di ogni opera di misericordia, sia corporale che spirituale. Compendio perfetto è l’insegnamento di Tobi al figlio Tobia: “«Figlio, quando morirò, dovrai darmi una sepoltura decorosa; onora tua madre e non abbandonarla per tutti i giorni della sua vita; fa’ ciò che è di suo gradimento e non procurarle nessun motivo di tristezza. Ricòrdati, figlio, che ha corso tanti pericoli per te, quando eri nel suo seno. Quando morirà, dovrai darle sepoltura presso di me, in una medesima tomba. Ogni giorno, o figlio, ricòrdati del Signore; non peccare né trasgredire i suoi comandamenti. Compi opere buone in tutti i giorni della tua vita e non metterti per la strada dell’ingiustizia. Perché se agirai con rettitudine, avrai fortuna nelle tue azioni. A tutti quelli che praticano la giustizia fa’ elemosina con i tuoi beni e, nel fare elemosina, il tuo occhio non abbia rimpianti. Non distogliere lo sguardo da ogni povero e Dio non distoglierà da te il suo. In proporzione a quanto possiedi fa’ elemosina, secondo le tue disponibilità; se hai poco, non esitare a fare elemosina secondo quel poco. Così ti preparerai un bel tesoro per il giorno del bisogno, poiché l’elemosina libera dalla morte e impedisce di entrare nelle tenebre. Infatti per tutti quelli che la compiono, l’elemosina è un dono prezioso davanti all’Altissimo. E ora, figlio, ama i tuoi fratelli; nel tuo cuore non concepire disprezzo per i tuoi fratelli, e per i figli e le figlie del tuo popolo, e tra loro scegliti la moglie. L’orgoglio infatti è causa di rovina e di grande inquietudine. Nella pigrizia vi è povertà e miseria, perché la pigrizia è madre della fame. Non trattenere presso di te la paga di chi lavora per te, ma a lui consegnala subito; se così avrai servito Dio, ti sarà data la ricompensa. Poni attenzione, o figlio, a tutto ciò che fai e sii ben educato in ogni tuo comportamento. Non fare a nessuno ciò che non piace a te. Non bere vino fino all’ebbrezza e non avere per compagna del tuo viaggio l’ubriachezza. Da’ del tuo pane a chi ha fame e fa’ parte dei tuoi vestiti agli ignudi. Da’ in elemosina quanto ti avanza e quando fai elemosina il tuo occhio non abbia rimpianti. In ogni circostanza benedici il Signore Dio e domanda che ti sia guida nelle tue vie e che i tuoi sentieri e i tuoi desideri giungano a buon fine, poiché nessun popolo possiede la saggezza, ma è il Signore che elargisce ogni bene e abbassa chi vuole fino al profondo degli inferi. E ora, figlio, ricòrdati di questi comandamenti, non lasciare che si cancellino dal tuo cuore” (Tb 4,1-19). A questi comandamenti rivelati da Dio, nello Spirito Santo, cosa il Dio, il nostro Dio, sempre nello Spirito Santo, aggiunge per mezzo di Cristo Gesù? L’aggiunta che viene per Cristo Signore è altissima. Gesù ci chiede di fare della nostra vita un sacrificio al Padre, perché Lui possa amare ogni altro uomo. Gesù ha dato la sua vita al Padre dal momento del concepimento fino alla sua morte per crocifissione. / <b>In quel tempo, Gesù disse ai suoi discepoli: «A voi che ascoltate, io dico: amate i vostri nemici, fate del bene a quelli che vi odiano, benedite coloro che vi maledicono, pregate per coloro che vi trattano male. A chi ti percuote sulla guancia, offri anche l’altra; a chi ti strappa il mantello, non rifiutare neanche la tunica. Da’ a chiunque ti chiede, e a chi prende le cose tue, non chiederle indietro. E come volete che gli uomini facciano a voi, così anche voi fate a loro. Se amate quelli che vi amano, quale gratitudine vi è dovuta? Anche i peccatori amano quelli che li amano. E se fate del bene a coloro che fanno del bene a voi, quale gratitudine vi è dovuta? Anche i peccatori fanno lo stesso. E se prestate a coloro da cui sperate ricevere, quale gratitudine vi è dovuta? Anche i peccatori concedono prestiti ai peccatori per riceverne altrettanto. Amate invece i vostri nemici, fate del bene e prestate senza sperarne nulla, e la vostra ricompensa sarà grande e sarete figli dell’Altissimo, perché egli è benevolo verso gli ingrati e i malvagi. Siate misericordiosi, come il Padre vostro è misericordioso. Non giudicate e non sarete giudicati; non condannate e non sarete condannati; perdonate e sarete perdonati. Date e vi sarà dato: una misura buona, pigiata, colma e traboccante vi sarà versata nel grembo, perché con la misura con la quale misurate, sarà misurato a voi in cambio».</b> / Se il cristiano non fa della sua vita un dono al Padre, sul modello di Cristo Gesù, potrà amare alla maniera dell’Antico Testamento, mai però alla maniera del Nuovo. La nuova vita ricevuta dal Padre si offre a Lui perché Lui possa amare l’uomo di amore eterno. / Madre di Dio, Angeli, Santi, fate che il cristiano ami sul modello di Gesù Signore. 
</p>

<h5>GetUpAndWalk</h5>

<p>
Oggi il Signore è particolarmente esigente nel chiederci di amare i nostri nemici. Chi può farlo? E soprattutto c’è qualcuno che desidera farlo e perché dovremmo? Partiamo dall’ultima domanda. «Perché dovrei amare i miei nemici?» «Perché, dice Gesù, sarò figlio di Dio, sarò reso partecipe della sua gioia, quella che deriva dal distribuire misericordia a chi mi fa del male: è in gioco la relazione col Padre! Certo, non sono un distributore automatico di amore ma forse il problema è che a volte sono affetto da strabismo e guardo alla cosa sbagliata: il volto del nemico invece del volto del Signore, il male che ricevo invece delle viscere misericordiose di Dio». Penso a questo e gli chiedo di orientare il mio sguardo a Lui, perché il cuore si scaldi e i miei desideri si dilatino. Forse non riuscirò subito ad amare il mio nemico, ma il Signore mi indica due direzioni lungo cui camminare. Se nella seconda serie d’indicazioni mi invita addirittura ad anticipare chi mi fa delle richieste pretenziose superandolo in generosità, la prima serie riguarda atteggiamenti prevalentemente interiori: se non riesco ad amare il mio nemico, posso aspirare a fare qualcosa di buono per lui, se non riesco in questo desiderio, posso provare almeno a dire bene di lui e se non mi riesce neppure benedirlo, inizio a pregare per lui. Infatti è solo il mio cuore il luogo in cui questa trasformazione può avvenire e non mi è possibile amare il mio nemico senza l’aiuto di Dio: amarlo è un dono che chiedo ed è una grazia che ricevo. E anche qui mi accorgo di essere un po’ strabico: invece di accontentarmi di guardare al grazie ricevuto da qualcuno a cui ho restituito un favore o affetto, chiedo di poter guardare alla gratuità dei doni del Signore e imparo io a dire grazie, perché dilata i miei desideri e mi insegna a camminare alla sua sequela. / Pensa a qualcuno che ti ha fatto un torto: cosa ti fa così arrabbiare da impedirti di pensare di essere benevolo con lui? In quale occasione hai desiderato pregare o fare del bene per un tuo nemico? Oggi chi muove questo tuo desiderio? In quale occasione ti è sembrato di ricambiare il male di una persona ostile? Cosa hai provato? (Lorena Armiento s.a.)
</p>

<h5>Preghiamo</h5>

<p>
Signore, l'amore tutto copre, tutto crede, tutto spera, tutto sopporta. Aiutaci a coprire d'amore i giorni che vivremo. Aiutaci a credere che l'amore sposta le montagne. Aiutaci a sperare nell'amore, oltre ogni speranza.
</p>

<h5>Scritti</h5>

<p>
La preghiera / Questo è il rimedio di chi sperimenta il fuoco delle tentazioni: ogni volta che è sedotto da un vizio si dà alla preghiera, perché la preghiera frequente fa cessare l'assalto dei vizi. È necessario che il nostro animo si impegni con perseveranza a pregare e a bussare, finché con un grandissimo sforzo riusciamo a vincere gli impulsi dei desideri della carne che si insinuano nei nostri sensi. Quelli che trascurano le preghiere non sono in grado di chiedere ciò che vogliono neppure a un uomo. Quando uno prega chiama a sé lo Spirito santo. Ma come giunge, subito le tentazioni dei demoni che penetrano nel cuore degli uomini fuggono perché non sopportano la sua presenza. La preghiera appartiene al cuore, non alle labbra. Dio, infatti, non sente le parole di chi prega, ma guarda il suo cuore. Se il cuore prega silenziosamente e la voce tace, sebbene questo sfugga agli uomini non può sfuggire a Dio che è presente alla coscienza. È meglio pregare con un cuore silenzioso senza il suono della voce che con le sole parole senza lo sguardo del cuore. Chi è offeso non smetta di pregare per quelli che lo offendono; del resto, come afferma il Signore, pecca chi non prega per i suoi nemici. La disposizione d'animo di chi prega deve essere tale da non disperare del risultato della preghiera. Preghiamo invano se non abbiamo la fiducia che viene dalla speranza. Ciascuno dunque chieda con fede, senza dubitare, come dice l'apostolo (Gc 1,6), perché chi dubita è simile all'onda del mare che viene trasportata e dispersa dal vento. Colpevolmente leva le mani a Dio chi con arroganza racconta le proprie azioni nella preghiera, così come pregava il fariseo nel tempio che voleva essere lodato lui più che Dio per le sue opere giuste (Lc 18,11-12). Dio non esaudisce gli uomini a causa del loro molto parlare, quasi che con le molte parole cercassero di piegarlo. Non sono le molte parole di chi prega a renderlo amico, ma una pura e sincera disposizione di preghiera. (Isidoro di Siviglia, Sentenze III)
</p>

<h5>Pillole</h5>

<p>
<ul>
<li>Leggi di più! Approfitta del tuo tempo. Non permettere che l’oziosità alimenti pensieri negativi, perché perderai un tempo prezioso che non ritornerà mai. Leggi di più! La buona lettura alimenta il cervello e controlla le emozioni. Il libro è un amico discreto che non si impone a nessuno e parla con noi solo quando abbiamo volontà di parlare con lui. Leggi di più e fa’ del libro il tuo migliore amico!</li>
</ul>
</p>

        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/zapp/VERBUM/A.html'>VERBUM:A</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/zapp/VERBUM/A.html" title="A" class="page">A</a>
<ul>
<li><a href="./A276.html" title="A276" class="page">A276</a></li>
<li><a href="./A277.html" title="A277" class="page">A277</a></li>
<li><a href="./A278.html" title="A278" class="page">A278</a></li>
<li><a href="./A279.html" title="A279" class="page">A279</a></li>
<li><a href="./A280.html" title="A280" class="page">A280</a></li>
<li><a href="./A281.html" title="A281" class="page">A281</a></li>
<li><a href="./A282.html" title="A282" class="page">A282</a></li>
<li><a href="./A283.html" title="A283" class="page">A283</a></li>
<li><a href="./A284.html" title="A284" class="page">A284</a></li>
<li><b>A285</b></li>
<li><a href="./A286.html" title="A286" class="page">A286</a></li>
<li><a href="./A287.html" title="A287" class="page">A287</a></li>
<li><a href="./A288.html" title="A288" class="page">A288</a></li>
<li><a href="./A289.html" title="A289" class="page">A289</a></li>
<li><a href="./A290.html" title="A290" class="page">A290</a></li>
<li><a href="./A291.html" title="A291" class="page">A291</a></li>
<li><a href="./A292.html" title="A292" class="page">A292</a></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
<li><a href="./WORK.html" title="WORK" class="page">WORK</a></li>
<li><a href="./WORK2.html" title="WORK2" class="page">WORK2</a></li>
</ul></li>
</ul>

</div>

</div>
 
</body>
</html>
