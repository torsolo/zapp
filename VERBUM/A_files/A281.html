	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO ORDINARIO</h1>-->
        <h1>TEMPO ORDINARIO</h1>

<p>
SETTIMANA 23 - DOMENICA
</p>

<p>
Antifona d'Ingresso / Tu sei giusto, Signore, e sono retti i tuoi giudizi: agisci con il tuo servo secondo il tuo amore. (Sal 119,137.124)
</p>

<p>
Atto Penitenziale / Il Signore Gesù, che ci invita alla mensa della Parola e dell'Eucarestia, ci chiama alla conversione. Riconosciamo di essere peccatori e invochiamo con fiducia la misericordia di Dio. C: Signore, che asceso alla destra del Padre, ci fai dono del tuo Spirito, abbi pietà di noi. A: Signore, pietà. C: Cristo, che sostieni ogni cosa, con la potenza della tua parola, abbi pietà di noi. A: Cristo, pietà. C: Signore, re dell'universo e dominatore dei secoli, abbi pietà di noi. A: Signore, pietà. C: Dio Onnipotente abbia misericordia di voi, perdoni i vostri peccati e vi conduca alla vita eterna. A: Amen.
</p>

<p>
Gloria / Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
Colletta / O Padre, chi ci hai donato il Salvatore e lo Spirito Santo, guarda con benevolenza i tuoi figli di adozione, perché a tutti i credenti in Cristo sia data la vera libertà e l'eredità eterna. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.<br>
Colletta / O Padre, che ascolti quanti si accordano nel chiederti qualunque cosa nel nome del tuo Figlio, donaci un cuore e uno spirito nuovo, perché ci rendiamo sensibili alla sorte di ogni fratello secondo il comandamento dell’amore, compendio di tutta la legge.
</p>

<p>
Prima Lettura / Dal libro del profeta Ezechièle (Ez 33,7-9) / Mi fu rivolta questa parola del Signore: «O figlio dell'uomo, io ti ho posto come sentinella per la casa d'Israele. Quando sentirai dalla mia bocca una parola, tu dovrai avvertirli da parte mia. Se io dico al malvagio: "Malvagio, tu morirai", e tu non parli perché il malvagio desista dalla sua condotta, egli, il malvagio, morirà per la sua iniquità, ma della sua morte io domanderò conto a te. Ma se tu avverti il malvagio della sua condotta perché si converta ed egli non si converte dalla sua condotta, egli morirà per la sua iniquità, ma tu ti sarai salvato». / C: Parola di Dio. / A: Rendiamo grazie a Dio.
</p>

<p>
Salmo Responsoriale (Sal.94) <b>Ascoltate oggi la voce del Signore</b> / Venite, cantiamo al Signore, acclamiamo la roccia della nostra salvezza. Accostiamoci a lui per rendergli grazie, a lui acclamiamo con canti di gioia. / Entrate: prostràti, adoriamo, in ginocchio davanti al Signore che ci ha fatti. È lui il nostro Dio e noi il popolo del suo pascolo, il gregge che egli conduce. / Se ascoltaste oggi la sua voce! «Non indurite il cuore come a Merìba, come nel giorno di Massa nel deserto, dove mi tentarono i vostri padri: mi misero alla prova pur avendo visto le mie opere».
</p>

<p>
Seconda Lettura / Dalla lettera di san Paolo apostolo ai Romani (Rm 13,8-10) / Fratelli, non siate debitori di nulla a nessuno, se non dell'amore vicendevole; perché chi ama l'altro ha adempiuto la Legge. Infatti: «Non commetterai adulterio, non ucciderai, non ruberai, non desidererai», e qualsiasi altro comandamento, si ricapitola in questa parola: «Amerai il tuo prossimo come te stesso». La carità non fa alcun male al prossimo: pienezza della Legge infatti è la carità. / C: Parola di Dio. / A: Rendiamo grazie a Dio.
</p>

<p>
Canto al Vangelo / Alleluia, Alleluia / Dio ha riconciliato a sé il mondo in Cristo, affidando a noi la parola della riconciliazione. (2Cor 5,19) / Alleluia.
</p>

<p>
VANGELO / Dal Vangelo secondo  Matteo (Mt 18,15-20) / In quel tempo, Gesù disse ai suoi discepoli: «Se il tuo fratello commetterà una colpa contro di te, va' e ammoniscilo fra te e lui solo; se ti ascolterà, avrai guadagnato il tuo fratello; se non ascolterà, prendi ancora con te una o due persone, perché ogni cosa sia risolta sulla parola di due o tre testimoni. Se poi non ascolterà costoro, dillo alla comunità; e se non ascolterà neanche la comunità, sia per te come il pagano e il pubblicano. In verità io vi dico: tutto quello che legherete sulla terra sarà legato in cielo, e tutto quello che scioglierete sulla terra sarà sciolto in cielo. In verità io vi dico ancora: se due di voi sulla terra si metteranno d'accordo per chiedere qualunque cosa, il Padre mio che è nei cieli gliela concederà. Perché dove sono due o tre riuniti nel mio nome, lì sono io in mezzo a loro». / C: Parola del Signore. / A: Lode a Te o Cristo.
</p>

<p>
PROFESSIONE DI FEDE / Credo in un solo Dio, Padre onnipotente, / creatore del cielo e della terra, / di tutte le cose visibili e invisibili. / Credo in un solo Signore, Gesù Cristo, unigenito Figlio di Dio, / nato dal Padre prima di tutti i secoli: / Dio da Dio, Luce da Luce, Dio vero da Dio vero, / generato, non creato, della stessa sostanza del Padre; / per mezzo di lui tutte le cose sono state create. / Per noi uomini e per la nostra salvezza / discese dal cielo, / e per opera dello Spirito Santo / si è incarnato nel seno della Vergine Maria / e si è fatto uomo. / Fu crocifisso per noi sotto Ponzio Pilato, / morì e fu sepolto. / Il terzo giorno è risuscitato, secondo le Scritture, / è salito al cielo, siede alla destra del Padre. / E di nuovo verrà, nella gloria, / per giudicare i vivi e i morti, / e il suo regno non avrà fine. / Credo nello Spirito Santo, che è Signore e dà la vita, / e procede dal Padre e dal Figlio. / Con il Padre e il Figlio è adorato e glorificato, / e ha parlato per mezzo dei profeti. / Credo la Chiesa, una santa cattolica e apostolica. / Professo un solo battesimo per il perdono dei peccati. / Aspetto la risurrezione dei morti / e la vita del mondo che verrà. Amen.
</p>

<p>
Preghiera dei fedeli / La presenza di Gesù è garantita là dove la comunità è raccolta in preghiera. Confidiamo dunque nella mediazione di nostro Signore, chiedendo al Padre ciò di cui pensiamo di avere bisogno. Preghiamo dicendo: <b>Ascoltaci Signore.</b> / Perché la Chiesa sia casa accogliente per tutti gli uomini e le donne di buona volontà, uniti dalla fede nell’unico Signore ed edificati dalla comunione fraterna. Preghiamo. / Perché i cristiani siano animati da uno spirito sincero di carità fraterna, che li porti a farsi uno con tutti, senza però venir meno alle istanze della verità. Preghiamo. / Perché nella nostra società, malata di individualismo e di relativismo, si diffondano i valori dell’onestà e del bene comune. Preghiamo. / Perché siano alimentate nel presbiterio l’unità e la comunione, cementate dalla presenza viva di Cristo. Preghiamo. / Perché ciascuno di noi sappia intessere un dialogo franco e sincero con i fratelli, amati come figli di uno stesso Padre. Preghiamo. / O Padre, che ascolti benigno le suppliche di coloro che, riuniti nel nome del tuo Figlio, si rivolgono a te con animo sincero, donaci di avere un cuore aperto al tuo volere, perché possiamo essere servi fedeli del tuo progetto d’amore sul mondo. Te lo chiediamo per Cristo nostro Signore.
</p>

<p>
Preghiera dei Fedeli / Dio Padre vuole la salvezza di ogni uomo e nessuno è estraneo alla sua provvidenza. Preghiamo insieme e diciamo: R. <b>Sostieni e guida, o Padre, il nostro cammino.</b> / Per la santa Chiesa, perché, guidata dallo Spirito del Signore, sappia riconoscere nella vita di tutti i giorni i segni della presenza di Dio, preghiamo. R. / Per i nostri pastori, perché mediante il ministero e la santità personale siano educatori e padri nella fede, preghiamo. R. / Per tutti noi rinati nel Battesimo, perché il Signore ci preservi dal peccato e ci faccia crescere nell'esperienza viva del suo Spirito, preghiamo. R. / Per l'uomo che lavora, perché l'impegno quotidiano necessario al sostentamento della famiglie giovi anche a rendere più giusti e cordiali i rapporti tra tutti i membri della società, preghiamo. R. / Per i bimbi che oggi nascono alla vita, perché siano accolti con amore e tutta la comunità senta che il frutto del grembo è dono di Dio, preghiamo. R. / Radunati nella tua casa, o Signore, ricordiamo e celebriamo la tua misericordia; fà che l'umanità intera possa riconoscere l'efficacia della tua salvezza nella faticosa gestazione di un mondo nuovo. Per Cristo nostro Signore. R. Amen.
</p>

<p>
Sulle Offerte / O Dio, sorgente della vera pietà e della pace, salga a te nella celebrazione di questo mistero la giusta adorazione per la tua grandezza e si rafforzi la fedeltà e la concordia dei tuoi figli. Per Cristo nostro Signore.
</p>

<p>
Prefazio / E' veramente cosa buona e giusta renderti grazie e innalzare a te l'inno di benedizione e di lode, Dio onnipotente ed eterno. Tu hai creato il mondo nella varietà dei suoi elementi, e hai disposto l'avvicendarsi dei tempi e delle stagioni. All'uomo, fatto a tua immagine, hai affidato le meraviglie dell'universo, perchè, fedele interprete dei tuoi disegni, eserciti il dominio su ogni creatura, e nelle tue opere glorifichi te, Creatore e Padre, per Cristo nostro Signore. E noi, con tutti gli angeli del cielo, innalziamo a te il nostro canto, e proclamiamo insieme la tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
Antifona alla Comunione / Come il cervo anela ai corsi d'acqua, così l'anima mia anela a te, o Dio; l'anima mia ha sete di Dio, del Dio vivente. (Sal 42,2-3)<br>
Antifona alla Comunione / “Io sono la luce del mondo”, dice il Signore, “chi segue me non cammina nelle tenebre, ma avrà la luce della vita”. (Gv 8,12)<br>
Antifona alla Comunione / “Se tuo fratello commette una colpa, va’ e ammoniscilo fra te e lui solo; se ti ascolta avrai guadagnato tuo fratello”. (Mt 18,15)
</p>

<p>
Dopo la Comunione / O padre, che nutri e rinnovi i tuoi fedeli alla mensa della parola e del pane di vita, per questi doni del tuo Figlio aiutaci a progredire costantemente nella fede, per divenire partecipi della sua vita immortale. Per Cristo nostro Signore.
</p>


<hr>

<h5>Evangelizo</h5>

<p>
Tertulliano (155? - 220?) teologo / La penitenza, 10,4-6 / "Dove sono due o tre riuniti nel mio nome, io sono in mezzo a loro" / Perché li credi differenti da te, se vivono fra i fratelli, servitori dello stesso maestro, ed hanno tutto in comune, la speranza, il timore, la gioia, il dolore, la pena (poiché hanno una stessa anima venuta dallo stesso Signore e dallo stesso Padre)? Perché temi coloro che hanno conosciuto le stesse cadute, come se applaudiranno alle tue? Il corpo non può rallegrarsi del male che arriva ad un suo membro; occorre che patisca tutto intero e si adoperi a guarire interamente. Là dove due fedeli sono uniti, lì è la Chiesa, ma la Chiesa è Cristo. Quindi, quando abbracci le ginocchia dei tuoi fratelli, è Cristo che tocchi, è Cristo che implori. E quando, da parte loro, i fratelli piangono per te, è Cristo che soffre, è Cristo che supplica il Padre. Ciò che Cristo chiede è presto accordato.
</p>

<h5>DiBruno</h5>

<p>
Se due di voi sulla terra si metteranno d’accordo (Lc Mt 18,15-20) / Esempio di preghiera fatta d’accordo tacito e di grande unanimità è quella che la Chiesa eleva al Signore per la liberazione di Pietro dal carcere: “Mentre Pietro dunque era tenuto in carcere, dalla Chiesa saliva incessantemente a Dio una preghiera per lui. In quella notte, quando Erode stava per farlo comparire davanti al popolo, Pietro, piantonato da due soldati e legato con due catene, stava dormendo, mentre davanti alle porte le sentinelle custodivano il carcere. Ed ecco, gli si presentò un angelo del Signore e una luce sfolgorò nella cella. Egli toccò il fianco di Pietro, lo destò e disse: «Àlzati, in fretta!». E le catene gli caddero dalle mani. L’angelo gli disse: «Mettiti la cintura e légati i sandali». E così fece. L’angelo disse: «Metti il mantello e seguimi!». Pietro uscì e prese a seguirlo, ma non si rendeva conto che era realtà ciò che stava succedendo per opera dell’angelo: credeva invece di avere una visione. Essi oltrepassarono il primo posto di guardia e il secondo e arrivarono alla porta di ferro che conduce in città; la porta si aprì da sé davanti a loro. Uscirono, percorsero una strada e a un tratto l’angelo si allontanò da lui. Pietro allora, rientrato in sé, disse: «Ora so veramente che il Signore ha mandato il suo angelo e mi ha strappato dalla mano di Erode e da tutto ciò che il popolo dei Giudei si attendeva». Dopo aver riflettuto, si recò alla casa di Maria, madre di Giovanni, detto Marco, dove molti erano riuniti e pregavano. Appena ebbe bussato alla porta esterna, una serva di nome Rode si avvicinò per sentire chi era. Riconosciuta la voce di Pietro, per la gioia non aprì la porta, ma corse ad annunciare che fuori c’era Pietro. «Tu vaneggi!», le dissero. Ma ella insisteva che era proprio così. E quelli invece dicevano: «È l’angelo di Pietro». Questi intanto continuava a bussare e, quando aprirono e lo videro, rimasero stupefatti. Egli allora fece loro cenno con la mano di tacere e narrò loro come il Signore lo aveva tratto fuori dal carcere, e aggiunse: «Riferite questo a Giacomo e ai fratelli». Poi uscì e se ne andò verso un altro luogo” (At 12,5-17). Ora tutta la Chiesa sa quanto è potente presso Dio la sua preghiera quando è fatta da tutti i suoi fedeli da un cuore solo e da un’anima sola. Se la Chiesa credesse nella potenza della preghiera dei suoi figli, con essa potrebbe ottenere ogni grazia da parte del suo Signore. Anche le grazie pensate impossibili, le sarebbero accordate. Senza fede e senza comunione nessuna preghiera sarà mai ascoltata dal Signore. La vera fede va sempre insegnata. / <b>In quel tempo, Gesù disse ai suoi discepoli: «Se il tuo fratello commetterà una colpa contro di te, va’ e ammoniscilo fra te e lui solo; se ti ascolterà, avrai guadagnato il tuo fratello; se non ascolterà, prendi ancora con te una o due persone, perché ogni cosa sia risolta sulla parola di due o tre testimoni. Se poi non ascolterà costoro, dillo alla comunità; e se non ascolterà neanche la comunità, sia per te come il pagano e il pubblicano. In verità io vi dico: tutto quello che legherete sulla terra sarà legato in cielo, e tutto quello che scioglierete sulla terra sarà sciolto in cielo. In verità io vi dico ancora: se due di voi sulla terra si metteranno d’accordo per chiedere qualunque cosa, il Padre mio che è nei cieli gliela concederà. Perché dove sono due o tre riuniti nel mio nome, lì sono io in mezzo a loro».</b> / San Paolo dona due regole per pregare secondo verità. La preghiera va fatta con il cuore e la mente rivolti alla ricerca del bene più grande: “Non angustiatevi per nulla, ma in ogni circostanza fate presenti a Dio le vostre richieste con preghiere, suppliche e ringraziamenti. E la pace di Dio, che supera ogni intelligenza, custodirà i vostri cuori e le vostre menti in Cristo Gesù. In conclusione, fratelli, quello che è vero, quello che è nobile, quello che è giusto, quello che è puro, quello che è amabile, quello che è onorato, ciò che è virtù e ciò che merita lode, questo sia oggetto dei vostri pensieri. Le cose che avete imparato, ricevuto, ascoltato e veduto in me, mettetele in pratica. E il Dio della pace sarà con voi!” (Fil 4,4-9). L’altra regola consiste nell’avere le mani sante: “Voglio dunque che in ogni luogo gli uomini preghino, alzando al cielo mani pure, senza collera e senza polemiche” (1Tm 2,8). Pregare senza osservare le regole della preghiera non produce alcun frutto. Per Gesù la prima regola è il perdono e la riconciliazione. Il cuore che prega deve essere in pace con Dio e con gli uomini. / Madre di Dio, Angeli, Santi, fate che i cristiani credano nella potenza della preghiera. 
</p>

<h5>GetUpAndWalk</h5>

<p>
Se… per cinque volte oggi il “se” introduce possibili soluzioni a un conflitto: un fratello che commette una colpa contro un altro. Io posso occupare il posto di entrambi: il colpevole o l’innocente. Colpevole e innocente sono solo le possibilità estreme in cui si dà un conflitto, con infinite possibilità intermedie, tuttavia si daranno dei casi in cui mi troverò a occupare una di queste posizioni limite. Se ci penso, non farò fatica a trovarli. Questo “se”, ostinatamente ripetuto, racconta di un Signore che con me ci vuole provare, non una ma ripetute volte. Racconta di un Signore che vuole ricucire, rattoppare una è più volte le tele sgualcite delle mie relazioni. Racconta di una pace faticosa, da provare e riprovare, sempre in divenire, perché la pace non è assenza di conflitti ma il modo in cui li abito. Racconta la vita di una comunità che esercita l’arte del consiglio, che fa intervenire altri fratelli a distendere i nervi tesi di un isolato duello. Nodi. Le mie relazioni – i miei legami – “terrestri” sono immagine di quelle “celesti”. Se l’uomo è creato a immagine e somiglianza di Dio lo sono anche i suoi legami. Legare e sciogliere è questione di prospettive: ci sono legami che riflettono l’unione tra Dio e l’uomo e altri che ne intaccano la libertà… come c’è lo slegarsi che esprime libertà e quello che benedice la cultura dell’odio e della separazione. L’immagine del nodo include entrambe le possibilità, legare e sciogliere, da attuare con sapienza quando è necessario. Il nodo può allungare o accorcia la corda: può aiutare la risalita dall’abisso fornendomi un appiglio, o includere quei centimetri in più che sembravano mancare alla salvezza. Riuniti. La comunità – i due o tre riuniti nel suo nome – è spazio che apre a Dio, è lì che Lui si manifesta anche nei conflitti e nei nodi. / In quale luogo della mia vita avrei bisogno di dare al Signore la possibilità di stare nei miei conflitti? Quando ho fatto esperienza di “nodi vitali” negativi e positivi allo stesso tempo? Come vivo la relazione con la comunità cristiana? (Giuseppe Amalfa SJ)
</p>

<h5>Preghiamo</h5>

<p>
Signore Gesù, tu che hai perdonato sulla croce, insegnaci a riconciliarci con i fratelli che ci hanno fatto dei torti, guidaci sempre nelle vie del tuo amore, rendici tuoi veri testimoni in questo mondo che ci vorrebbe tutti staccati, tutti freddi e chiusi in noi stessi. Facci fare comunione perché è nell'unione dei cuori durante la preghiera che tu sei con noi.
</p>

<h5>Citazioni</h5>

<p>
<ul>
<li>La carità che non ha per base la verità e la giustizia è carità colposa (P. Pio)</li>
<li>Sii sempre nobile nell’eseguire il tuo lavoro, se vuoi attirare a te l’atteggiamento nobile dei compagni di lotta. Dimostra sempre, inizialmente, la tua nobiltà, perché gli altri si specchino nel tuo esempio e lo imitino. Sii bene educato, prima di esigere che gli altri lo siano. La forza dell’esempio è la forza più convincente ed efficace che esiste nel mondo. Vale più un esempio che migliaia di parole. Dà per primo il buon esempio con la tua condotta.</li>
<li>Voler sperare contro ogni speranza è la maniera più sicura di ottenere! (Luca Passi, Fondatore dell’Istituto delle Suore Dorotee di Venezia)</li>
<li>Con uno solo dei suoi capelli una donna può trascinare un elefante (Giappone)</li>
</ul>
</p>


        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/zapp/VERBUM/A.html'>VERBUM:A</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/zapp/VERBUM/A.html" title="A" class="page">A</a>
<ul>
<li><a href="./A276.html" title="A276" class="page">A276</a></li>
<li><a href="./A277.html" title="A277" class="page">A277</a></li>
<li><a href="./A278.html" title="A278" class="page">A278</a></li>
<li><a href="./A279.html" title="A279" class="page">A279</a></li>
<li><a href="./A280.html" title="A280" class="page">A280</a></li>
<li><b>A281</b></li>
<li><a href="./A282.html" title="A282" class="page">A282</a></li>
<li><a href="./A283.html" title="A283" class="page">A283</a></li>
<li><a href="./A284.html" title="A284" class="page">A284</a></li>
<li><a href="./A285.html" title="A285" class="page">A285</a></li>
<li><a href="./A286.html" title="A286" class="page">A286</a></li>
<li><a href="./A287.html" title="A287" class="page">A287</a></li>
<li><a href="./A288.html" title="A288" class="page">A288</a></li>
<li><a href="./A289.html" title="A289" class="page">A289</a></li>
<li><a href="./A290.html" title="A290" class="page">A290</a></li>
<li><a href="./A291.html" title="A291" class="page">A291</a></li>
<li><a href="./A292.html" title="A292" class="page">A292</a></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
<li><a href="./WORK.html" title="WORK" class="page">WORK</a></li>
<li><a href="./WORK2.html" title="WORK2" class="page">WORK2</a></li>
</ul></li>
</ul>

</div>

</div>
 
</body>
</html>
