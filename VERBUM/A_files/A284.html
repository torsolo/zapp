	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO ORDINARIO</h1>-->
        <h1>TEMPO ORDINARIO</h1>

<p>
SETTIMANA 23 - MERCOLEDI
</p>

<p>
Antifona d'Ingresso / Tu sei giusto, Signore, e sono retti i tuoi giudizi: agisci con il tuo servo secondo il tuo amore.  (Sal 119,137.124)
</p>

<p>
Colletta / O Padre, chi ci hai donato il Salvatore e lo Spirito Santo, guarda con benevolenza i tuoi figli di adozione, perché a tutti i credenti in Cristo sia data la vera libertà e l'eredità eterna. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
Prima Lettura / Dalla prima lettera di san Paolo apostolo ai Corìnzi (1Cor 7, 25-31) / Fratelli, riguardo alle vergini, non ho alcun comando dal Signore, ma do un consiglio, come uno che ha ottenuto misericordia dal Signore e merita fiducia. Penso dunque che sia bene per l’uomo, a causa delle presenti difficoltà, rimanere così com’è. Ti trovi legato a una donna? Non cercare di scioglierti. Sei libero da donna? Non andare a cercarla. Però se ti sposi non fai peccato; e se la giovane prende marito, non fa peccato. Tuttavia costoro avranno tribolazioni nella loro vita, e io vorrei risparmiarvele. Questo vi dico, fratelli: il tempo si è fatto breve; d’ora innanzi, quelli che hanno moglie, vivano come se non l’avessero; quelli che piangono, come se non piangessero; quelli che gioiscono, come se non gioissero; quelli che comprano, come se non possedessero; quelli che usano i beni del mondo, come se non li usassero pienamente: passa infatti la figura di questo mondo! / C: Parola di Dio. / A: Rendiamo grazie a Dio.
</p>

<p>
Salmo Responsoriale / (Sal 44) <b>Ascolta, figlia, guarda, porgi l’orecchio</b> / Ascolta, figlia, guarda, porgi l’orecchio: dimentica il tuo popolo e la casa di tuo padre; il re è invaghito della tua bellezza. È lui il tuo signore: rendigli omaggio. / Entra la figlia del re: è tutta splendore, tessuto d’oro è il suo vestito. È condotta al re in broccati preziosi; dietro a lei le vergini, sue compagne, a te sono presentate. / Condotte in gioia ed esultanza, sono presentate nel palazzo del re. Ai tuoi padri succederanno i tuoi figli; li farai prìncipi di tutta la terra.
</p>

<p>
Canto al Vangelo / Alleluia, Alleluia / Rallegratevi ed esultate, dice il Signore, perché, ecco, la vostra ricompensa è grande nel cielo. (Lc 6,23) / Alleluia.
</p>

<p>
VANGELO / Dal Vangelo secondo  Luca (Lc 6, 20-26) / In quel tempo, Gesù, alzàti gli occhi verso i suoi discepoli, diceva: «Beati voi, poveri, perché vostro è il regno di Dio. Beati voi, che ora avete fame, perché sarete saziati. Beati voi, che ora piangete, perché riderete. Beati voi, quando gli uomini vi odieranno e quando vi metteranno al bando e vi insulteranno e disprezzeranno il vostro nome come infame, a causa del Figlio dell’uomo. Rallegratevi in quel giorno ed esultate perché, ecco, la vostra ricompensa è grande nel cielo. Allo stesso modo infatti agivano i loro padri con i profeti. Ma guai a voi, ricchi, perché avete già ricevuto la vostra consolazione. Guai a voi, che ora siete sazi, perché avrete fame. Guai a voi, che ora ridete, perché sarete nel dolore e piangerete. Guai, quando tutti gli uomini diranno bene di voi. Allo stesso modo infatti agivano i loro padri con i falsi profeti». / C: Parola del Signore. / A: Lode a Te o Cristo.
</p>

<p>
Preghiera dei Fedeli / Dio, padre e creatore, ci conosce nell'intimo, e gli sono noti i bisogni di questa comunità raccolta nel suo nome. Con fiducia, quindi, preghiamo: <b>Donaci un cuore puro, Signore.</b> / O Dio, che benedici chi affronta scherno e oppressione per amore della verità, dona forza e speranza alle Chiese perseguitate. Noi ti preghiamo: / O Dio, che benedici chi lavora per togliere dal mondo fame e povertà, fa' che la luce del vangelo brilli ovunque. Noi ti preghiamo: / O Dio, che benedici chi asciuga le lacrime degli afflitti, fa' che portiamo con amorevolezza i pesi degli altri. Noi ti preghiamo: / O Dio, che benedici e allieti il mondo con l'innocenza dei piccoli, rendici custodi attenti della loro purezza e fiducia. Noi ti preghiamo: / O Dio, che benedici chi accoglie la tua parola, fa' che nel silenzio del cuore possiamo percepire qual è la nostra vocazione e la via che conduce a te. Noi ti preghiamo: / Perché anche i poveri vengano ascoltati. / Perché l'uomo sia la via della Chiesa. / Signore, osiamo rivolgere a te la nostra preghiera, guidati dallo Spirito che in noi ti chiama Padre. Tuo Figlio Gesù ci rinnovi nel corpo e nello spirito, affinchè possiamo piacere a te, che con lui vivi e regni nei secoli dei secoli. Amen.
</p>

<p>
Sulle Offerte / O Dio, sorgente della vera pietà e della pace, salga a te nella celebrazione di questo mistero la giusta adorazione per la tua grandezza e si rafforzi la fedeltà e la concordia dei tuoi figli. Per Cristo nostro Signore.
</p>

<p>
Antifona alla Comunione / Come il cervo anela ai corsi d'acqua, così l'anima mia anela a te, o Dio; l'anima mia ha sete di Dio, del Dio vivente. (Sal 42,2-3)<br>
Antifona alla Comunione / “Io sono la luce del mondo, dice il Signore, “chi segue me non cammina nelle tenebre, ma avrà la luce della vita”. (Gv 8,12)
</p>

<p>
Dopo la Comunione / O padre, che nutri e rinnovi i tuoi fedeli alla mensa della parola e del pane di vita, per questi doni del tuo Figlio aiutaci a progredire costantemente nella fede, per divenire partecipi della sua vita immortale. Per Cristo nostro Signore.
</p>


<hr>

<h5>Evangelizo</h5>

<p>
Isacco della Stella (? - ca 1171) monaco cistercense / Omelia per la solennità di Tutti i Santi (2,13-20) / «Beati voi che ora piangete» / «Beati gli afflitti, perché saranno consolati» (Mt 5,4). Con questa parola il Signore vuole farci intendere che la via per raggiungere la gioia è il pianto. Attraverso la desolazione si va verso la consolazione; infatti, perdendo la propria vita la si trova, rigettandola la si possiede, odiandola la si ama, disprezzandola la si conserva (Mt 16,24s). Se vuoi conoscere te stesso e dominarti, entra dentro di te, e non cercarti all'esterno (...). Rientra in te stesso, peccatore, rientra là dove sei, nel tuo animo (...). L'uomo che rientra in se stesso non scoprirà forse di essere lontano, come il figlio prodigo, in una zona discordante, in una terra straniera, dove sta seduto e piange al ricordo di suo padre e della sua patria? (Lc 15,17). (...) «Adamo, dove sei?» (Gen 3,9). Forse ancora nell'ombra per non veder te stesso; stai cucendo insieme foglie di vanità per coprire la tua vergogna, guardando ciò che è attorno a te e ciò che è tuo. (...) Guarda dentro di te, guarda te stesso (...) Rientra dentro di te, peccatore, torna alla tua anima. Vedi e compiangi quell'anima soggetta alla vanità, all'agitazione, che non può liberarsi dalla cattività. (...) È evidente, fratelli: viviamo al di fuori di noi, siamo dimentichi di noi, ogni volta che ci disperdiamo in sciocchezze o distrazioni, ogni volta che ci deliziamo attraverso futilità. Per questo la Sapienza ha sempre a cuore d'invitare a casa del pentimento piuttosto che a casa della baldoria, cioè di richiamare dentro di sè l'uomo che stava al di fuori di sè, dicendo: «Beati gli afflitti» e altrove: «Guai a voi che ora ridete». Fratelli, gemiamo al cospetto del Signore, la cui bontà porta a perdonare; rivolgiamoci a lui «con digiuni, pianti e lamenti» (Gl 2,12) affinché un giorno (...) le sue consolazioni rallegrino le nostre anime. Beati infatti gli afflitti, non perché piangono, ma perché saranno consolati. Il pianto è la via; la consolazione è la beatitudine.
</p>

<h5>DiBruno</h5>

<p>
Beati voi, poveri, perché vostro è il regno di Dio (Lc 6,20-26) / Povertà, fame, pianto vanno evangelizzati. Anche ricchezza, sazietà, riso vanno evangelizzati. Come si evangelizzano? Portandoli prima di tutto nei Comandamenti e poi nella Legge di Cristo Gesù. Ecco un esempio di come si evangelizza o si porta nella Legge del Signore la povertà: “In quel tempo mia moglie Anna lavorava a domicilio, tessendo la lana che rimandava poi ai padroni, ricevendone la paga. Ora nel settimo giorno del mese di Distro, quando tagliò il pezzo che aveva tessuto e lo mandò ai padroni, essi, oltre la mercede completa, le fecero dono di un capretto da mangiare. Quando il capretto entrò in casa mia, si mise a belare. Chiamai allora mia moglie e le dissi: «Da dove viene questo capretto? Non sarà stato rubato? Restituiscilo ai padroni, poiché non abbiamo nessun diritto di mangiare una cosa rubata». Ella mi disse: «Mi è stato dato in più del salario». Ma io non le credevo e le ripetevo di restituirlo ai padroni e per questo mi vergognavo di lei. Allora per tutta risposta mi disse: «Dove sono le tue elemosine? Dove sono le tue buone opere? Ecco, lo si vede bene da come sei ridotto!»” (Tb 2,11-14). A nessun povero, affamato, sofferente è consentito trasgredire la Legge del Signore. Il povero, l’affamato, il sofferente è obbligato a vivere il Vangelo, tutto il Vangelo. Anche il ricco, il sazio, il gaudente è chiamato alla conversione e alla fede nel Vangelo. Ogni uomo deve aderire a Cristo e alla sua Parola. Anna, la futura madre di Samuele, è nel pianto, è disprezzata. Trova il suo rifugio nel Signore. Al Signore chiede che asciughi le sue lacrime: “Anna aveva l’animo amareggiato e si mise a pregare il Signore, piangendo dirottamente. Poi fece questo voto: «Signore degli eserciti, se vorrai considerare la miseria della tua schiava e ricordarti di me, se non dimenticherai la tua schiava e darai alla tua schiava un figlio maschio, io lo offrirò al Signore per tutti i giorni della sua vita e il rasoio non passerà sul suo capo». Mentre ella prolungava la preghiera davanti al Signore, Eli stava osservando la sua bocca. Anna pregava in cuor suo e si muovevano soltanto le labbra, ma la voce non si udiva; perciò Eli la ritenne ubriaca. Le disse Eli: «Fino a quando rimarrai ubriaca? Smaltisci il tuo vino!». Anna rispose: «No, mio signore; io sono una donna affranta e non ho bevuto né vino né altra bevanda inebriante, ma sto solo sfogando il mio cuore davanti al Signore. Non considerare la tua schiava una donna perversa, poiché finora mi ha fatto parlare l’eccesso del mio dolore e della mia angoscia». Allora Eli le rispose: «Va’ in pace e il Dio d’Israele ti conceda quello che gli hai chiesto». Ella replicò: «Possa la tua serva trovare grazia ai tuoi occhi». Poi la donna se ne andò per la sua via, mangiò e il suo volto non fu più come prima” (1Sam 1,9-18). La sofferenza se non trova il suo rifugio nel Signore potrebbe trasformarsi in disperazione. Anche la sofferenza che nasce dal peccato deve trovare rifugio nel perdono del Signore. Non vi è rifugio più grande del Sacramento del perdono e della riconciliazione. Il figlio minore trova rifugio presso il padre nel momento della sua miseria spirituale e anche materiale. Tutta la vita dell’uomo, in ogni sua condizione, va portata nella Parola del Signore e nei suoi mezzi di grazia e verità. / <b>In quel tempo, Gesù, alzàti gli occhi verso i suoi discepoli, diceva: «Beati voi, poveri, perché vostro è il regno di Dio. Beati voi, che ora avete fame, perché sarete saziati. Beati voi, che ora piangete, perché riderete. Beati voi, quando gli uomini vi odieranno e quando vi metteranno al bando e vi insulteranno e disprezzeranno il vostro nome come infame, a causa del Figlio dell’uomo. Rallegratevi in quel giorno ed esultate perché, ecco, la vostra ricompensa è grande nel cielo. Allo stesso modo infatti agivano i loro padri con i profeti. Ma guai a voi, ricchi, perché avete già ricevuto la vostra consolazione. Guai a voi, che ora siete sazi, perché avrete fame. Guai a voi, che ora ridete, perché sarete nel dolore e piangerete. Guai, quando tutti gli uomini diranno bene di voi. Allo stesso modo infatti agivano i loro padri con i falsi profeti».</b> / Pensare che lo stato di povero, afflitto, di affamato sia salvezza è contro il Vangelo e tutta la rivelazione. Ogni uomo che vive sulla terra, in qualsiasi condizione si trovi, è chiamato alla conversione e a credere nella Parola: vale per Lazzaro il povero e per il ricco cattivo. Chi entra nel Vangelo si salva. Chi rimane fuori non è nella vera salvezza. / Madre di Dio, Angeli, Santi, fateci di vera fede nel Vangelo di Cristo Signore. 
</p>

<h5>GetUpAndWalk</h5>

<p>
La felicità deriva dalla relazione vitale con Dio. Le beatitudini portano in loro un duplice aspetto: lo sguardo sul futuro e quello sul presente: portano con sé una felicità di cui possiamo godere già oggi, nel momento presente. I poveri in spirito sono coloro che si sottomettono umilmente e con fiducia a Dio, contrapposti a coloro che hanno il cuore chiuso e indurito. I discepoli devono convertirsi all’umiltà e alla semplicità. Questo ci libera dalla schiavitù di falsi valori e rivela il vero volto di Dio. Quelli che piangono non sono semplicemente gli afflitti per le disgrazie umane e le tribolazioni storiche, ma quelli che soffrono per la contraddittorietà del presente con le loro attese spirituali. Quante volte, Signore, sperimento l’afflizione! Non mi sento capito, mi sento escluso, mi sembra che tutto intorno a me vada di male in peggio. Ti chiedo la grazia di uno sguardo nuovo sulle cose e così poter dare il mio contributo nel diffondere il tuo messaggio di amore e pace al mondo. Donami, Signore, nei momenti di maggior sconforto, la consolazione dello Spirito! Quelli che hanno fame sono coloro che sentono un desiderio ardente nel cuore di cercare la volontà di Dio e di attuarla nella quotidianità. Questo desiderio per loro è come l’acqua e il cibo, è come l’aria. Non possono pensare la loro vita senza Dio. Anche io posso sentire interiormente, Signore, il desiderio di seguirti. Apri il mio cuore alla comprensione che senza di Te non c’è vita, perché è in Te ogni mio respiro. / Quali spazi della mia vita dedico alla relazione con il Signore? Quale volto di Dio porto nel cuore? Come si concretizza, nella mia vita, il desiderio di seguirti? (Comunità Centro Poggeschi)
</p>

<h5>Preghiamo</h5>

<p>
Signore Gesù, tu ci indichi il sentiero delle beatitudini per giungere a quella felicità che è pienezza di vita e quindi santità. Tutti siamo chiamati alla santità, ma il tesoro per i santi è solo Dio. La tua Parola, o Signore, chiama santi tutti coloro che nel battesimo sono stati scelti dal tuo amore di Padre, per essere conformati a Cristo. Fa', o Signore, che per tua grazia sappiamo realizzare questa conformità a Cristo Gesù. Ti ringraziamo, Signore, per i tuoi santi che hai posto nel nostro cammino, manifestazione del tuo amore. Ti chiediamo perdono se abbiamo sfigurato in noi il tuo volto e rinnegato la nostra chiamata ad essere santi.
</p>

<p>
Signore Gesù, abbiamo tanta fame e sete di gioia. Vorremmo essere felici, sempre. Le beatitudini ci entusiasmano e ci invitano a trovare la felicità dentro un cammino di fede, di speranza e di amore. Le beatitudini sono vere e sono possibili perché sono state messe in pratica da milioni di persone che si sono fidate di Te e affidate al Padre. Ora anche noi vogliamo tenere lo sguardo fisso su di Te, mentre corriamo con coraggio lungo la strada della santità. Amen.
</p>

<p>
Dio dei nostri padri, grande misericordioso; signore della pace e della vita, padre di tutti. Tu hai progetti di pace e non di afflizione, condanni le guerre e abbatti l'orgoglio dei violenti. Tu hai inviato il tuo figlio Gesù ad annunciare la pace ai vicini e ai lontani, a riunire gli uomini di ogni razza e di ogni stirpe in una sola famiglia. Ascolta il grido unanime dei tuoi figli, supplica accorata di tutta l'umanità: mai più la guerra, avventura senza ritorno, mai più la guerra, spirale di lutti e di violenza, minaccia per le tue creature in cielo, in terra e in mare. In comunione con Maria, la madre di Gesù, ancora ti supplichiamo: parla ai cuori dei responsabili delle sorti dei popoli ferma la logica della ritorsione e della vendetta, suggerisci con il tuo spirito soluzioni nuove, gesti generosi ed onorevoli, spazi di dialogo e di paziente attesa più fecondi delle affrettate scadenze della guerra. Concedi al nostro tempo giorni di pace. Mai più la guerra. Amen. (Giovanni Paolo II)
</p>

<h5>Scritti</h5>

<p>
Tentazioni / Contro l'assalto dei vizi bisogna combattere con le virtù opposte. Contro la lussuria bisogna ricorrere alla purezza di cuore; contro l'odio bisogna disporre l'amore; di fronte all'ira bisogna mettere la pazienza. Contro il timore la virtù della fiducia; contro il torpore la battaglia dello zelo; alla tristezza va opposta la gioia, all'acedia la fortezza, all'avarizia la generosità, alla superbia l'umiltà. E così le singole virtù reprimono i vizi nascenti ed estinguono con la virtù della carità divina gli assalti delle tentazioni. Chi pecca è superbo poiché compiendo ciò che è proibito disprezza i precetti divini. Giustamente, dunque, si dice: Principio di ogni peccato è la superbia (Sir 10,15 [13]), perché se prima non vi è stata disobbedienza ai comandamenti di Dio, non segue la colpa della trasgressione. Il diavolo non tenta gli eletti di Dio più di quanto permette la volontà di Dio; con le tentazioni è utile al progresso dei santi. Anche se contro il suo volere, il diavolo è utile ai santi poiché con le sue tentazioni non li inganna, ma semmai li istruisce. Infatti le tentazioni che quello desta per la rovina degli uomini, talvolta lo Spirito santo le converte in un esercizio di virtù utile per la salvezza. Il discernimento dei santi deve essere così grande che essi, dotati di ragione, possano distinguere tra il bene e il male e il diavolo non li inganni con false sembianze di bene. Questa è la domanda fatta da Giosuè: Sei dei nostri o sei degli avversari? (Gs 5,13). Per questo anche a Geremia viene detto: Se separerai ciò che è prezioso da ciò che è vile, sarai come la mia bocca (Ger 15,19). Buona cosa dunque il giudizio che danno i santi poiché attraverso di loro Dio fa capire le ingannevoli tentazioni dei demoni. Molti sono tratti in inganno dal diavolo e ignorano di esserlo. Lo testimonia il profeta Osea dicendo: Stranieri divorano la sua forza ed egli non se ne accorge (Os 7,9). Il termine "stranieri", infatti, indica gli spiriti malvagi che divorano le forze del cuore, ma questo i cuori negligenti non lo capiscono. All'inizio le tentazioni del diavolo sono deboli, ma se non si vigila e le si lascia trasformare in abitudine, da ultimo diventano più forti e così non vengono mai vinte o solo con difficoltà. (Isidoro di Siviglia, Sentenze)
</p>

<h5>Pillole</h5>

<p>
<ul>
<li>Quando sprechi il tempo inutilmente, disprezzi i doni di Dio (P. Pio)</li>
<li>Non essere crudele! Impara ad avere compassione verso coloro che si trovano in peggiore situazione della tua. Ricorda la massima del più grande dei maestri: «Beati i misericordiosi, perché otterranno misericordia». Abbi compassione di coloro che sbagliano, perché tu non sai quando potresti anche tu commettere uno sbaglio simile, e allora vorresti pure tu essere compreso e scusato dagli altri. Anche tu scusa e sii misericordioso con chi sbaglia!</li>
<li>Chi non arde non può accendere. Occorre pertanto mettere il fuoco dell’amor di Dio in ogni cosa e non stancarsi mai. (Luca Passi)</li>
</ul>
</p>


        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/zapp/VERBUM/A.html'>VERBUM:A</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/zapp/VERBUM/A.html" title="A" class="page">A</a>
<ul>
<li><a href="./A276.html" title="A276" class="page">A276</a></li>
<li><a href="./A277.html" title="A277" class="page">A277</a></li>
<li><a href="./A278.html" title="A278" class="page">A278</a></li>
<li><a href="./A279.html" title="A279" class="page">A279</a></li>
<li><a href="./A280.html" title="A280" class="page">A280</a></li>
<li><a href="./A281.html" title="A281" class="page">A281</a></li>
<li><a href="./A282.html" title="A282" class="page">A282</a></li>
<li><a href="./A283.html" title="A283" class="page">A283</a></li>
<li><b>A284</b></li>
<li><a href="./A285.html" title="A285" class="page">A285</a></li>
<li><a href="./A286.html" title="A286" class="page">A286</a></li>
<li><a href="./A287.html" title="A287" class="page">A287</a></li>
<li><a href="./A288.html" title="A288" class="page">A288</a></li>
<li><a href="./A289.html" title="A289" class="page">A289</a></li>
<li><a href="./A290.html" title="A290" class="page">A290</a></li>
<li><a href="./A291.html" title="A291" class="page">A291</a></li>
<li><a href="./A292.html" title="A292" class="page">A292</a></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
<li><a href="./WORK.html" title="WORK" class="page">WORK</a></li>
<li><a href="./WORK2.html" title="WORK2" class="page">WORK2</a></li>
</ul></li>
</ul>

</div>

</div>
 
</body>
</html>
