<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../pills.css" />
<script type="text/javascript" src="../pills.js"></script>
<title>ZAPP</title>
</head>

<body>

<div id="dbase" class="buio">

<div id="DB0">
<p onclick="cambia(1)">Giovanni Maria Vianney</p>
<p onclick="cambia(35)">Angelus Silesius</p>
<p onclick="cambia(69)">Gabrielle Bossis</p>
</div>

<p class="A1">Davanti ad una preghiera ben fatta i dispiaceri si sciolgono come neve al sole.</p>
<p class="A1">L'unico modo per spiazzare il demonio, quando questi suscita in noi sentimenti di odio verso coloro che ci fanno del male, è pregare subito per loro.</p>
<p class="A1">Figliuoli miei, il vostro cuore è piccolo, ma la preghiera lo dilata e lo rende capace di amare Dio.</p>
<p class="A1">Le tentazioni più comuni sono l'orgoglio e l'impurità; uno dei mezzi migliori per resistere a queste tentazioni è una vita attiva per la gloria di Dio.</p>
<p class="A1">Prendete un vaso pieno di liquore e tappatelo con cura: solo così conserverete il liquore per tutto il tempo che vorrete. Allo stesso modo, se dopo la comunione custodiste con cura Nostro Signore nel raccoglimento, sentireste più a lungo quel fuoco che divora.</p>
<p class="A1">Chi ha perso la purezza dell'anima è come una pezza di stoffa impregnata d'olio: potete lavarla ed asciugarla, la macchia continuerà a rifiorire; allo stesso modo ci vuole un miracolo per lavare l'anima impura.</p>
<p class="A1">Ahimè! È difficile capire come e perché cosa una creatura insignificante quale siamo noi può inorgoglirsi. Un pugnetto di polvere grande come una noce: ecco cosa diventeremo dopo la morte. C'è di che essere ben fieri!</p>
<p class="A1">Il peccato è il boia del buon Dio e l'assassino dell'anima. È il peccato che ci sottrae al cielo per precipitarci nell'inferno. Ciononostante, noi lo amiamo! Che follia! Se ci pensassimo bene, avremmo un tale orrore del peccato da non poterlo commettere.</p>
<p class="A1">Tutti i santi hanno avuto una grande devozione per la santa Vergine; nessuna grazia viene dal cielo senza prima passare per le sue mani.</p>
<p class="A1">Andate pure di continente in continente, di regno in regno, di ricchezza in ricchezza, di piacere in piacere: non troverete la felicità che cercate. La terra e quanto contiene non possono appagare un'anima immortale più di quanto un pizzico di farina, in bocca ad un affamato, possa saziarlo.</p>
<p class="A1">Davvero, se i peccatori pensassero all'eternità, a quel terribile "sempre!.." si convertirebbero immediatamente. Sono quasi seimila anni che Caino si trova nell'inferno, eppure è come si vi fosse appena entrato.</p>
<p class="A1">Ecco, come si riesce a vincere il male con il bene, ed ecco cosa significa essere santi. Quante anime senza storia nel mondo appariranno un giorno ricche di tutte le vittorie contro il male ottenute istante dopo istante.</p>
<p class="A1">Figli miei, i santi erano morti a se stessi a tal punto da non curarsi del fatto che gli altri fossero o meno della loro stessa opinione. Si è soliti dire: "Oh! Com'erano semplici i santi!". Sì, erano semplici riguardo alle cose del mondo, ma, riguardo alle cose di Dio, se né intendevano, eccome! Certo, non comprendevano nulla delle cose del mondo! Ma solo perché esse apparivano ai loro occhi di così scarsa importanza che non vi facevano attenzione.</p>
<p class="A1">L'umiltà è il migliore modo per amare Dio. È il nostro orgoglio ad impedirci di diventare santi.</p>
<p class="A1">I santi conoscevano se stessi meglio di quanto conoscessero gli altri: ecco perché erano umili.</p>
<p class="A1">La terra è come un ponte per attraversare un fiume: serve solo a sostenere i nostri piedi. Noi siamo in questo mondo, ma non siamo di questo mondo, giacché tutti i giorni diciamo:" Padre nostro che sei nei cieli…". Per avere la nostra ricompensa dobbiamo pertanto aspettare di essere "a casa nostra" nella casa del Padre.</p>
<p class="A1">Figli miei, noi ci rendiamo conto di quanto potere possa avere un'anima pura sul buon Dio: ella ottiene da Lui tutto ciò che vuole.</p>
<p class="A1">Una persona istruita ha sempre due guide che camminano davanti a lei: il consiglio e l'obbedienza.</p>
<p class="A1">L'umiltà è come una bilancia: più ci si abbassa da una parte, più ci si innalza dall'altra.</p>
<p class="A1">Chi non prega si china verso terra, come una talpa che cerca di fare un buco per nascondersi.</p>
<p class="A1">Figli miei, penso spesso che la maggior parte dei cristiani che si dannano, si dannano a causa della loro ignoranza.</p>
<p class="A1">In paradiso non esiste il rancore. Per questo, i cuori buoni ed umili, che sopportano le ingiurie e le calunnie con gioia o indifferenza, cominciano a godere del loro paradiso in questo mondo; coloro, invece, che serbano rancore sono infelici: hanno l'espressione preoccupata ed uno sguardo che sembra divorare ogni cosa attorno a sé.</p>
<p class="A1">Verrà il tempo in cui gli uomini saranno così stanchi degli uomini, che non si potrà più parlare loro di Dio senza farli piangere</p>
<p class="A1">L’uomo fu creato per amore: per questo egli è tanto portato ad amare. D’altronde egli è così grande che nessuna cosa può sulla terra appagarlo. Non è contento, se non quando si volge a Dio… Fate uscire un pesce dall’acqua, e non vivrà. Ebbene, ecco l’uomo senza Dio</p>
<p class="A1">Le nostre colpe sono un granello di sabbia al paragone della grande montagna della misericordia di Dio</p>
<p class="A1">Il buon Dio avrà perdonato ad un peccatore pentito più presto che non avrà fatto una madre a ritrarre il suo figlioletto dal fuoco</p>
<p class="A1">Io credo che se avessimo la fede, saremmo padroni della volontà di Dio; la terremmo incatenata, nè cosa alcuna ci sarebbe negata da lui</p>
<p class="A1">Se sapessimo come Nostro Signore ci ama, ne morremmo di piacere!</p>
<p class="A1">Noi non abbiamo che una fede centinaia di miglia lontana dal suo oggetto, come se Dio fosse al di là dei mari. Se avessimo una fede viva, penetrante come l’ebbero i Santi, vedremmo Nostro Signore come essi lo videro</p>
<p class="A1">Il Buon Dio ogni notte fa per me un piccolo miracolo. La sera non ne posso più, e al mattino sono in forma</p>
<p class="A1">Il cuore di Maria è così tenero con noi che quelli di tutte le madri riunite non sono che un pezzo di ghiaccio al suo confronto</p>
<p class="A1">Le tentazioni non hanno nessuna presa su un cristiano il cui cuore è veramente devoto alla Vergine Maria</p>
<p class="A1">Rivolgiamoci alla Madonna con grande fiducia, e siamo certi che, per quanto miserabili possiamo essere, Lei ci otterrà la grazia della conversione</p>
<p class="A1">Ho amato la Madonna ancora prima di conoscerla; è il mio più vecchio affetto.</p>

<p class="A2">Ancora oltre Dio si deve andare / Dov'è la mia dimora? Dove non siam né io né tu. Dove il mio fine ultimo, cui devo giungere? Dove nessun fine si trova. Ove dunque mi volgerò? Ancora oltre Dio, a un deserto, devo tendere. (I, 7)</p>
<p class="A2">Dio non si afferra / Dio è un puro nulla, il qui e l'ora non lo toccano: Quanto più vuoi afferrarlo, tanto più ti sfugge. (I, 25)</p>
<p class="A2">Dio è ciò che vuole / Dio è cosa mirabile: è ciò che vuole, Vuole ciò che è, senza misura e senza perché. (I, 40)</p>
<p class="A2">Come si fonda Dio? / Dio si fonda senza fondo, si misura a dismisura: Se con lui sei un sol spirito, uomo, lo capisci. (I, 42)</p>
<p class="A2">La serena indifferenza di Dio / Chi in dolore gioia e pena immutabile rimane Ben poco dista ormai dalla serena indifferenza di Dio. (I, 51)</p>
<p class="A2">Nella debolezza si trova Dio / Chi sui piedi è malcerto e con gli occhi non vede Si guardi intorno se vede in qualche luogo Dio. (I, 57)</p>
<p class="A2">La povertà è divina / Dio è la cosa più povera, se ne sta nudo e libero: Perciò dico a ragione che povertà è divina. (I, 65)</p>
<p class="A2">Come si vede Dio? Dio abita in una luce cui strada non conduce: Chi luce non diventa, non lo vede in eterno. (I, 72)</p>
<p class="A2">Nella mitezza abita Dio / Rendi mite il tuo cuore: poiché nella bufera, In terremoti e fuoco non puoi trovare Dio. (III, 142)</p>
<p class="A2">Dio è tutto in tutto / In Cristo Dio è Dio, negli angeli figura angelica, Nell'uomo uomo, e tutto in tutto quel che vuoi. (V, 214)</p>
<p class="A2">Dio giunge prima che tu lo desideri / Se desideri Dio e d'essere suo figlio, Egli è già dentro te e te lo concede. (V, 284)</p>
<p class="A2">Il distacco / Più t'abbandoni in Dio, più egli nasce in te; Né meno né più t'aiuta nelle tue pene. (I, 22)</p>
<p class="A2">Nulla devi essere, nulla volere / Uomo, se ancora qualcosa sei, sai, ami e possiedi, Credimi, dal tuo carico libero non sei ancora. (I, 24)</p>
<p class="A2">Il qualcosa si deve abbandonare / Finché ami qualcosa, uomo, non ami nulla: Dio non è questo e quello, perciò lascia il qualcosa. (I, 44)</p>
<p class="A2">Il non potere che può / Chi nulla brama, né ha, né sa, nulla ama e vuole, Ancor sempre molto ha, molto sa, molto brama e vuole. (I, 45)</p>
<p class="A2">Devi spogliarti delle immagini / Spogliati delle immagini, così sei pari a Dio Ed in perfetta quiete sei per te il tuo cielo. (II, 54)</p>
<p class="A2">Il distacco / Forza, potere, capacità, sapienza, ricchezza, splendore non voglio: Voglio soltanto essere un Figlio nel Padre mio. (II, 135)</p>
<p class="A2">L'esser vuoto veramente / L'esser davvero vuoto è come un nobile vaso Che dentro ha nettare: ha e non sa che cosa. (II, 209)</p>
<p class="A2">Ciò che è prezioso dura / Puro come l'oro più puro, saldo come una roccia, Come cristallo limpidissimo dev'essere il tuo cuore. (I, 1)</p>
<p class="A2">Da te viene l'inquietudine / Nulla è ciò che ti muove: sei proprio tu la ruota Che da se stessa gira e non ha pace. (I, 37)</p>
<p class="A2">La virtù risiede nella quiete / Finché con sforzo e pena, uomo, pratichi la virtù, Non la possiedi ancora: la cerchi soltanto. (I, 53)</p>
<p class="A2">La sorgente è in noi / Non devi invocar Dio! La sorgente è in te: Se non la fermi tu, scorre di continuo. (I, 55)</p>
<p class="A2">Un abisso chiama l'altro / L'abisso della mia anima chiama sempre a gran voce L'abisso di Dio: dimmi, quale è più profondo? (I, 68)</p>
<p class="A2">Ogni cosa al suo posto / Sta l'uccello nell'aria, la pietra sul suolo, Vive nell'acqua il pesce, il mio spirito nelle mani di Dio (I, 80)</p>
<p class="A2">Bisogna diventare unità / Se vuoi che l'amore ti sottragga al dolore unisci prima a Dio la tua umanità. (I, 245)</p>
<p class="A2">Solo e non solo / Fuggo certo la folla, ma non sono mai solo: Come potrei stare senza il mio Salvatore? (III, 226)</p>
<p class="A2">L'amore fa forza a Dio / Ove Dio oltre Dio portarmi non volesse A ciò lo forzerei col puro amore. (I, 16)</p>
<p class="A2">Si ama anche senza conoscere / Amo una cosa sola e cosa sia non so; E per questo l'ho scelta, perché non la so. (I, 43)</p>
<p class="A2">L'amore / L'amore è il nostro Dio! Tutto vive d'amore: Come sarebbe beato chi sempre vi restasse! (I, 70)</p>
<p class="A2">Bisogna essere l'essere / Praticare l'amore è grande fatica: non solo si deve Amare, ma essere, come Dio, l'amore stesso. (I, 71)</p>
<p class="A2">Un cuore racchiude Dio / Immensurabile è, ben sappiamo, l'Altissimo; eppure un cuore umano tutto lo può racchiudere. (III, 135)</p>
<p class="A2">L'amore è eterno / La speranza finisce, la fede si fa visione, Le lingue più non si parlano, e quanto costruiamo Trapassa con il tempo: solo l'amore resta. Cerchiamo dunque d'averne cura fin da ora. (III, 160)</p>
<p class="A2">L'amore è l'anima della fede / La fede sola è morta: né può vivere prima Che le sia ridonata la sua anima, l'amore. (III, 164)</p>
<p class="A2">Morte e tormento dell'amore / Dio è il mio unico amore: non essergli unito È morte della mia anima, solo tormento del cuore. (VI, 127)

<p class="A3">(Bossis) / “Agirò tramite te, se acconsenti”. Perché io non costringo, vengo su invito. Nulla ti turbi. Donati a me come sei. Perché dovresti aspettare? Come è amabile la fretta di venire a me… essa avrà la sua ricompensa speciale. Quando si cammina, si fa poca strada; verso Dio, bisogna correre! </p>
<p class="A3">(Bossis) / “Resterò sempre in voi fino al vostro ultimo respiro...” e poi vi conducessi nella mia dimora, quella del Cielo, dove non saremo mai più separati… Comprendi il programma dell’Amore concepito da tutta l’eternità. </p>
<p class="A3">(Bossis) / “Signore, liberami dalla preoccupazione delle sciocchezze”.  </p>
<p class="A3">(Bossis) / A chiunque cercasse di ascoltarmi, Io parlerei. Da chiunque mi desiderasse, Io andrei. </p>
<p class="A3">(Bossis) / Abbandonatevi a Dio qualsiasi cosa faccia. Lasciatevi sospingere e assecondate il suo Soffio con il vostro zelo. Tu, vieni a Lui con entusiasmo; poiché Egli possiede ogni risposta ai tuoi bisogni di tenerezza, di riposo, di comprensione. Ma i vostri pensieri sono brevi… Prolungate almeno i vostri desideri… Per giungere al gradino superiore, al gradino nuovo dove lo Spirito vi aspetta per farvi salire ancora più in alto. </p>
<p class="A3">(Bossis) / Ah! se ogni giorno si desse all’anima la stessa cura che si dà al proprio corpo! Eppure, voi sapete che questo non è che un involucro di fango. </p>
<p class="A3">(Bossis) / Ama! Vedi, ogni vita cristiana ritorna sempre all’amore. Non ne conosci ancora tutte le tonalità, tutte le sinfonie, non dico incompiute… ma neppure incominciate. Trova per ogni giorno un amore nuovo, quello che non si è ancora espresso a parole, risveglierà in te impulsi che non avevi, come se ti rivolgessi a un Dio nuovo, adorato sotto un’altra luce, che sia diverso per te ogni mattina, per saziare il tuo cuore con eloquenti concerti. Poiché Dio è infinito… Entra in Lui come in una foresta profonda dove i silenzi pieni di mistero risuonano nelle profondità dell’essere. </p>
<p class="A3">(Bossis) / Amami come puoi, io porto a compimento. </p>
<p class="A3">(Bossis) / Anche prima della mia Passione, sapevo cos’era la sofferenza. L’amavo, per amor vostro. Amatela per amor mio. La trasformerò in conversione per altri, in gloria per voi, poiché tutto si ritrova Lassù, sul mio Cuore.  </p>
<p class="A3">(Bossis) / Anche quando avete il pensiero della morte, non siate tristi poiché io ho preso lo stesso vostro cammino. Anche mia Madre ha voluto prenderlo, è spesso questa la grande riparazione per la vostra lunga vita di spensierati egoismi. </p>
<p class="A3">(Bossis) / Anche se non dovessi subire la morte, la sceglierei per unirmi a Lui, perché Lui è morto per me e per amore”.  </p>
<p class="A3">(Bossis) / Anche se tu non sai quando mi manifesto per mezzo tuo, io mi manifesto, perché sono in te. Anche se tu balbetti al Padre i tuoi fugaci sentimenti, io, li prolungo. È il mio ruolo di Salvatore. Non lo vedi bene, ma gli Eletti lo vedono. Nel contemplarmi, essi contemplano la Redenzione. Esultano e mi esaltano. Unisciti a questa esultanza degli Eletti, considerando la mia opera in te. Cerca di scoprirla nella mia Vita e nella tua. Fede preziosa! Non trascurare nulla per intensificarla, come si punta il raggio di una torcia negli angoli bui inesplorati. È la Fede a far sì che il Creatore e la creatura si tocchino. E quando avrai rinsaldato le forze della tua fede, la tua speranza e il tuo amore si dilateranno per rafforzare l’unità. Nell’unità, si è fedeli alle piccole azioni come alle grandi, poiché tutto è in comune. Ed è così semplice, nel Dio presente! Ripetigli spesso, come in una respirazione d’amore, “Siamo insieme. Siamo insieme”… </p>
<p class="A3">(Bossis) / Arriva a desiderare la morte che ti conduce al tuo fine. Essa si avvicina. Provane una grande gioia. La morte porta alla vita. Allora, tutto ciò che deve ancora succederti sulla terra non deve avere altra grande importanza per te, se non quella di vivere per piacermi. </p>
<p class="A3">(Bossis) / Ascoltami. Non solo con le parole si può fare del bene, uno sguardo penetra in un’anima e la tocca. </p>
<p class="A3">(Bossis) / Avvicinatevi di più. Che cosa vi fa paura in me? Si ha paura di un piccolissimo bambino in una mangiatoia? Si ha paura di un uomo disteso a terra, che offre ai chiodi i suoi piedi e le sue mani? </p>
<p class="A3">(Bossis) / Avvicinati a me ancora di più, avvicinati strettamente al tuo dovere, piccoli istanti che non sembrano nulla ma sono miei, se me li dai. Raccoglierò questi piccoli istanti tutti donati a me per farne un’Eternità per te. </p>
<p class="A3">(Bossis) / C’è nella tua anima una porta che si apre alla contemplazione di Dio. Ma bisogna che tu l’apra. </p>
<p class="A3">(Bossis) / Capisci? Tu lo sai, non hai spesso l’occasione di buttarti in acqua per salvare qualcuno. È nelle piccole circostanze che devi dedicarti al prossimo per l’amore mio. Un piccolo gesto. Dell’affetto. E del fascino. È l’intenzione che guardo in te. L’intenzione, capisci? Sarò indulgente, se il risultato non è perfetto. </p>
<p class="A3">(Bossis) / Cerca di essere per tutti il mio sorriso. La mia voce amabile. </p>
<p class="A3">(Bossis) / Cercate di trovarmi ogni giorno in voi stessi e là, come dei piccolini, datemi i segni di tenerezza che dareste a una madre, a un padre amato. Quanto sarete felici quando ne avrete presa l’abitudine. Come diventerà dolce la vostra vita!  </p>
<p class="A3">(Bossis) / Che la tua vita sia un costante raccoglimento, un’incessante conversazione con il tuo Signore.  </p>
<p class="A3">(Bossis) / Che pregare non sia una fatica. Perché ti affanni tanto? Che tutto sia semplice, facile, una conversazione in famiglia. </p>
<p class="A3">(Bossis) / Chi è puro? Non vi sono che peccatori o purificati. Guai a coloro che s’inorgogliscono di non soccombere alle tentazioni che non subiscono. </p>
<p class="A3">(Bossis) / Chi ha poco, conosce bene quel che ha… E io, se guardo il numero dei viventi, constato che la mia è una parte molto piccola.  </p>
<p class="A3">(Bossis) / Chi ti ha amato come ti ho amato io? Lo credi, almeno?. Soffri nella tua carne unendoti a me, come se io fossi stato deriso e flagellato stamani. </p>
<p class="A3">(Bossis) / Chiedi allo Spirito di guidare il tuo spirito. Non parlare secondo te stessa, parla secondo me, in vece mia. </p>
<p class="A3">(Bossis) / Chiedi di più. Chiedi meglio. E benché tu sia molto lontana dalla perfezione, chiedimela incessantemente per avvicinarti a me. Quante grazie non ottenete, perché non me le domandate! </p>
<p class="A3">(Bossis) / Ci sono molti modi di parlarmi, tu, serviti del tuo cuore. </p>
<p class="A3">(Bossis) / Comprendi che l’unione con Dio non è altro che fare la volontà di Dio. Capisci che per ognuno arriva un momento che richiede una virtù suprema, ognuno ne otterrà la grazia con l’accettazione amorosa dei pesi quotidiani </p>
<p class="A3">(Bossis) / Considera ogni cosa in vista dell’Eternità. </p>
<p class="A3">(Bossis) / Consideri la morte come una festa che vuoi preparare fin d’ora? Con quanta cura prepari i tuoi ricevimenti terreni? E la riunione di Lassù, non vale forse tutte le delicatezze? Affrettati, mia diletta! Le foreste degli anni sono ingiallite come l’oro. La tua anima, piena di linfa, arriverà agli ultimi sprazzi di luce, poi rientrerà nella sua sorgente, lasciando lo sguardo di quaggiù per un sole più bello. </p>
<p class="A3">(Bossis) / Credi forse che Io non abbia bisogno di tenerezza, perché sono Dio?. Credi che io rimanga in silenzio con quelli che cercano di parlare con Me? Parla con Me! </p>
<p class="A3">(Bossis) / Dimmi “buon giorno” ad ogni risveglio, come se tu entrassi in cielo. </p>
<p class="A3">(Bossis) / Dimmi che, di tutta la tua vita, questo è il momento della tua più grande fede, la tua più grande speranza, il tuo più grande amore. Crescere di momento in momento e dirmelo. </p>
<p class="A3">(Bossis) / Dimmi spesso, “Mio Creatore, compi le tue volontà su di me. Desidero una sola cosa, che venga il tuo Regno in me come in cielo”. E m’impadronirò di te con più avidità di un uccello da preda. Sai cos’è una fiamma che divora? Lasciati prendere in corsa. Invece di fuggire, gettati nelle mie braccia e perdi la direzione di te stessa. Io ti amerò cieca, che ti lasci guidare. Le mie spalle non sono ancora abbastanza cariche, reclamano altri pesi. Prendi il tuo posto, io sono il Buon Pastore. Dimmi il nome delle anime che vorresti portarmi… Per te, le chiamerò con insistenza. Non temere di portarmene troppe. Ne aspetto di più. Quanto a te, apri bene il tuo cuore. Io entro e non me ne vado più. A meno che tu non ti stanchi dell’Amico che è morto per salvarti… Se tu mi scacciassi, resterei ancora davanti alla tua porta. </p>
<p class="A3">(Bossis) / Donati a me come io mi dono a te. Se tu ti serbi per te stessa, la nostra unione non è completa. Donati a me come io mi dono a te.  </p>
<p class="A3">(Bossis) / Dov’è ogni Bellezza e ogni Grazia, io sono lì. </p>
<p class="A3">(Bossis) / È appena hai tagliato le rose appassite, che il roseto fa sbocciare nuove rose, è un incessante movimento in avanti, fiori o frutti. Imita il tuo Creatore. Più ti darai agli altri, più Io mi darò a te. </p>
<p class="A3">(Bossis) / È nell’essenza stessa del tuo essere che voglio abitare. Io ti farò vivere. La vita, sono io... Non avere altra volontà che la mia e quella di mio Padre. Tu ne sarai ricompensata nell’ultimo giorno. </p>
<p class="A3">(Bossis) / E quando ti succede qualcosa di allegro e soave, accoglila come accoglieresti me, poiché io mi nascondo, spetta a voi scoprirmi. È questo il gioco di Dio, vinci! E quando vinci, convinciti che sono io che ho guadagnato di più. Io, il più sensibile. </p>
<p class="A3">(Bossis) / Esci dalle tue misure abituali, amami di più. </p>
<p class="A3">(Bossis) / Fa' il primo passo! </p>
<p class="A3">(Bossis) / Fa’ attenzione a non parlare del male. C’è sempre un po’ di Bene, non fosse che in germe, in ogni anima. Abbi degli altri la stessa cura delicata che Io ho di te. </p>
<p class="A3">(Bossis) / Facendo un tutt’uno con Me, la tua forza è sovrumana. Sei pronta ad amarmi? Sei pronta a sperare? </p>
<p class="A3">(Bossis) / Far piacere è fare il bene. Non lesinarlo a nessuno, soprattutto a coloro che ti avessero fatto del male. E per unirti a me, di’, “Prego con la tua preghiera. Lavoro con te che lavori. Parlo con la tua parola”. </p>
<p class="A3">(Bossis) / Figlia mia; valuta meglio il valore del momento presente, il pericolo di guardare al passato e l’inutilità di guardare all’avvenire. Vivi semplicemente, amorosamente, il momento che possiedi. </p>
<p class="A3">(Bossis) / Guarda la foglia dell’albero, così verde e larga, se con il suo stelo non si reggesse al ramo che è attaccato al tronco, che sarebbe la foglia? </p>
<p class="A3">(Bossis) / Guarda spesso al cielo. Ti aiuterà a desiderarlo.  </p>
<p class="A3">(Bossis) / guardami con una grande tenerezza, e pensa che è altrettanto dolce essere visto che vedere. </p>
<p class="A3">(Bossis) / Hai visto la mia benevolenza attraverso il volto di quella fanciulla? Sii sempre così. Se i miei fedeli fossero buoni gli uni con gli altri, la faccia del mondo sarebbe diversa.  </p>
<p class="A3">(Bossis) / Ho sete di te. Che cosa t’intimidisce? Le tue ripetute negligenze? Le tue insufficienze? La tua mancanza di precisione? Il tuo pensiero assente? I ricordi negativi? Io mi faccio carico di tutto. Io raccatto le miserie. Ne fo degli splendori. </p>
<p class="A3">(Bossis) / I sacrifici si fanno sempre nella volontà.  </p>
<p class="A3">(Bossis) / I tuoi successi? La tua allegria? Il tuo fascino? Attribuisci a Me tutto. Sono io che te l'ho dato. </p>
<p class="A3">(Bossis) / Il lunedì, vivi nell’amore dello Spirito Santo chiedendogli l’amore. È Lui che fa la santità. / Il martedì, con la Regina degli angeli e gli angeli. Per riparare alle offese e alle tue offese. / Il mercoledì, con San Giuseppe. Prendi in prestito da Lui la sua vita interiore. / Il giovedì, sii piccola ostia con me. Sii un’ostia che canta. Cerca come un avaro le occasioni di piccoli sacrifici che ti rinnoveranno nello stato di ostia. / Il venerdì, tutta per il mio Cuore. Il venerdì che fu per me una grande sofferenza, sia per te una grande dolcezza. / Il sabato non sei sola, mia Madre ti accompagna. Risveglia in te l’amore per Lei. / La domenica, sali in seno alla Trinità santa, come un piccolo grano d’incenso in segno di pura lode. Fa’ così, piccola anima. </p>
<p class="A3">(Bossis) / Il mio amore inverte i ruoli, come una nuova maniera per darmi una tenera protezione, talmente ho bisogno di tutti i vostri modi di amare, di tutte le vostre forme di tenerezza. </p>
<p class="A3">(Bossis) / Il mio cuore è lo scrigno delle anime. Esse vi stanno rinchiuse senza mai perdere splendore. O dolce Dimora, più dolce del velluto. </p>
<p class="A3">(Bossis) / il tuo desiderio del mio Regno lo rende già più vicino. È una piccola luce nella notte dei tempi attuali. È una pressione sulle forze del mio cuore. </p>
<p class="A3">(Bossis) / In ogni azione, metti la tua piccola parte di buona volontà e attendi da me tutto il resto.  </p>
<p class="A3">(Bossis) / Io aspetto ciò che tu vuoi donarmi come un povero alla tua porta… Cerca qual è il momento in cui mi hai fatto più piacere oggi. Non sarà forse quello in cui sei stata più semplicemente piccola con i piccoli? </p>
<p class="A3">(Bossis) / Io cambio le tue preghiere in mie preghiere, ma se tu non preghi... Posso far fiorire una pianta se tu non la semini? </p>
<p class="A3">(Bossis) / Io ho aperto il cielo a tutti, ma ognuno è libero. Siete voi, fratelli miei, che dovete completare la salvezza degli uomini chiedendomela e soffrendo per loro. </p>
<p class="A3">(Bossis) / Io non ho lasciato niente di me in Cielo. Io mi dono interamente a te, donati interamente a Me. </p>
<p class="A3">(Bossis) / Io non ti chiedo la perfezione – sarebbe difficile per te – ma lo Spirito di perfezione. Abbi sempre la volontà di far bene. E questo, con grande amore </p>
<p class="A3">(Bossis) / Io non vi chiedo di essere degli angeli. Vi chiedo di essere santi secondo la vostra natura. </p>
<p class="A3">(Bossis) / Io sarò per te ciò che desidererai che io sia.  </p>
<p class="A3">(Bossis) / Io sono Colui che espia. Metti sull’altare tutte le tue colpe, fin dalle prime; e all’orecchio del Padre, con tenerezza, di’ la tua contrizione.  </p>
<p class="A3">(Bossis) / Io sono come il timido, mi ci vuole il vostro primo passo. </p>
<p class="A3">(Bossis) / Io sono come un maestro che insegna dietro le quinte, per nascondere il grande amore che ha per i suoi allievi. Sono come un corridore che evita la “volata” affinché l’inseguimento degli altri sia più lungo ed eccitante. Non cerco forse tutti i mezzi per aumentare i vostri meriti, miei cari figliolini che amo?… Ah! non temete nulla da me. Abbiate paura di aver paura e, molto semplicemente, abitate nel mio Cuore. </p>
<p class="A3">(Bossis) / Io sono eternamente morente per la sete della vostra salvezza. Dissetami. </p>
<p class="A3">(Bossis) / Io sono il Dio di tutti i momenti della tua vita perché sono l’anima della tua anima.  </p>
<p class="A3">(Bossis) / Io sono in te più che te stessa. </p>
<p class="A3">(Bossis) / Io sono qui lo stesso Cristo che è in Cielo. Cerca di essere anche tu la stessa di domani. </p>
<p class="A3">(Bossis) / Io sono stato un’anima vittima tutti i giorni della mia vita. Non vuoi essere mia sorella?. Essere attenta? Significa fare il vuoto dentro di sé e avere il desiderio di me. Allora, io vengo. </p>
<p class="A3">(Bossis) / Io ti ho dato tutto ciò che possiedi. Non sono forse capace di raddoppiare ancora i miei doni? Sono diventato meno ricco? Oppure ho perso dell’amore? Posso santificarti in un istante. Ma amo il tuo lungo e paziente lavoro che ti mantiene nell’umiltà. Acquisisci l’umiltà amorosa. Ti eleverà. Lo scoraggiamento non ha mai elevato un’anima. Cammina, cammina! Io camminavo sulla via del Calvario e, nonostante tanta sofferenza, sono arrivato. Guardami. Avrai un coraggio nuovo. E fammi l’onore di chiamarmi in tuo soccorso. </p>
<p class="A3">(Bossis) / Io, ti do forse delle margherite sciupate o delle rose appassite? Tu, fa’ che le tue azioni siano fresche di entusiasmo, di amore; e offrimele. </p>
<p class="A3">(Bossis) / L’amore è totale assenza di separazione. </p>
<p class="A3">(Bossis) / La grazia di oggi, la mia Presenza. Vivi ormai nel pensiero che il tuo più caro amico è qui. La tua influenza sarà decuplicata, un’anima si accende ad un’altra anima come un cero ad un altro cero. </p>
<p class="A3">(Bossis) / La mia camera è la tua camera. Ciò che è mio è tuo.  </p>
<p class="A3">(Bossis) / La mia musica è il tuo amore. </p>
<p class="A3">(Bossis) / La musica innalza l’uomo al di sopra del mondo. Perché meravigliarti che la mia contemplazione possa dare l’Estasi?.  </p>
<p class="A3">(Bossis) / La tua conversazione con me? Piccole parole brevi, capisci? Senza sforzi. Meno sforzo c’è, più c’è Amore.  </p>
<p class="A3">(Bossis) / La vita dell’Aldilà non si può forse preparare con atti di adorazione e di lode? Ah! se fosse una catena ininterrotta dalla tua nascita sulla terra alla tua nascita nel cielo! Prepara il cielo come si prepara una festa. Sai le ghirlande? Saranno le buone azioni di ogni giorno infilate dalle ore profumate d’amore. Sai le luci? Sono i fuochi della tua tenerezza… Vorrei vederti fare la guerra anche ad un solo pensiero di egoismo. L’egoismo significa fare di sé un dio. Io, che ero Dio, non ho pensato che a mio Padre e a voi. Mai a me. Comprendi il distacco da se stessi, per amore degli altri? Per amore del mondo intero? Non ne varrebbe la pena? È così che saresti corredentrice, unendoti al tuo Sposo. </p>
<p class="A3">(Bossis) / Lascia le tue piccole distrazioni abituali. Sprofondati in me. </p>
<p class="A3">(Bossis) / Lo Sposo non si avvicina alla sposa mentre essa si distrae alla finestra... Lui attende che essa lo attenda nel fondo della camera dei segreti. </p>
<p class="A3">(Bossis) / Lo vedi, niente brucia senza contatto. Avvicinati a Me. Unisciti a Me. Unirsi significa diventare uno. </p>
<p class="A3">(Bossis) / Lo zelo? Non è affannarsi per fare molte cose. È mettere il proprio cuore, tutto pieno d’amore, nell’azione presente. Augurami che mi venga del bene dalle mie creature, augurami che oggi molte anime escano dal Purgatorio. Unisciti alla loro gioia di vedermi, e alla mia gioia di vederle felici. Sali… Sali spesso al cielo. </p>
<p class="A3">(Bossis) / Ma tu, hai molti più motivi d’amore dei tuoi progenitori! Allora, ero il Creatore, il Benefattore, l’Illuminatore. Ora sono il tuo Salvatore, il tuo Riparatore, la tua dolce Vittima, l’Amore rivelato. Ti faccio più che delle visite, abito in te. Non ti lascio mai, a meno che tu non mi scacci via… Trova dunque in te delle parole che ti facciano struggere d’amore. </p>
<p class="A3">(Bossis) / Metti il tuo cuore sul mio Cuore. Aspira, bevi la mia sofferenza. Purificatevi. </p>
<p class="A3">(Bossis) / Mettiti di fronte al mio volto. Ora, svolgi la tua anima. Distendila come un tessuto dispiegato ricordando le tue colpe. Quelle di ieri, quelle di oggi. Tu me le mostri senza dire nulla. E tuttavia, è una preghiera; te ne stai umile dinanzi alla tua miseria ostentata ed è la preghiera più eloquente. La voce del giusto si leva durante il giorno e durante la notte. Qual è il suo grido, se non quello dell’umiltà? Vedi? Anche le tue mancanze possono avvicinarti a me. Sèrvitene per farne amore di riparazione, amore di contrizione. Tutto deve portare all’amore. E mi incontrerai. Non avrò fatto, io, più che metà del cammino? </p>
<p class="A3">(Bossis) / Metto ciò che occorre nei tuoi pensieri, sfogliali uno ad uno ed essi andranno agli altri, impregnati del mio fortificante profumo. Sai qual è questo profumo? È il sentimento di essere amato da Dio, è credere che egli si occupa di voi con la più grande cura. Tutte le nostre righe lo ripetono e risvegliano la vostra fiducia. È questa la gloria di Dio, la fiducia dell'uomo. E il regno di Dio è l'amore dell'uomo. </p>
<p class="A3">(Bossis) / Mira alla perfezione. Ma alla perfezione della “tua natura”. </p>
<p class="A3">(Bossis) / Nasconditi in me. Nutri il mondo con le tue sofferenze. È così che sarai la mia sposa. </p>
<p class="A3">(Bossis) / Nessun delitto supera l’amore. L’amore è più grande delle vostre colpe. </p>
<p class="A3">(Bossis) / Nessuno dei sentimenti del cuore umano ha tanto bisogno di vita come l’amore. Che in te l’una sia l’altro! Lungo le ore del tuo cammino, mira a Dio senza sosta, i tuoi occhi saranno puri. E quando cerchi di parlarmi, dimmi semplicemente, “Ti amo”. Credi che è abbastanza, credi che è tutto. </p>
<p class="A3">(Bossis) / Niente vi porterebbe più vantaggio che il riprodurre in voi la Bontà, la Bellezza dei miei tratti. Contemplateli nel Vangelo. </p>
<p class="A3">(Bossis) / Non avere che bontà nei tuoi pensieri, i tuoi atti saranno migliori. </p>
<p class="A3">(Bossis) / Non dire ciò che si deve tacere. E non tacere ciò che si deve dire. </p>
<p class="A3">(Bossis) / Non essere amabile per amore dell’amabilità. Sii amabile per farmi piacere </p>
<p class="A3">(Bossis) / Non giudicare. Forse tu conosci l'anima altrui? </p>
<p class="A3">(Bossis) / Non mirare a voler dire tante parole di preghiera, amami semplicemente. Uno sguardo interiore. Un sorriso di tenera amica. </p>
<p class="A3">(Bossis) / Non scoraggiarti. Ci sono modi di avanzare, anche tramite le cadute, grida verso di me, non temere di gridare se cadi. Ma che questo tuo grido vada dritto verso il tuo unico Amico. Credi nella mia forza. </p>
<p class="A3">(Bossis) / Non ti fermare ai piccoli dettagli della vita. Pensa unicamente all’amore, quello che ricevi da me. Quello che tu mi dai.  </p>
<p class="A3">(Bossis) / Non trovi che sono sempre nuove le parole dalla mia bocca al tuo orecchio? Non vi trovi una forza che ti stupisce? </p>
<p class="A3">(Bossis) / Non vi è nulla al mondo di più grande, di più prezioso, di più eccellente della santità dello Sposo e della Chiesa, sua Sposa, se non lo splendore della Trinità che racchiude e illumina tutto ciò che le appartiene. </p>
<p class="A3">(Bossis) / Non vivete forse come se doveste restare sempre sulla terra? Di rado voi date uno sguardo anche furtivo all’Aldilà, alla vostra dimora di domani! Quando invece il vostro cuore dovrebbe esserci già, ringraziando, lodando, adorandomi in tutti i giorni e in tutte le azioni del giorno. </p>
<p class="A3">(Bossis) / Offrimi la sofferenza. Non si può offrirmene in cielo. Offrimela!  </p>
<p class="A3">(Bossis) / Offrimi tutti i giorni la tua morte, come tutti i giorni Io offro la mia a mio Padre.  </p>
<p class="A3">(Bossis) / Ogni anima ha il suo modo di amare. Non privarmi del tuo. Io vi conosco e apprezzo i vostri modi peculiari. Dal principio del mondo, nessuna anima assomiglia ad un’altra, è questo che forma la sinfonia delle mie delizie. Non ne ho diritto? Ma non esigo nulla. Aspetto. E quando mi appagate, la mia gioia è grande. Dunque, non aver paura di darmi. Impara a farmi doni. Molto semplicemente, come una figliolina. Sii piccola e rimani vicina al tuo “Grande Amico”. Entra in me, tanto da perdere perfino il ricordo di te. Considera tanto i miei interessi, che i tuoi non ti occupino più se non in rapporto con la mia Gloria. </p>
<p class="A3">(Bossis) / Ogni cristiano in grazia è un altro Cristo. Si dice talvolta che in certi uomini vi sono più uomini. Il Cristo è stato tutti gli uomini. Egli ha portato tutti i loro peccati. Unisciti a Lui quando è stato te, quando si è caricato delle tue colpe. Non si può comprendere, quaggiù, la penetrazione di Cristo in ognuno di voi. Era un Dio in un uomo! Il suo potere di salvezza era infinito, poiché la sua Divinità non ha mai lasciato la sua umanità. Trattatemi come il più intimo, che non solo perdona le colpe che gli si confidano, ma che prende su di sé queste colpe per ottenerne il perdono dal Padre. </p>
<p class="A3">(Bossis) / Ogni minuto, tu puoi salvare migliaia di anime! Pensa. Chiedi. Ama.  </p>
<p class="A3">(Bossis) / Ogni preghiera ha una sua risonanza che tu non intendi. Chiedi. Chiedi! </p>
<p class="A3">(Bossis) / Oh! la bella via che conduce all’Eternità. Non essere triste, ne soffrirei. Poiché morire è venire a me. Poiché perdendoti tu mi trovi… Vuoi che finalmente siamo uniti? </p>
<p class="A3">(Bossis) / Oh! prega, lavora, fa’ ogni cosa perché il bel Regno venga. Ho messo questa richiesta nel Pater. Ed è perché possa venire esaudita. </p>
<p class="A3">(Bossis) / Onora gli angeli della tua casa. Ah! se credeste, vivreste più con gli Invisibili che con i visibili. </p>
<p class="A3">(Bossis) / Ora che mi hai offerto le tue sofferenze, considera le mie. </p>
<p class="A3">(Bossis) / Pare che ci siano due dèi, quello del Cielo e quello della terra, il denaro. Tu, non servirti di quest’ultimo che per servire il tuo Salvatore e il prossimo per Lui.  </p>
<p class="A3">(Bossis) / Pensa a me quando parli agli altri, così che, lasciando te stessa, tu trovi un miglior balsamo da dare come un profumo che si espande e ignora di profumare. </p>
<p class="A3">(Bossis) / Pensa ai miei pensieri, e dirai le mie parole. Quale edificazione, figlia mia. Quale leva… Prova. </p>
<p class="A3">(Bossis) / Pensa con carità. I pensieri generano le parole. </p>
<p class="A3">(Bossis) / Per aiutarti a sbarazzarti di un difetto, pensa che mi dispiace di vederlo nella tua anima. Cerca di compiacermi in ogni circostanza, come una sposa che cura sempre il suo abito o mette un abito nuovo per fare una sorpresa al suo unico amore. Io sono sensibile a una delicatezza più che il più sensibile degli esseri umani. E non credere di perdere il tuo tempo se ti ingegni ad incantarmi.  </p>
<p class="A3">(Bossis) / Per amare il Padre e lo Spirito, prendi in prestito il mio Cuore; e per amare il tuo Cristo, offrigli la sua Passione. </p>
<p class="A3">(Bossis) / Perché io parli in casa tua, bisogna che tu ci sia. </p>
<p class="A3">(Bossis) / Perché mi parli come se Io fossi molto lontano? Io sono vicinissimo... nel tuo cuore. </p>
<p class="A3">(Bossis) / Perché non mi riconosci nel tuo prossimo? </p>
<p class="A3">(Bossis) / Più darai luce, più ne conserverai. </p>
<p class="A3">(Bossis) / Prega molto per gli altri. Amplia le tue richieste, i governi, le missioni, i popoli… il mio Regno ovunque… Io me ne faccio carico. </p>
<p class="A3">(Bossis) / Prendi la tua anima nelle tue mani e guarda la tua giornata. Pesa l’amore che mi hai dato nel corso delle ore. Ricordati, Sarete giudicati sull’amore. </p>
<p class="A3">(Bossis) / Qualunque sia l’azione, l’unico suo valore è l’unione d’amore che vi si apporta. </p>
<p class="A3">(Bossis) / Quando Io non ti parlo, è perché quello è per te il momento dell’azione. Parla agli altri come pensi che Io parlerei a te. Io ti aiuterò. </p>
<p class="A3">(Bossis) / quando l’amore della Croce entra in un’anima e vi si sprofonda, quest’anima vive in una gioia che il mondo non conoscerà. </p>
<p class="A3">(Bossis) / Quando la tua vita si fermerà, che sia con un grido d’amore!.  </p>
<p class="A3">(Bossis) / Quando mi ami, ti purifichi. </p>
<p class="A3">(Bossis) / Quando parli o anche quando pensi in modo altezzoso, ciò proviene dalla tua bassezza. Quando ti fai la serva degli altri, questo ti innalza. </p>
<p class="A3">(Bossis) / Quando preghi, guardami in questa o quella sofferenza, in questo o quel luogo, darà più forza alla tua preghiera. </p>
<p class="A3">(Bossis) / Quando preghi, guardami. Entra nel mio pensiero eterno, altrimenti sei portata via dalla distrazione.  </p>
<p class="A3">(Bossis) / Quando riceverò tutte le predilezioni, le predilezioni di tutte le anime, sarà veramente la mia Festa. </p>
<p class="A3">(Bossis) / Quando si ha nel proprio salotto qualcuno di molto amato, non ci si mette alla finestra a guardare i passanti. </p>
<p class="A3">(Bossis) / Quando trovi il tempo di fermarti davanti a me, tu ti apri e io posso parlarti. Trova questo tempo. </p>
<p class="A3">(Bossis) / Quando vedi che la tua volontà viene da te stessa, allora metti la tua mano nella mia, guardami, affinché la tua volontà sia modificata da me, per il mio servizio. </p>
<p class="A3">(Bossis) / Quanto al mio Amore, non esagererai mai.  </p>
<p class="A3">(Bossis) / Quell’affettuoso buon giorno che mi dai al mattino o quando ti svegli di notte, quanto mi è dolce! </p>
<p class="A3">(Bossis) / Rendi il bene per il male. Non perderne una sola occasione. </p>
<p class="A3">(Bossis) / Ricevi la tua Croce di ogni giorno come io ho ricevuto la mia, con grande amore. Non dico, “Non sentirne la sofferenza”. Dico, “Arriva, poco a poco, ad amare la sofferenza”. È la sofferenza che avvicina a me e nessuno potrà uguagliarmi nelle mie innumerevoli sofferenze.  </p>
<p class="A3">(Bossis) / Ricorda che ho voluto la vostra gioia tanto da essere disceso a conoscere la sofferenza. E quando vi vedo soffrire, e soffrire uniti a me, raccolgo ognuna delle vostre sofferenze con grande amore, come se le vostre avessero superato le mie, come se le vostre avessero un valore che il mio cuore vorrebbe rendere infinito. Ed è per questo che, quando me lo permettete, io voglio fondere la vostra vita nella mia. </p>
<p class="A3">(Bossis) / Ricordati che devi dare gioia e tutto ciò che è gioia. Non senti che è la tua missione? Allora, fai nascere le occasioni di rallegrare, sii il genio della gioia. </p>
<p class="A3">(Bossis) / Ricordati che mi hai promesso di essere più santa oggi di ieri. Sarà il tuo motto quotidiano. </p>
<p class="A3">(Bossis) / Rinchiudimi nel tuo cuore con un segno di croce, come dietro a due sbarre. </p>
<p class="A3">(Bossis) / Rispetta la devozione degli altri. Ognuno ha il suo modo di venire a me.  </p>
<p class="A3">(Bossis) / Sai bene che io guardo più allo spirito dell’agire che all’azione stessa; quello spirito che io voglio, in te, umile e amoroso, costante, staccato dalle creature, distaccato dalla vita terrena, pronto a partire per l’Aldilà alla mia prima chiamata, gioiosamente, senza la gioia, la dipartita mancherebbe d’amore. È il Canto della Partenza. Conduce allo slancio. L’anima è arrivata, sebbene il corpo la trattenga ancora. Oh bella morte gioiosa… degna dei Meriti di Gesù Cristo! </p>
<p class="A3">(Bossis) / se t’incateni con l’amore, non sentirai il freddo delle catene. L’amore rende tutto facile. Vai dunque con gioia verso ciò che ti costa di più, poiché l’amore ti porterà. </p>
<p class="A3">(Bossis) / Se tu non avessi delle “piccole” prove, come potrei darti “grandi” ricompense?.  </p>
<p class="A3">(Bossis) / se un cuore arriva a non vivere più che per me, io lo appago fin da questa vita, poiché egli mi offre sulla terra un luogo in cui mi rifugio. Non credere che ce ne siano molti! </p>
<p class="A3">(Bossis) / Sei tu, l’anima del giardino. I miei fiori, sono i pensieri della tua anima. E se sento il tuo zelo per i peccatori, dimentico le angosce degli Ulivi. </p>
<p class="A3">(Bossis) / Sii ben consapevole del tuo nulla. Porta le tue qualità e i tuoi doni come gioielli regalati dal tuo Re-Sposo. </p>
<p class="A3">(Bossis) / Sii crocifissa con me. Essere crocifissi è venire lacerati contro la propria natura, contro i propri desideri, contro l’amore di sé. Nella povertà, nell’oscurità, nell’obbedienza al Padre. Ricordati che la crocifissione è il preludio della Risurrezione, cioè di tutte le gioie. </p>
<p class="A3">(Bossis) / Sii l'esploratrice degli infiniti bisogni del mio Cuore per meglio cercare di soddisfarli. Troverai che attendo le tue richieste, molteplici, umili, ma potenti; contrite ma piene di certezze. Sii il mio portavalori... i miei Angeli li porteranno a domicilio. Ma bisogna che prima tu abbia meritato. </p>
<p class="A3">(Bossis) / Sii sempre serena e calma. Il fiume riflette il cielo solo quando è calmo. </p>
<p class="A3">(Bossis) / Simile all’amore per me, l’amore per il prossimo. Che programma, figlia mia, se ci rifletti!… Come lo cercherai, allora, questo caro prossimo! per servirmi in lui con delicatezze che lo sorprenderanno e lo commuoveranno. Poiché nulla commuove come la bontà. La bontà che anticipa. </p>
<p class="A3">(Bossis) / Sorveglia bene i pensieri del tuo cuore. Ciò che abbiamo nel cuore è presto detto con le labbra. </p>
<p class="A3">(Bossis) / Talvolta tu dubiti che sia Io a parlarti, talmente questo ti sembra semplice e come uscito da te stessa. Ma tu ed Io, non siamo Uno? </p>
<p class="A3">(Bossis) / Te ne prego, vivi ininterrottamente nel mio amore! Io non ti costringo. Non vi costringo mai, nemmeno ad accogliere i miei doni. Siete liberi. Quante volte la vostra libertà mi ha crocifisso!... Allora, aspetto… aspetto per secoli… Non credi che ti attendo da molto tempo?… Nessuna anima è simile alle altre. Nessuna mi darà ciò che attendo da te. </p>
<p class="A3">(Bossis) / Temere? Certo, bisogna temere i miei giudizi, temere la mia legge, temere la grandezza della mia Divinità. Ma non si deve aver paura di me nella vostra vita. Io sono tutto bontà, tutto amore, tutto misericordia. Avvicinati al tuo Roveto ardente, che brucia senza consumarsi. </p>
<p class="A3">(Bossis) / Ti ho pregata di addormentarti nello Spirito Santo perché il vostro ultimo sospiro dev’essere nell’Amore. </p>
<p class="A3">(Bossis) / Ti ho pregata di svegliarti tra le braccia del Padre, poiché ognuna delle tue mattine è una nuova creazione. </p>
<p class="A3">(Bossis) / Ti raccomando il tuo momento presente, il tuo dovere di stato. </p>
<p class="A3">(Bossis) / Ti ricordi le carrozze a due ruote? Quando il cavallo si imbizzarriva, si doveva stringere il freno e trattenere le redini. Allo stesso modo, trattieni l’impulso e rifletti. Sarà per me. Quando è per me, cos’è che può costare?… </p>
<p class="A3">(Bossis) / Tu conosci già la forza della solitudine; questa settimana, prova la vita del raccoglimento. Certo! Anche per strada. Non sono forse dappertutto? </p>
<p class="A3">(Bossis) / Tu non mi senti sempre allo stesso modo; ma che l’oscurità non t’impedisca di camminare! Umiliati e cammina fedelmente. Cammina. Non mi vedi. Non mi senti, ma io sono qui, tutto amore, tendendoti le braccia. Nulla sulla terra mi distrae da voi… Le idee, i pensieri umani sono brevi, e mi si giudica così… Io sono l’Essere stabile, immutabile. Io sono la Presenza. Io sono lo Sguardo. Io sono Colui che contiene tutto. Io sono sia l’Istante che l’Eternità. Io sono la Ricchezza d’amore. Io sono Colui che chiama, affinché veniate senza timore a gettarvi sul mio cuore. Io, chiamo. Tu, almeno, sii la risposta. </p>
<p class="A3">(Bossis) / Tu non mi vedi, ma sai che sono lì. E poiché sai che ci sono, concedimi i tuoi amorosi pensieri di cieca. </p>
<p class="A3">(Bossis) / Tu non sai che cos’è, figliolina mia, nella solitudine a cui tanti mi abbandonano, sentire che in un cuore si è il grande Amico, il preferito, l’unico atteso!.  </p>
<p class="A3">(Bossis) / Tu puoi dirmi parole ancora più dolci nella nostra solitudine, a due. Tu puoi guardarmi più spesso, se veramente sei sicura della mia presenza. Con il tuo sguardo, avrò il tuo sorriso. </p>
<p class="A3">(Bossis) / Tu, che desideri il mio Regno, prega. Offri al Padre da parte mia il mazzo dei piccoli sacrifici pieni di gioia, con tutti i colori dell’amore, sacrifici pazienti, sacrifici duri; quelli umilissimi e così amabili dell’umilissima carità, capisci? </p>
<p class="A3">(Bossis) / Tu, così colma di doni, sii la più piccola.  </p>
<p class="A3">(Bossis) / Tutto ciò che ha compiuto il Figlio è stato voluto dal Padre. Chi è amico del Figlio è amico del Padre. Chi ama il Figlio, ama anche il Padre. </p>
<p class="A3">(Bossis) / Umiliati riconoscendo le tue mancanze e io ti farò salire più in alto che se tu non fossi caduta. </p>
<p class="A3">(Bossis) / Un atto di bontà è un passo verso la rassomiglianza. </p>
<p class="A3">(Bossis) / Un santo è un uomo come gli altri. Ma si è svuotato di sé e ha invitato lo Spirito a prendere il suo posto. Ed è lo Spirito che è santo. </p>
<p class="A3">(Bossis) / Va’ oltre la bellezza e il fascino. Arriva a me. </p>
<p class="A3">(Bossis) / Vai al di là di te stessa. Sii la più umile, la più semplice. </p>
<p class="A3">(Bossis) / Vedi come l’anno scorre impercettibilmente con il susseguirsi delle stagioni. Lo stesso avviene per l’incremento spirituale, abbi la pazienza della tua lentezza. </p>
<p class="A3">(Bossis) / Vedi come l’azione del sole è importante nelle cose della terra. Le anime comprenderanno che Dio è il loro Sole vitale, il grande Incantatore della durata dei loro giorni? L’unico Scopo della loro esistenza?  </p>
<p class="A3">(Bossis) / Vedi me negli altri. Questo ti aiuterà ad essere più umile. </p>
<p class="A3">(Bossis) / Vedi me negli avvenimenti. Io sono il Direttore, tu amerai tutto in questa direzione. Mi tenderai le braccia nei fatti dei tuoi giorni. Ci avviciniamo all’Incontro. Cominciamo a tenderci le braccia da una riva all’altra. Rive del tempo, rive di eternità. Dimmi che passerai volentieri da una sponda all’altra, con il cuore che balza di gioia e di desiderio, come l’agnello della vallata. Dimmi che ormai i tuoi giorni passeranno facendo preparativi, come ripetizioni d'amore al tuo Maestro, al tuo Grande, al tuo più Caro. </p>
<p class="A3">(Bossis) / Vedi, ci sarebbe un modo per non pensare più alle tue piccole preoccupazioni, pensare alle mie. </p>
<p class="A3">(Bossis) / Vedi, ciò che affligge l’amore è l’indifferenza, è l’apatia, è l’inerzia, molte anime sono con me come se io fossi ancora morto. Ma sono vivo, figlia mia, e sono vicino a loro, dentro di loro, aspettando che mi parlino, che mi sorridano e che il loro cuore batta un po’ per me. </p>
<p class="A3">(Bossis) / Vedi, come la gioiosa accettazione della mia volontà può fondere un’anima in uno stato superiore, un gradino impensabile! Vedi, come bisogna dire “Grazie” con tutta la forza del tuo cuore! Vedi, come bisogna lasciarmi fare nelle vostre vite, poiché io ho svolte improvvise, che non erano nelle vostre previsioni! </p>
<p class="A3">(Bossis) / Vi sono alcuni poveri di cui nessuno s’interessa. Se sono in mezzo alla strada, li si guarda e si passa oltre. Ma se una persona attenta si ferma davanti a uno di loro, per una parola benevola, un’elemosina, il conforto gli dà coraggio e speranza. Io sono questo povero. Siate il mio conforto. </p>
<p class="A3">(Bossis) / Vivi unicamente per me. Quando parli, si veda bene che in te ci sono solo io. Non temere di nominarmi nelle conversazioni. Tutti, senza saperlo, hanno bisogno di me. E il nome di Dio può svegliare il Bene nelle anime. Tu ne prenderai l’abitudine. Io ti aiuterò. Si verrà da te per sentire parlare di me. Perché dovresti temere, dato che io farò la maggior parte del tuo lavoro? Aiutarvi è la mia felicità. Chiamatemi in vostro soccorso, mie amate anime. Voi avete la libertà di volermi o di non volermi; e io resto qui, aspettando la vostra decisione con il cuore che batte. Il mio cuore desideroso della vostra scelta... Ama seminare il mio nome nelle parole che pronunci. Come una tenera riparazione per il dolore che mi procurano coloro che vogliono cancellarmi da tutto, persino dall’anima dei fanciulli. Semina il mio nome, io lo farò crescere. </p>
<p class="A3">(Bossis) / Voi vi abituate a essere amati. Io non mi abituo al vostro affetto, mi commuovete sempre come se fosse la prima volta. Ah! se ne foste più convinti, moltiplichereste le parole che mi rallegrano, forse quelle, le più semplici, che non avete cercato, sono sgorgate guardandomi nel vostro cuore. </p>


</div>

<div id="autori" class="buio">
<p id="A0">Autori vari</p>
<p id="A1">Giovanni Maria Vianney (8/5/1786 - 4/8/1859) presbitero francese, reso famoso col titolo di Curato d'Ars per la sua intensa attività di parroco in questo piccolo villaggio dell'Ain. Figlio di poveri contadini, raggiunse la meta del sacerdozio superando molte difficoltà, tra le quali ci furono problemi nello studio, soprattutto nell'apprendimento del latino. Ad Ars spese la propria vita nell'evangelizzazione, nella pratica del sacramento della penitenza, nell'assidua preghiera e nella celebrazione della Messa. Beatificato nel 1905 da papa Pio X, è stato proclamato santo da papa Pio XI nel 1925 e dichiarato patrono dei parroci.</p>
<p id="A2">Angelus Silesius (Breslavia, 25 dicembre 1624 – Breslavia, 9 luglio 1677) è stato un poeta e mistico tedesco</p>
<p id="A3">Gabrielle Bossis</p>
</div>

<script type="text/javascript">
var custom = function () {
document.getElementById("verso").style.font="italic 22pt georgia";
document.getElementById("titolo").innerHTML="Spiritualia";
}

var subdue = function() {
var verso = document.getElementById("subverso");
var autore = document.getElementById(verso.className).cloneNode(true);
autore.style.fontSize="16pt";
autore.style.color="grey";
verso.append(autore);
}


</script>

</body>
</html>
