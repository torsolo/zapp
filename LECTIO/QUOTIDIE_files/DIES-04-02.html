<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-02</h1>-->
<h1>DIES-04-02</h1>

<p>
Created sabato 27 marzo 2021
</p>

<h5>Oremus</h5>

<p>
<ul>
<li>O Gesù, nell'ultima Cena, hai pregato perché la tua Chiesa fosse una. Donaci di poter dire con cuore ardente: "Sia fatta la tua volontà". Fa' che possiamo davvero essere un solo Pane, un solo Corpo, grazie alla forza di questo santo Sacramento dell'unità. Attiraci a te, principe della pace e dell'unità. Fa' che nell'ultimo giorno di questo mondo, quando non vi saranno più sacramenti, ci presentiamo a te come una cosa sola con tutta la tua Chiesa celeste, una cosa sola con tutti i tuoi santi in un amore senza fine, una cosa sola con la Trinità, nell'unità perfetta. Amen.</li>
</ul>
</p>

<p>
<ul>
<li>Popolo mio che male ti ho fatto? In che ti ho provocato? Dammi risposta. Io ti ho guidato fuori dall'Egitto, e tu hai preparato la Croce al tuo Salvatore. Perché ti ho guidato quarant'anni nel deserto, ti ho sfamato con manna, ti ho introdotto in paese fecondo, e tu hai preparato la Croce al tuo Salvatore. Che altro avrei dovuto fare e non ti ho fatto? Io ti ho piantato, mia scelta e florida vigna, ma tu mi sei divenuta aspra e amara: poiché mi hai spento la sete con aceto, e hai piantato una lancia nel petto del tuo Salvatore. (Lamenti del Signore)</li>
</ul>
</p>

<p>
<ul>
<li>Alla Trinità / O Padre, Dio della Vita, risanaci da ogni male, affinché possiamo cantare le tue lodi. O Figlio, Messia atteso da secoli, lavaci nel sangue della Tua passione, per risorgere a vita nuova. O Spirito, fuoco d’amore, riscalda i nostri cuori, perché impariamo ad amare con tutte le nostre forze Dio e il prossimo. Trinità Santissima, mistero d’amore, Origine di tutto e nostra Patria, benedici i nostri ammalati, proteggi i nostri bambini, illumina il cuore di chi ti cerca con sincerità e umiltà. Amen. (Edoardo Scognamiglio)</li>
</ul>
</p>

<p>
<ul>
<li>Preghiera a San Francesco di Paola / O Dio, grandezza degli umili, che hai scelto san Francesco da Paola, minimo tra i fratelli, per innalzarlo ai vertici della santità, e lo hai proposto al tuo popolo come modello e protettore, concedi anche a noi di seguire il suo esempio, per condividere con lui l’eredità promessa ai miti e umili di cuore. Per il nostro Signore. / O glorioso nostro protettore S. Francesco di Paola, che fin dal tempo in cui viveste in questa terra foste eletto da Dio ad essere strumento della sua bontà ed onnipotenza nell’operar prodigi a beneficio di quei cristiani che con viva fede ebber ricorso alle vostre preghiere; deh! Volgete benigno lo sguardo ai devoti che implorano la vostra intercessione. Noi vi supplichiamo di aver pietà di noi ed ottenerci da Dio le grazie che meglio rispondono al bene spirituale dell’anima nostra. Per quell’ardore di carità che infiammò il vostro cuore, allontanate da noi tutto ciò che ci affligge. Fate o Padre Santo, che sopra di noi trionfi la divina Misericordia, la quale ci consoli con salutare liberazione, e con rassegnata pazienza; e così l’una e l’altra ci serva di felice preludio alla gloria eterna del Paradiso e Così sia.</li>
</ul>
</p>

<p>
<ul>
<li>Coraggio, fratello che soffri. / C'è anche per te una deposizione dalla croce. / C'è anche per te una pietà sovrumana. / Ecco già una mano forata che schioda dal legno la tua… / Coraggio. Mancano pochi istanti alle tre del tuo pomeriggio. / Tra poco, il buio cederà il posto alla luce, / la terra riacquisterà i suoi colori / e il sole della Pasqua irromperà tra le nuvole in fuga. / (Tonino Bello)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
2 aprile: san Francesco di Paola, eremita, fondatore dell'Ordine dei Minimi; sant'Appiano, martire; santa Teodora, vergine e martire; sant'Abbondio, vescovo di Como; san Vittore, vescovo di Capua; san Nicezio, vescovo di Lione; sant'Eustasio, abate; san Giovanni Payne, sacerdote e martire; beato Diego Luigi de San Vìtores, sacerdote gesuita, e san Pietro Calungsod, catechista, martiri; beato Leopoldo da Gaiche, sacerdote francescano; san Domenico Tước, prete domenicano e martire; beata Elisabetta Vendramini, vergine, fondatrice delle Suore Terziarie Francescane Elisabettine; san Francesco Coll, sacerdote domenicano, fondatore delle Religiose Domenicane dell'Annunziata; beato Guglielmo Apor, vescovo di Győr e martire; beato Nicola Čarnec'kyj, vescovo di Lebedo e martire; beata Maria di San Giuseppe Alvarado, vergine, fondatrice delle Suore Agostiniane Recollette del Sacro Cuore di Gesù.
</p>

<h5>Quotes</h5>

<p>
<ul>
<li>«Le grazie della Mia Misericordia si attingono con un solo recipiente e questo è la fiducia. Più un'anima ha fiducia, più ottiene» (Diario Faustina, 1578). </li>
<li>Non c'è amore più grande di quello della croce; non c'è libertà più vera di quella dell'amore; non c'è fraternità più piena di quella che nasce dalla croce di Gesù. (Giovanni Paolo II)</li>
<li>Il radicamento è forse il bisogno più importante e più misconosciuto dell’anima umana. (Simone Weil)</li>
<li>La Croce prende sempre l’aspetto che meno ci saremmo aspettati. (Benedetta Bianchi Porro)</li>
<li>In ogni attività la passione toglie gran parte delle difficoltà. (E. da Rotterdam)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<p>
<ul>
<li>In due modi portiamo la croce del Signore: quando con la rinuncia domiamo la carne e quando, per vera compassione del prossimo,sentiamo i suoi bisogni come fossero nostri. Chi soffre personalmente quando il prossimo è ammalato, porta la croce del Signore. Ma si sappia bene: vi sono alcuni uomini che domano con gran rigore la loro carne non per la volontà di Dio, ma solo per futile vanagloria. E ve ne sono altri, e molti, che hanno compassione del prossimo non in modo spirituale, ma solo carnale; e questa compassione non è in loro virtù, ma piuttosto vizio, per la loro esagerata tenerezza. Tutti costoro sembra che portino la croce del Signore, ma essi non seguono il Signore. Per questo la Verità dice rettamente: "Chi non porta la mia croce e mi segue, non può essere mio discepolo". Infatti, portare la croce e seguire il Signore significa rinunciare completamente ai piaceri carnali e aver compassione del prossimo per vero zelo della beatitudine. Chi fa ciò solo con fine umano, porta la croce, ma non segue il Signore. (San Gregorio Magno)</li>
</ul>
</p>

<p>
<ul>
<li>"Patire, dunque, per Gesù Cristo e farsi Suoi imitatori, è il modo migliore per testimonarGli il nostro amore e per assicurarci il possesso della gloria celeste." Gesù Cristo ha portato la croce e l'ha portata per noi, e nell'amore alla croce ha posto il vero contrassegno di un'anima predestinata, di un vero figlio di Dio. Gesù Cristo ce ne ha dato l'esempio: Egli, fin dal primo istante del Suo concepimento, ebbe dinanzi agli occhi la Sua croce e i Suoi tormenti. Fin d'allora si offrì a Dio, Suo Padre, ed entrò nel mondo come vittima per i peccati degli uomini, così che può dirsi che tutta la Sua vita, come disse il Profeta, è stata fatiche e pene: IN LABORIBUS A IUVENTUTE MEA. Le Sue pene crebbero col crescere degli anni: nato in una stalla, morì su di una croce, e i Suoi tormenti furono così inauditi, che Lo indussero ad esclamare: «Padre mio, perché mi hai abbandonato?». Fu disprezzato come un verme; divenne l'obbrobrio degli uomini e l'abiezione della plebe, volendo Dio farci intendere che dopo la venuta di Gesù Cristo nel mondo, non si devono più desiderare: felicità, consolazioni, godimenti terreni, ma si deve mirare solo alle gioie sempiterne del Cielo, che debbono essere l'oggetto della nostra fede e della nostra speranza. Questo ha detto anche S. Caterina da Siena: «Dio ha voluto fare della croce come un ponte per passare dalla terra al Cielo». Quando S. Giovanni, nell'Apocalisse, vide un gran numero di Santi che godevano la gloria eterna, constatò che tutti erano entrati in quella patria beata per mezzo di grandi tribolazioni. Patire, dunque, per Gesù Cristo e farsi Suoi imitatori, è il modo migliore per testimonarGli il nostro amore e per assicurarci il possesso della gloria celeste. Finalmente, siccome l'atto massimo dell'amore di Gesù Cristo verso di noi fu non solo quello di morire per noi sulla croce, ma di lasciarci tutto Se stesso nell'augustissimo Sacramento dell'Altare, così l'ultima e singolare maniera di mostrarGli il nostro amore è di segnalarci nella devozione di questo Divino Mistero, nel quale Gesù ha esaurito l'immensa ricchezza del Suo amore. Assistiamo, dunque, con profonda umiltà e doveroso rispetto, animate da viva fede e da grande amore, al tremendo sacrificio della S. Messa, in cui si rinnova Quello ammirabile del Golgota. Andiamo molto spesso a visitare questo divinissimo Sacramento, in cui Gesù sta notte e giorno aspettandoci, per ricolmarci dei Suoi beni celesti. Non perdiamo l'occasione di prostrarci frequentemente ai Suoi piedi, di umiliarGli i nostri omaggi, di offrirGli i nostri cuori, a perpetua riconoscenza dell'amor Suo. In particolare, con vivissima fede, con umiltà profonda e accesi di santa carità, raccogliamoci quando andiamo a riceverLo nella santa Comunione. Noi felici, se ci valiamo dei motivi sopra accennati per accendere in noi un vivo amore a Gesù Cristo. Noi felici, se in queste e mille altre maniere procureremo di amarLo sinceramente. L'apostolo S. Paolo grida: «Sia scomunicato quell'ingrato che non voglia amare Gesù, perché è indegno di vivere in compagnia di altri fedeli». Buon Gesù, su nessuno di noi cada mai questa terribile maledizione! Noi vogliamo amarVi sinceramente, con tutte le forze dell'animo nostro. Non per altro Voi Vi siete dimostrato, con tanti motivi, così amabile, se non per spronarci ad amarVi sempre più. Dateci, o Gesù, un bacio della Vostra divina bocca Ve lo chiediamo con amore, rispetto e fiducia, insieme alla Sposa dei Sacri Cantici, e fate che veniamo trasfigurati da un'ardente carità, così che, godendo qui in terra della divina unione e trasformazione, possiamo poi goderne la pienezza per tutta l'eternità in Cielo. Amen. (Sant’Agostino Roscelli)</li>
</ul>
</p>

<h5>DengMingDao</h5>

<p>
<sup>092</sup> Precisione / Diamo rilievo a ogni nostro gesto. / Scegliamo un bersaglio e colpiamolo. / Concentrazione perfetta significa / fluire senza sforzo. / La vita spirituale richiede azione mirata. Ha bisogno di riflessi pronti, tempismo e grande abilità. Ecco perché i seguaci del Tao si dedicano con crescente impegno alla coltivazione di se stessi: per ottenere quelle capacità che consentiranno loro di fare ciò che desiderano. Ogni giorno la nostra vita si accorcia. Diamo dunque rilievo a ogni nostro gesto: ciò che conta è realizzare il più celermente possibile quanto ci proponiamo di fare. In tal modo potremo dedicarci ogni volta a un nuovo interesse. Evitando di impegnarci in questo inesauribile processo, invece, non soddisferemo mai i vari aspetti della nostra anima e non porteremo mai a completa maturazione la nostra comprensione della vita. Taluni affermano che non esiste fine al desiderio, e che dunque dovremmo limitare la nostra ambizione. Ma tutto ciò non va incontro al nostro bisogno di soddisfazione. Per raggiungere un senso di benessere, abbiamo tutti bisogno di ottenere soddisfazione. Limitando l'ambizione, invece, non riusciremo mai a raggiungere i nostri obiettivi, né a realizzare i nostri desideri. Al contrario, ci ritroveremo frustrati, insicuri e timidi. Per questo, se vogliamo seguire il Tao dobbiamo individuare i nostri desideri interiori più forti e centrare il nostro bersaglio con precisione di cacciatori. 
</p>

<h5>Krishnamurti</h5>

<p>
La comprensione del desiderio: Dobbiamo capire il desiderio, ma è molto difficile farlo perché abbiamo a che fare con una cosa estremamente vitale e pressante, che scatena il piacere e il dolore della passione. È evidente che, se vogliamo comprendere il desiderio, non può esserci scelta. Non potete giudicarlo, non potete dire che è Buono o che è cattivo, che è elevato o che è infimo. Non potete tenervi un desiderio e rifiutarne un altro. Se vogliamo scoprire la verità del desiderio, se vogliamo vedere la sua bellezza o la sua bruttezza, dobbiamo smettere di giudicarlo. 
</p>

<h5>InFinemDei</h5>

<p>
Questa sera, Signore, noi vogliamo vegliare con te, contemplare la tua passione, per penetrare nel mistero del tuo amore infinito per noi. Prepara il nostro cuore ad accogliere il mistero della croce, metti in noi lo spirito di grazia, di supplica e di compunzione per i nostri peccati e per i peccati di tutta l'umanità. O Maria, tu che hai vissuto con il tuo Figlio la sua agonia e la sua morte, donaci di piangere con te, un pianto che non cessi mai e che irrori continuamente il terreno dell'anima, rendendo molli le zolle indurite del nostro cuore.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
