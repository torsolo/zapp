<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-10</h1>-->
<h1>DIES-02-10</h1>

<h5>Oremus</h5>

<p>
<ul>
<li>La tua Provvidenza, Signore, governa il mondo e tutto quanto mi capiterà oggi avverrà, dunque, per tuo volere. Spesso, quando soffro, ho voglia di porti l'eterna domanda: "Perché?". So che non è questa la domanda da farti, dovrei piuttosto chiederti qual è il significato di ciò che tu mi fai accadere, "che cosa mi vuoi dire" con ciò. Tutto il resto è inutile, sterile. Oggi voglio provare ad afferrare e a capire un avvenimento, almeno come una tua parola che si rivolge "esplicitamente a me in persona". Se non riesco a vederti in ogni cosa, voglio cominciare a vederti in un avvenimento che già mi attende.</li>
</ul>
</p>

<p>
<ul>
<li>Non permettere mai che qualcuno venga a te e vada via senza essere migliore e più contento. Sii l'espressione della bontà di Dio. Bontà sul tuo volto e nei tuoi occhi, bontà nel tuo sorriso e nel tuo saluto. Ai bambini, ai poveri e a tutti coloro che soffrono nella carne e nello spirito offri sempre un sorriso gioioso. Dai a loro non solo le tue cure ma anche il tuo cuore.</li>
</ul>
</p>

<p>
<ul>
<li>Prestaci i tuoi occhi / O Signore, aiutaci a non disprezzare mai nessun uomo, a vedere in tutti il bene e non il male, e i valori assoluti di cui ciascuno è portatore perché è una persona. Se tu ci presterai i tuoi occhi, avremo la misura esatta di quello che vale ogni persona: i tuoi occhi vedono in ogni nostro fratello uno per cui Dio ha donato la vita.</li>
</ul>
</p>

<p>
<ul>
<li>Bellezza eterna, chi Ti conosce una sola volta, non può più amare nessun'altra cosa. Sento la voragine insondabile della mia anima, e che niente può colmarla, all'infuori di Dio. Sento che sprofondo in Lui, come un granellino di sabbia in un oceano senza fondo (Diario Faustina, 343). </li>
</ul>
</p>

<p>
<ul>
<li>TRIDUO SPIRITO SANTO / Vieni in noi, Spirito Santo / Spirito di Sapienza, / Spirito d'intelligenza / Spirito di adorazione, / vieni in noi, Spirito Santo! / Spirito di forza, / Spirito di scienza, / Spirito di gioia, / vieni in noi, Spirito Santo! / Spirito di amore, / Spirito di pace, / Spirito di giubilo, / vieni in noi, Spirito Santo! / Spirito di servizio, / Spirito di bontà, / Spirito di dolcezza, / vieni in noi, Spirito Santo! / O Dio nostro Padre, principio di ogni amore e sorgente di ogni gioia, donandoci lo Spirito del tuo Figlio Gesù, riversa nei nostri cuori la pienezza dell'amore perché non possiamo amare altri che Te e salvare in quest'unico amore tutte le nostre tenerezze umane. / Dalla Parola di Dio: Dal Vangelo secondo Giovanni: «In quel tempo, Gesù disse ai suoi discepoli: "Se mi amate, osserverete i miei comandamenti. Io pregherò il Padre ed egli vi darà un altro Consolatore perché rimanga con voi per sempre. Se uno mi ama, osserverà la mia parola e il Padre mio lo amerà e noi verremo a lui e prenderemo dimora presso di lui. Chi non mi ama, non osserva le mie parole, la Parola che voi ascoltate non è mia, ma del Padre che mi ha mandato. Queste cose vi ho detto quando ero ancora tra voi. Ma il Consolatore, lo Spirito Santo che il Padre manderà nel mio nome, egli v'insegnerà ogni cosa e vi ricorderà tutto ciò che io vi ho detto"» (Gv 14,15 - 16. 23 - 26)</li>
</ul>
</p>

<p>
<ul>
<li>Preghiera Universale per la vita / Sia lodata e benedetta l'ora nella quale il Verbo di Dio venne al mondo sotto forma di una cellula e pose la sua dimora nel seno purissimo della Vergine Maria. O Cellula Divina di quella ora, ascolta le nostre preghiere. Nella Tua tenerezza dà il benvenuto a tutti quei bambini che furono respinti dalle loro madri, e guarda con compassione a quelle che, spinte dalle loro sofferenze e illusioni, attentano contro la vita dei loro figli prima della loro nascita. Abbi pietà di coloro che si servono delle loro abilità nella scienza medica per sopprimere la vita. Ispira tutti i cristiani del mondo, perché cerchino e applichino soluzioni cristiane ai problemi sociali. Benedici i nostri sforzi per educare e servire. Aiutaci a portarli a termine per guadagnare menti e cuori alla verità, per servire coloro che sono nella necessità, perché non ricorrano mai alla violenza. Amen.</li>
</ul>
</p>

<p>
<ul>
<li>Gesù, tu sei il solo e vero amico. Tu prendi parte alle mie pene, te le addossi, possiedi il segreto di volgermele in bene. Tu mi ascolti con bontà, quando ti racconto le mie afflizioni e non manchi mai di addolcirle. Ti trovo sempre in ogni luogo. Tu non ti allontani mai e, se io sono costretto a cambiare dimora, continuo a trovarti dove vado. Tu non ti annoi mai di ascoltarmi; non ti stanchi mai di farmi del bene. lo sono sicuro di essere amato, se ti amo. Non sai che fartene dei miei beni e certo non diventi più povero nel parteciparmi i tuoi. Per quanto miserabile io sia, nessuno spirito più nobile, più grande, anche più santo mi toglierà mai la tua amicizia; la morte, che ci strappa a tutti gli altri amici, mi riunirà a te. Tutte le disgrazie dell'età o della fortuna non possono staccarti da me; anzi, io non godrò mai più pienamente di te, tu non sarai mai più vicino di quando tutto mi sarà contrario. Tu sopporti i miei difetti con una pazienza ammirevole; le mie stesse infedeltà, le mie ingratitudini non ti feriscono al punto che tu non sia sempre pronto a ricominciare, se io voglio. O Gesù, concedimi di volerlo, affinché io sia tuo, adesso e sempre. (San Claudio la Colombièr)</li>
</ul>
</p>

<p>
<ul>
<li>Maria, donna del pane / Santa Maria, donna del pane, da chi se non da te, nei giorni dell’abbondanza con gratitudine, e nelle lunghe sere delle ristrettezze con fiducia, accanto al focolare che crepitava senza schiuma di pentole, Gesù può aver appreso quella frase del Deuteronomio (8,3), con cui il tentatore sarebbe stato scornato nel deserto: “Non di solo pane vive l’uomo, ma di ogni parola che esce dalla bocca di Dio”? Ripetici quella frase, perchè la dimentichiamo facilmente. Facci capire che il pane non è tutto. Che i conti in banca non bastano a renderci contenti. Che la tavola piena di vivande non sazia, se il cuore è vuoto di verità. Che se manca la pace dell’anima, anche i cibi più raffinati sono privi di sapore. Perciò, quando ci vedi brancolare insoddisfatti attorno alle nostre dispense stracolme di beni, muovi a compassione di noi, placa il nostro bisogno di felicità e torna a deporre nella mangiatoia, come quella notte facesti a Betlemme, “il pane vivo disceso dal cielo” (Gv 6,51). Perchè solo chi mangia di quel pane non avrà più fame in eterno. (don Tonino Bello)</li>
</ul>
</p>

<p>
<ul>
<li>Ti chiedo perdono per non averti amato con tutta la mente, con tutto il cuore, con tutte le mie forze e per non aver amato sempre il mio prossimo come me stesso. Ti chiedo perdono, Signore, per il mio egoismo, per la mia mancanza di riconoscenza, per non aver fatto buon uso dei doni che Tu mi hai dato, per il mio attaccamento ai beni materiali, per il mio allontanamento da Te. Signore, mi affido al Tuo amore. </li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
10 febbraio: santa Scolastica, vergine; santi Caralampo, Porfirio, Dauto e tre compagne, martiri; santi Zotico e Amanzio, martiri; san Silvano, vescovo di Terracina; san Troiano, vescovo di Saintes; san Protadio, vescovo di Besançon; santa Austreberta, vergine, badessa di Pavilly; san Guglielmo, eremita a Malavalle; beato Ugo, abate di Saint-Maur-des-Fossés e Prémontré; beata Chiara, vedova; beati Pietro Frémond e cinque compagni martiri; beata Eusebia Palomino Yenes, vergine delle Figlie di Maria Ausiliatrice; beato Luigi Stepinac, arcivescovo di Zagabria.
</p>

<h5>Quotes</h5>

<p>
<ul>
<li>Aiuta gli altri il più possibile, in modo che la tua vita diventi una gioia costante, perché fa del bene agli altri. Non domandare se loro ti piacciono o se ti ricambieranno. Fa’ il bene senza pensare alla ricompensa, perché solo così dimostrerai amore verso tutti. (Carlos Torres Pastorino)</li>
<li>Per la mente ottusa tutta la natura è grigia. Per la mente illuminata il mondo intero arde e scintilla di luce. (R.W. Emerson)</li>
</ul>
</p>

<h5>Poesia</h5>

<p>
<ul>
<li>Al dio Sole / Dove sei ? Ebbra l'anima mi s'invèspera / di tutta la tua delizia. / Perché, ora, questo / ho veduto, come stanco del suo / corso, l'estasiato giovinetto dio \ Le giovani ciocche bagnava nel nuvolato d'oro: / e anche adesso l'occhio dietro di lui si affisa. / ma lontano a devoti popoli / che ancora l'onorano se n'è andato. \ Ti amo, Terra! Tu pure con me sei triste: / e la tristezza nostra si muta come dolore / di fanciulli in sopore: e come i venti / aliano e sussurrano nella cetra \ Finchè le dita dell'aedo un suono più dolce / ne traggano, così nuvole e sogni intorno / a noi vibrano finchè torni l'amato / e vita e spirito in noi accenda. / ( F.Holderlin)</li>
</ul>
</p>

<p>
<ul>
<li>Il fiume e l’oceano / </li>
</ul>
Dicono che prima di entrare in mare<br>
il fiume trema di paura<br>
a guardare indietro<br>
tutto il cammino che ha percorso,<br>
i vertici, le montagne,<br>
il lungo e tortuoso cammino<br>
che ha aperto attraverso giungle e villaggi.<br>
E vede di fronte a sé un oceano così grande<br>
che a entrare in lui può solo<br>
sparire per sempre.<br>
Ma non c’è altro modo.<br>
Il fiume non può tornare indietro.<br>
Nessuno può tornare indietro.<br>
Tornare indietro è impossibile nell’esistenza.<br>
Il fiume deve accettare la sua natura<br>
e entrare nell’oceano.<br>
Solo entrando nell’oceano<br>
la paura diminuirà,<br>
perché solo allora il fiume saprà<br>
che non si tratta di scomparire nell’oceano<br>
ma di diventare oceano.<br>
(Khalil Gibran)
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<p>
<ul>
<li>Nessuno, dunque pianga più i morti, nessuno si disperi, né rigetti così la vittoria di Cristo. Egli infatti ha vinto la morte. Perché dunque piangi? A che pro gemi e ti lamenti! Coraggio, c’è la risurrezione con assoluta certezza: dorme non è morta; riposa, non è perduta per sempre. Sono infatti ad accoglierla la risurrezione, la vita eterna, l’immortalità e l’eredità stessa degli angeli. Non senti il Salmo che dice: “Torna, anima mia, al tuo riposo, perché Dio ti ha fatto grazia”. Dio chiama “grazia” la morte, e tu ti lamenti? (S. Giovanni Crisostomo)</li>
</ul>
</p>

<h5>DengMingDao</h5>

<p>
041 Spiaggia / Orme sulla sabbia / subito dilavate: / la mente della spiaggia. / Andare in spiaggia significa passeggiare all'aria fresca, ascoltare il suono delle onde, sentire la sabbia sotto i nostri piedi. Il sottile nastro che separa la terra dal mare è un luogo perfetto per comprendere lo spirito della saggezza. Così come esiste un equilibrio dinamico fra la sabbia e l'acqua, esiste un equilibrio dinamico fra la parte inattiva e la parte attiva della nostra mente. Così come la sabbia viene costantemente dilavata, dovremmo liberare la nostra mente dalle impressioni che vi indugiano. Spesso permettiamo che pensieri, rancori e dubbi legati ad azioni passate ci seguano fino al presente. In questo modo viviamo un conflitto. Invece di lasciare che ciò accada, dovremmo agire in modo assolutamente privo di conseguenze. Un simile atteggiamento rappresenta certamente una sfida, ma riuscirvi significa vivere in maniera perfetta. Risolvendo in modo soddisfacente i problemi quotidiani, raggiungiamo lo stato di sublime purezza di una spiaggia costantemente lavata dalle onde.
</p>

<h5>InFinemDei</h5>

<p>
Questo uomo, Signore, mi ha fatto del male! Tu l'hai certo visto meglio di me eppure non mi hai dato la minima possibilità di difendermi. Tutti ora sono convinti della mia incapacità; anche fra due anni potrò leggere quest'opinione sui loro volti. Inoltre, sanno che io sono cristiano e non tarderanno a collegare i due fatti. Non t'importa nulla, Signore, di vedermi intrappolato in questa rete di ingiustizie, e la tua Chiesa con me? Se avessero almeno ragione! Ma tutto è falso, arcifalso! Che fare? Preferisco, certo, subire tale ingiustizia piuttosto che farla. Ma tu non puoi farne sparire qualcuna dal mondo e dall'epoca in cui noi siamo, in cui io sono? Ne resteranno ancora molte!
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
