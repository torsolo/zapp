<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-21</h1>-->
<h1>DIES-12-21</h1>

<h5>Oremus</h5>

<p>
<ul>
<li>NOVENA DI NATALE / G6: L'ANCELLA DEL SIGNORE / Con l'annuncio di Maria, Dio comincia ad attuare le antiche promesse, che riguardano la venuta del Messia e la redenzione del genere umano. Però, come in tutti gli altri suoi interventi passati nella storia d'Israele, così anche in questo capitale intervento di salvezza, Dio chiede la libera cooperazione umana. E' sua l'iniziativa, ma non vuole portarla a compimento senza il concorso delle sue creature. Maria che si proclama "l'ancella del Signore" diventa la vera abitazione di Dio e la Madre del Signore. In tal modo Ella, figlia e fiore di tutta l'umanità, per volontà di Dio è lo strumento indispensabile della nostra salvezza. / Come è possibile? "Nel sesto mese, l'Angelo Gabriele fu mandato da Dio in una città della Galilea, chiamata Nazaret, a una vergine, promessa sposa di un uomo della casa di Davide, chiamato Giuseppe. La vergine si chiamava Maria. Entrando da Lei, disse: "Ti saluto, o piena di grazia, il Signore è con Te". A queste parole Ella rimase turbata e si domandava che senso avesse un tale saluto. L'Angelo le disse: "Non temere, Maria, perché hai trovato grazia presso Dio. Ecco concepirai un figlio, lo darai alla luce e lo chiamerai Gesù. Sarà grande e chiamato Figlio dell'Altissimo; il Signore Dio gli darà il trono di Davide suo padre e regnerà per sempre sulla casa di Giacobbe e il suo regno non avrà fine". Allora Maria disse all'Angelo: "Come è possibile? Non conosco uomo". Le rispose l'Angelo: "Lo Spirito Santo scenderà su di te, su te stenderà la sua ombra la potenza dell'Altissimo. Colui che nascerà sarà dunque Santo e chiamato Figlio di Dio. Vedi: anche Elisabetta, tua parente, nella sua vecchiaia, ha concepito un figlio e questo è il sesto mese per lei, che tutti dicevano sterile: nulla è impossibile a Dio". Allora Maria disse: "Eccomi, sono la serva del Signore, avvenga di me quello che hai detto". E l'Angelo partì da lei" (Lc 1,26-38). / Il "fiat" di Maria: Nella sfera umana, Maria è sola. Nessuno sa quello che avviene in lei. Che cosa dirà? Maria si rende perfettamente conto dell'estrema importanza di ciò che sta per pronunciare. Come una sposa, Ella sa che questo infinito ha due aspetti: uno di gioia, di tenerezza, di gloria; ma anche un altro aspetto: una immensità invisibile di pena, di redenzione, di riparazione. Dire "sì", sarebbe mancare di delicatezza, come se Lei fosse uguale a Dio. Dirà solamente: che ciò avvenga, che ciò mi sia fatto! Come se intendesse far comprendere che gettava la sua libertà nel piano divino, oggi di gioia e domani di sofferenza. Fiat! E' la parola dell'accettazione. E, nello stesso istante, ciò avvenne. Ella lo seppe. Tacque. L'Angelo adorò il divino mistero e si allontanò in silenzio. (J. Guitton) / Noi Ti ringraziamo, o Gesù: Per il "sì" libero e generoso pronunciato da Maria nel momento dell'Annunciazione - Noi Ti ringraziamo, o Gesù. Perché, per mezzo di Maria, Ti sei fatto uomo e sei divenuto nostro fratello - Noi Ti ringraziamo, o Gesù. Perché hai associato la Madre tua a tutto il mistero di redenzione e di salvezza degli uomini - Noi Ti ringraziamo, o Gesù. Perché ci hai dato la Madre tua come nostra Madre amatissima - Noi Ti ringraziamo, o Gesù. Dio, Padre onnipotente e buono, esaudisci le nostre preghiere che presentiamo a te insieme a quelle di tutti i poveri del mondo. Rendici protagonisti e costruttori oggi del tuo progetto di salvezza che manifesti a noi nel Salvatore che viene e vive e regna nei secoli dei secoli. Amen.</li>
</ul>
</p>

<p>
<ul>
<li>Vieni, Signore / Avvento, tempo dell’attesa e della speranza: è la tua venuta, o Cristo, che vogliamo rivivere, preparandoci più profondamente nella fede e nell’amore. Avvento, tempo della Chiesa affamata del Salvatore: essa vuole ripeterti, volgendosi a te con più insistenza, con un lungo sguardo, che tu sei tutto per lei. Avvento, tempo dei desideri più nobili dell’uomo che più coscientemente convergono verso di te, e che devono cercare in te, nel tuo mistero, il loro compimento. Avvento, tempo di silenzio e di raccoglimento, in cui ci sforziamo d’ascoltare la Parola che vuol venire a noi, e di sentire i passi che si avvicinano. Avvento, tempo dell’accoglienza in cui tutto cerca di aprirsi, in cui tutto vuol dilatarsi nei nostri cuori troppo stretti, al fine di ricevere la grandezza infinita del Dio che viene a noi. Jean Galot</li>
</ul>
</p>

<p>
<ul>
<li>«Piena di grazia» tu sei, Maria, colma dell'amore divino dal primo istante della tua esistenza […]. Nella tua Immacolata Concezione rifulge la vocazione dei discepoli di Cristo, chiamati a diventare, con la sua grazia «santi e immacolati nell'amore». […] «Piena di grazia» tu sei, Maria, che accogliendo con il tuo «sì» i progetti del Creatore, ci hai aperto la strada della salvezza. Alla tua scuola, insegna a pronunciare anche a noi il nostro «sì» alla volontà del Signore. (Papa Benedetto XVI)</li>
</ul>
</p>

<p>
<ul>
<li>Un ala di riserva / Signore, ho letto da qualche parte che gli uomini sono angeli con un’ala soltanto: possono volare solo rimanendo abbracciati. Oso pensare, Signore, che anche tu abbia un’ala soltanto. L’altra la tieni nascosta: forse per farmi capire che tu non vuoi volare senza di me. Per questo mi hai dato la vita: perché io fossi tuo compagno di volo. Insegnami, allora, a librarmi con te. Perché vivere non è trascinare o rosicchiare la vita. Vivere è abbandonarsi, come un gabbiano, all’ebbrezza del vento. Vivere è stendere l’ala, l’unica ala, con la fiducia di chi sa di avere nel volo un partner grande come Te! Ma non basta saper volare con Te, Signore tu mi hai dato il compito di abbracciare anche il mio fratello e di aiutarlo a volare. Ti chiedo perdono per ogni peccato contro la vita e per tutte le ali che non ho aiutato a distendersi. Non farmi passare indifferente vicino al fratello che è rimasto con l’ala impigliata nella rete della miseria e della solitudine e si è ormai persuaso di non essere più degno di volare con Te. Per questo fratello dammi, o Signore, un’ala di riserva. (Mons. Tonino Bello)</li>
</ul>
</p>

<h5>Quotes</h5>

<p>
<ul>
<li>Una delle cose più belle in natura, dove tutto è meraviglioso, è lo sguardo, o l’incontro degli occhi; questa comunicazione rapida e perfetta che trascende parola e azione. (Ralph Waldo Emerson)</li>
<li>L’amore non è cosa che si può insegnare, ma è la cosa più importante da imparare. Giovanni Paolo II</li>
<li>Ciò che fiorisce deve anche appassire (India)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Aivanhov</h5>

<p>
<b>21/12/2001</b> La natura è viva e dovete rispettarla. Mi direte: "Non vedo come il mio rispetto possa cambiare qualcosa nella natura". Ammettiamo allora che non cambi nulla, ma fatelo almeno per voi. Se siete attenti verso le pietre, le piante, gli animali, gli esseri umani e anche verso gli oggetti che stanno intorno a voi, la vostra coscienza si sviluppa, si amplifica e vi arricchite di tutta la vita che respira e vibra intorno a voi. Finché non avrete capito questo, non meravigliatevi se continuerete a sentirvi irrequieti, disorientati e vuoti. Per uscire da questa situazione, pensate che siete collegati alle forze e alle entità luminose della natura e che potete essere in comunione con loro. La vera vita è la comunione ininterrotta, quotidiana con una moltitudine di creature. "Ma - direte voi - come riuscirci?" Con l'amore. L'amore è l'unico mezzo. Se amate la natura, essa vi parlerà, perché anche voi siete parte della natura. 
</p>

<p>
<b>21/12/2002</b> Il cibo è la luce solare condensata, sono dei suoni condensati. Sì, in quanto la luce non è separata dal suono, tuttavia per sentirlo bisogna stare attenti e non avere il pensiero occupato altrove. Per colui che si è esercitato ad ascoltarla, la luce parla, canta, è una musica, è il Verbo divino. Nel chiasso del mondo contemporaneo, non si può capire nulla, ed è proprio un peccato! Per comprendere il linguaggio del cibo bisogna cominciare col fare silenzio. 
</p>

<p>
<b>21/12/2003</b> Primavera, estate, autunno e inverno: si può dire che le quattro stagioni esistano anche nella nostra vita. La primavera, con i suoi fiori, passa molto in fretta; l'estate è turbolenta, agitata dalle passioni; l'autunno è il migliore periodo: tutto si calma e l'uomo, finalmente padrone di se stesso, è capace di portare i suoi frutti. Quanto all'inverno, la stagione del freddo e delle privazioni, apparentemente non sembra tanto piacevole, eppure tutto dipende dal modo in cui l'uomo è vissuto durante le stagioni precedenti. Si può dire, perciò, che l'inverno rappresenta la verità. Effettivamente è interessante constatare come le quattro stagioni corrispondano ai vari periodi della vita umana. Durante l'infanzia (la primavera) si manifesta la vita; durante l'adolescenza (l'estate) si manifesta l'amore, durante la maturità (l'autunno) la saggezza ed infine con la vecchiaia (l'inverno) la verità... una verità triste, sfortunatamente, per molti, perché al momento di lasciare la terra non possono più farsi illusioni. Dunque, vedete: la vita, l'amore, la saggezza e la verità. 
</p>

<p>
<b>21/12/2004</b> La primavera, l'estate, l'autunno, l'inverno… ogni stagione presenta delle corrispondenze con gli avvenimenti della nostra psiche, e l'inverno è il simbolo delle condizioni difficili della vita. Durante l'inverno tutte le forze della vegetazione discendono e si concentrano nelle radici dove si svolge un grande lavoro. Le radici corrispondono al subconscio. Durante l'inverno, cioè nelle difficoltà, nella sofferenza, nella solitudine, le energie si ritirano all'interno, nel nostro subconscio, dove si preparano grandi cambiamenti. Vivere in inverno è certamente difficile, ma in inverno si prepara la primavera: ben presto le energie si libereranno e ancora una volta ci sarà una nuova fioritura, un raccolto abbondante. Dunque basta solo essere pazienti e aspettare che le correnti risalgano nella coscienza e supercoscienza. Ma per facilitare questo processo si devono conoscere certe leggi: durante quel periodo di freddo non ci si deve lamentare né ribellarsi né scoraggiarsi, ma solo accendere il fuoco in sé stessi per riscaldare il proprio cuore e quello di tutti gli esseri.
</p>

<p>
<b>21/12/2005</b> Studiamo il simbolo del cavaliere e del cavallo. Il cavaliere rappresenta lo spirito dell’uomo, e il cavallo il suo corpo fisico. Ciascuno di noi è allo stesso tempo cavallo e cavaliere, e come il cavaliere deve occuparsi del proprio cavallo, così ogni essere umano deve occuparsi del proprio corpo. Conoscere lo stato del cavallo, sapere se i suoi turbamenti o le sue debolezze provengono da lui o dal cavaliere, esige molto discernimento. Siete stanchi? Chiedetevi se questa fatica è fisica o psichica. Avete mangiato bene, nondimeno avete ancora fame. Ma chi ha fame, il vostro corpo o voi?... Oppure, non avete fame e non avete mangiato niente, e sicuramente il vostro corpo avrà bisogno di nutrimento. Questa contraddizione può anche prodursi nella sfera sessuale: il vostro corpo non vuole più niente, ma voi chiedete ancora; o, al contrario, voi non vorreste più niente, ma è il vostro corpo che reclama. A volte, malgrado i colpi di sperone, il vostro cavallo vi trasporta su sentieri in cui non vorreste avventurarvi; o invece, è il cavallo che trova il mezzo per salvare il suo padrone, poiché ha fiutato un pericolo che il cavaliere non aveva sentito. Sì, ecco un vasto campo di riflessione. 
</p>

<p>
<b>21/12/2006</b> Cercate la luce, pensate ogni giorno ad introdurla in voi come un’essenza pura, brillante, splendente. La luce è una materia talmente sottile che non è possibile pesarla e neppure toccarla, ma è grazie ad essa che potete creare nel mondo spirituale. Gli Iniziati, per i quali la sola vera realtà è la luce, non smettono di lavorare con essa, di concentrarsi su di essa, per poter così stabilire la comunicazione con il mondo divino. Si deve sapere, infatti, che l’unico mezzo veramente efficace che abbiamo per entrare in contatto con il mondo divino è quello che noi stessi siamo capaci di creare tessendo fili di luce fra quel mondo e noi. Una volta tessuti quei fili, il Cielo e la terra entrano in contatto e fanno degli scambi che ci portano la pienezza.
</p>

<p>
<b>21/12/2007</b> L’inverno ha inizio nel momento in cui il sole entra nella costellazione del Capricorno. Simbolicamente, il Capricorno è legato alle vette, ai picchi rocciosi, ma anche alle caverne profonde, alle grotte che si aprono nelle viscere della terra. È nelle proprie viscere che la donna porta e forma il bambino, ed è ancora nelle viscere, nel centro Hara, che il Cristo-Bambino si forma in noi. Durante il resto dell’anno, la natura è in grande attività, ma all’avvicinarsi dell’inverno molti lavori si fermano, i giorni si accorciano, le notti si allungano, ed è il momento della meditazione, del raccoglimento. È questo acquietarsi di tutta la natura che ci permette di penetrare nelle profondità del nostro essere e di trovare le condizioni per la nascita del Fanciullo divino.
</p>

<p>
<b>21/12/2008</b> L’Arcangelo Gabriel presiede all’inverno. Il seme messo nella terra contiene l’albero in potenza. Nessuno potrebbe distinguere dove siano le radici, il fusto, e ancor meno le foglie, i fiori e i frutti, e tuttavia ben presto appariranno tutti alla luce del sole. Il seme è sotto l’influenza dell’Arcangelo Gabriel, che condensa e solidifica gli elementi. Viene messo in terra nel momento più buio e più freddo dell’anno, e Gabriel gli trasmette la memoria, i geni dell’eredità che conservano le sue caratteristiche da una generazione all’altra. Tutte le particolarità e le virtù della pianta sono da Lui introdotte nel seme e condensate in quel minuscolo volume che contiene in potenza il divenire della pianta; e l’Arcangelo agisce allo stesso modo con il seme degli animali e degli esseri umani. Ogni generazione conserva nei cromosomi tutti i suoi caratteri propri: la memoria non va perduta. 
</p>

<p>
<b>21/12/2009</b> «Poiché ciascuno sarà salato col fuoco» diceva Gesù. Che relazione c’è fra il sale e il fuoco? Il fuoco è un simbolo dello spirito, come il sale. Il sale, come il fuoco, brucia. Ma il fuoco esiste sotto diverse forme, e produce quindi diversi tipi di bruciature. Il fuoco è sinonimo di vita, ma è anche sinonimo di sofferenza e di morte. Il fuoco sostiene la vita, ma ha anche il potere di distruggerla, e la distrugge radicalmente. Lo stesso si può dire del sale: il sale, che è talmente legato alle origini della vita, ha il potere di distruggerla. Il sale, come il fuoco, può dunque essere portatore di morte così come è portatore di vita. Perciò, quando Gesù dice: «Ognuno sarà salato col fuoco», significa che nessuno può sfuggire al sale e al fuoco. Ma coloro che hanno accolto lo spirito in se stessi e hanno lavorato con esso, saranno salati al fuoco della vita, mentre invece coloro che si sono opposti allo spirito, saranno salati al fuoco della sofferenza e della morte. È una legge alla quale è impossibile sfuggire.
</p>

<p>
<b>21/12/2010</b> Affinché un seme produca un albero, sono necessarie quattro condizioni: interrarlo, innaffiarlo, lasciare che abbia aria e assicurargli il calore e la luce del sole. I quattro elementi sono quindi presenti: la terra, l'acqua, l'aria e il fuoco. Via via che le radici affondano nel terreno, spunta un piccolo stelo che diventa tronco, e il tronco si divide in tanti rami sui quali crescono le gemme; quando le gemme si schiudono, fanno la loro comparsa le foglie e i fiori, e i fiori produrranno dei frutti. Infine, con i semi forniti dai frutti, il ciclo ricomincia. Tutto ciò che esiste nell'Universo passa in certo qual modo attraverso le stesse fasi: radici, stelo, rami, foglie, fiori, frutti, semi; ed è questa successione di fasi che viene chiamata "vita". A seconda delle creature e dei diversi regni, o piani, in cui si verificano, certi processi sono più lunghi, altri più brevi. Ciò che si nota negli alberi, e in particolare negli alberi da frutto, è che tali processi si ripetono invariabilmente ogni anno: le quattro stagioni ne sono le quattro tappe e, per sottolineare la loro importanza, la tradizione iniziatica ha posto ciascuna di queste tappe sotto l'influenza di un Arcangelo: Raphaël regna sulla Primavera, Uriel sull'Estate, Mikhaël sull'Autunno, e Gabriel sull'Inverno.
</p>

<p>
<b>21/12/2011</b> Il Creatore ci ha dato un corpo fisico e questo corpo è un riassunto dell’Universo. Per tale ragione dobbiamo studiarlo, rispettarlo, rimanere incantati davanti a questo corpo, e grazie ad esso imparare a entrare in relazione con il mondo divino. Gli Iniziati del passato, che possedevano la vera scienza dell’essere umano, avevano scoperto delle corrispondenze tra i diversi organi, tra le varie parti del corpo, e le costellazioni celesti. Hanno così scoperto che la testa è legata all’Ariete, il collo al Toro, le braccia ai Gemelli, lo stomaco al Cancro, il cuore al Leone, i reni alla Bilancia, gli organi genitali allo Scorpione, le cosce al Sagittario, le ginocchia al Capricorno, i polpacci all’Acquario e i piedi ai Pesci. Anche voi, tramite il pensiero, esercitatevi a collegare il vostro corpo al grande corpo cosmico. Di fronte ai vostri sforzi e alla vostra buona volontà, Madre Natura, Iside, dirà: «Questo essere è attento: mi ama, mi rispetta. Mi mostrerò a lui». E a poco a poco la grande Dea si svelerà a voi.
</p>

<p>
<b>21/12/2012</b> La terra, l’acqua e l’aria sono mezzi di purificazione, e io vi ho dato dei metodi, degli esercizi da fare con essi. Ma il mezzo di purificazione più potente è il fuoco. Nulla resiste al fuoco. Per questo la tradizione iniziatica insegna che, per trasformarsi, gli esseri umani devono obbligatoriamente passare attraverso il fuoco; non il fuoco fisico, certo, bensì il fuoco psichico. Nel piano psichico esistono due tipi di fuoco: il fuoco della sofferenza e il fuoco dell’amore spirituale. Attraverso il fuoco della sofferenza devono obbligatoriamente passare tutti gli esseri testardi che si sono troppo ostinati sulla cattiva strada; a quel punto, soltanto le prove potranno farli riflettere e li trasformeranno. Chiunque voglia sfuggire a questo fuoco, deve lavorare con il fuoco dell’amore, che lo renderà luminoso e raggiante. E anche se dovrà ancora soffrire – poiché sulla terra non si può sfuggire alle prove – il fuoco dell’amore spirituale brucerà più ardentemente in lui e gli permetterà di superare tali prove. Il fuoco della sofferenza ordinaria asservisce l’uomo; il fuoco dell’amore spirituale, invece, gli dona la libertà.
</p>

<p>
<b>21/12/2013</b> La mano porta inscritti in essa i misteri della creazione, della volontà e dell'azione divine. Solo un microscopio di una potenza inaudita potrebbe darci un'idea di quell'universo rappresentato dal palmo di una mano, poiché questa è simile al cosmo con le sue costellazioni, le sue nebulose e tutti i corpi celesti. La linea di Saturno ci apparirebbe come la Via Lattea e scopriremmo ancora tante altre galassie. L'uomo è un riassunto dell'universo, e la mano è un riassunto dell'uomo. Ecco perché attraverso la mano possiamo entrare in relazione con tutto il creato. Dobbiamo prenderne coscienza e preservare le nostre mani come strumenti sacri, preparati per manifestare la volontà di Dio. Gesù diceva: «Io sono l'alfa e l'omega, il primo e l'ultimo». Il senso di questa frase è in relazione con le mani.
</p>

<p>
<b>21/12/2014</b> Il 21 dicembre ha luogo il solstizio d'inverno. Questo avvenimento è posto sotto l'influsso di Gabriel, l'arcangelo di Iesod, la sefirah della Luna. Gabriel significa “Dio è la mia forza”. Qualche giorno dopo, il 25 dicembre, si celebra il Natale, la nascita del Cristo. L'arcangelo Gabriel dirige le forze che hanno la proprietà di condensare la materia, ed è per tale ragione che simbolicamente egli presiede alla nascita dei bambini. Cos'è infatti una nascita? Il passaggio dall'invisibile al visibile, dall'immateriale al materiale. Ed è la Luna, principio femminile per eccellenza, che svolge un ruolo essenziale in tutte le forme di incarnazione, sia quelle del piano fisico sia quelle del piano spirituale. Durante l'inverno, quando le notti sono più lunghe e la vita della natura rallenta, le condizioni sono meno propizie alle manifestazioni esteriori e più favorevoli alla vita interiore: l'uomo è naturalmente portato a entrare in se stesso per preparare la nascita di quel bambino di luce che certe tradizioni hanno simboleggiato con una perla. La perla, che viene dal mare, è, come il mare stesso, in relazione con la luna. Sull'Albero sefirotico, l'ostrica perlifera è Iesod, la regione che nel corpo cosmico rappresenta gli organi genitali. È lì che la perla deve formarsi. Quella perla rappresenta la quintessenza più pura dell'amore. L'ostrica perlifera è il principio femminile che mette al mondo una perla: il bambino divino.
</p>

<p>
<b>21/12/2015</b> Ciascuno di voi porta in sé generazioni di esseri umani di cui è il discendente. Perciò, quando riuscite a trionfare sulle vostre debolezze, trascinate sul cammino della luce e della liberazione la famiglia che abita in voi. Voi però non solo fate del bene a tutta la vostra ascendenza, ma ne fate anche alla vostra discendenza, poiché le trasmettete le ricchezze interiori che avete acquisito. Ecco ancora una dimensione della vita interiore che è bene conoscere. Lavorare su se stessi è tanto più importante perché facendolo si migliorano intere generazioni, trasmettendo loro i frutti dei propri sforzi. Nessuno vive e agisce unicamente per se stesso: ognuno vive e agisce per un gran numero di altre creature, nei confronti delle quali si hanno grandi responsabilità.
</p>

<p>
<b>21/12/2016</b> Pasqua, san Giovanni, san Michele, Natale... Il modo in cui queste quattro feste sono distribuite nell'arco dell'anno deve farci riflettere sull'importanza degli avvenimenti che si verificano nell'universo in quei periodi. A ciascuna di queste festività corrisponde un punto cardinale, una stagione, un arcangelo e un pianeta. La festa di Pasqua coincide con l'arrivo della primavera, alla quale presiede l'Arcangelo Raphaël; questo Arcangelo è legato al pianeta Mercurio e regna sul Sud. La festa di san Giovanni, con i suoi fuochi, segna l'inizio dell'estate; è la stagione dell'Arcangelo Uriel, che è legato alla Terra e regna sul Nord. La festa di san Michele segna l'inizio dell'autunno; è posta sotto l'influsso dell'Arcangelo Mikhaël, che è legato al Sole e regna sull'Est. Infine, il Natale segna l'inizio dell'inverno; è posto sotto l'influenza dell'Arcangelo Gabriel, che è legato alla Luna e regna sull'Ovest. Per ciascuno di questi quattro periodi dell'anno, determinate forze ed entità si mettono al lavoro. E noi pure, almeno con la nostra coscienza, possiamo partecipare a questo lavoro.
</p>

<p>
<b>21/12/2017</b> Per provvedere alle necessità della propria famiglia, può accadere che un padre sia costretto a partire e cercare lavoro all’estero. In apparenza sta abbandonando la propria famiglia, ma lo fa per aiutarla. Bisogna essere coraggiosi per prendere una tale decisione. E quando ritorna, che gioia in casa! Trasponiamo ora questo esempio sul piano spirituale. Un vero padre e una vera madre capiscono di dover “abbandonare” ogni giorno la propria famiglia almeno per alcuni istanti, per “andare all’estero”. E qui, andare all’estero significa meditare, pregare, elevarsi fino al mondo divino dove si arricchiranno. Quando torneranno, ne beneficerà tutta la famiglia. Contrariamente a ciò che molti pensano, amare la propria famiglia non consiste nel tenere il pensiero costantemente fisso su di essa; questo non è vero amore, e non dà gran che. Coloro che amano realmente la propria famiglia, il più spesso possibile dedicano alcuni istanti a legarsi al Cielo, poiché sanno che grazie a quel legame essi porteranno alla famiglia le vere ricchezze.
</p>

<p>
<b>21/12/2018</b> La mano porta inscritti in essa i misteri della creazione, della volontà e dell'azione divine. Solo un microscopio di una potenza inaudita potrebbe darci un'idea di quell'universo rappresentato dal palmo di una mano, poiché questa è simile al cosmo con le sue costellazioni, le sue nebulose e tutti i corpi celesti. La linea di Saturno ci apparirebbe come la Via Lattea e scopriremmo ancora tante altre galassie. L'uomo è un riassunto dell'universo, e la mano è un riassunto dell'uomo. Ecco perché attraverso la mano possiamo entrare in relazione con tutto il creato. Dobbiamo prenderne coscienza e preservare le nostre mani come strumenti sacri, preparati per manifestare la volontà di Dio. Gesù diceva: «Io sono l'alfa e l'omega, il primo e l'ultimo». Il senso di questa frase è in relazione con le mani.
</p>

<p>
<b>21/12/2019</b> Il sole che vediamo identico ogni giorno è in realtà sempre nuovo: le sue emanazioni e le sue radiazioni sono diverse a ogni istante. Ciò che è nuovo a ogni istante è la vita, è il contenuto. Quando sarete in grado di andare sufficientemente lontano e sufficientemente in alto, al di là del contenitore, delle forme, al fine di penetrare nel contenuto – ossia nella vita –, vedrete che tutto è nuovo; il cielo e la terra sono continuamente nuovi! Quante ricchezze e quante meraviglie sono lì, sotto gli occhi degli esseri umani, ma loro non le hanno ancora viste perché la loro coscienza è oscurata e ristagna troppo in basso. Ma il giorno in cui riusciranno a raggiungere un livello di coscienza più elevato, scopriranno ciò che in realtà era sempre esistito e che essi non avevano ancora visto. Ogni giorno dell’anno il sole brilla sopra le loro teste, ma finché essi non si rallegrano della sua presenza, finché non lo sentono come un essere vivo e intelligente con il quale possono entrare in relazione, significa che non lo hanno ancora visto. 
</p>

<p>
<b>21/12/2020</b> Il più delle volte, gli atti che compiamo appartengono alla sfera della normale vita quotidiana, e tuttavia possiamo imparare a trasporli sul piano spirituale, per raggiungere così i gradi superiori della vita. Quando mangiamo, ad esempio, ciò che è essenziale nel cibo non sono gli alimenti stessi, bensì l'energia contenuta in quegli alimenti, la quintessenza imprigionata, perché è lì che si trova la vita. La materia dell'alimento non è che un supporto. Attraverso quella materia, è la quintessenza che dobbiamo cercare di raggiungere per nutrire i nostri corpi sottili. È un errore considerare che mangiamo unicamente per nutrire il nostro corpo fisico; noi mangiamo per nutrire anche il nostro cuore, il nostro intelletto, la nostra anima e il nostro spirito.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
