<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-22</h1>-->
<h1>DIES-05-22</h1>

<h5>Oremus</h5>

<p>
<ul>
<li>Signore, la tua Chiesa è simile questa mattina a Gerusalemme, preparata come una Sposa per la venuta dello Spirito. Venite, corriamo, il Re ci fa entrare nella sua dimora per farci dono del suo amore. Signore, fa' che, in questa Pentecoste, allarghi il mio cuore. Possa il mio cuore assumere le dimensioni della terra intera, perché il tuo Spirito si diffonda in ogni essere. Lo Spirito è il dito di Dio che scolpisce nei nostri cuori la tua legge d'amore, affinché non siamo lettere morte e diventiamo audaci testimoni del tuo regno che si avvicina.</li>
<li>Padre celeste, tu che innalzi gli umili e abbassi i potenti dal loro trono, innalzaci con Cristo, tuo Figlio, perché il suo Spirito vivifichi i nostri spiriti vacillanti. Concedici la forza di sopportare le difficoltà della giornata e di ricavarne frutti in abbondanza, uniti a Cristo, tuo Figlio, che vive e regna con te nell'unità dello Spirito Santo, per tutti i secoli dei secoli.</li>
<li>Signore, voglio vivere alla tua presenza questo giorno che tu mi concedi. Tu mi assicuri che la tristezza e le lacrime di un cristiano sono passeggere e saranno presto dimenticate perché tu ci accompagni e ci consoli definitivamente. È per questo che ti chiedo di non lasciarmi distruggere dalle sofferenze. La sicurezza della tua presenza, Gesù risorto, mi faccia dare il giusto valore alle sofferenze e alle  gioie di questa vita che trascorre. Senza di te non esiste gioia vera, e con te, Signore, qualsiasi tristezza diventa gioia. Con Santa Maria della Pasqua, tua e nostra Madre, io voglio aspettare nella fiducia il tuo ritorno definitivo e gioire della tua presenza per essere in questo giorno e sempre una vera testimonianza del tuo amore infinito.</li>
</ul>
</p>

<p>
<ul>
<li>Ogni cosa amorevolmente / Signore, fammi vivere di un unico, grande sentimento. Fa’ che io compia amorevolmente le mille piccole azioni di ogni giorno, e insieme riconduci tutte queste piccole azioni ad un unico centro, a un profondo sentimento di disponibilità e di amore. Allora quel che farò, o il luogo in cui mi troverò non avrà più molta importanza. (Etty Hillesum)</li>
</ul>
</p>

<p>
<ul>
<li>Credo in te, Signore Gesù Cristo, Figlio eternamente amato, mandato nel mondo per riconciliare i peccatori col Padre. Tu sei la pura accoglienza dell'amore, tu che ami nella gratitudine infinita, e ci insegni che anche il ricevere è divino, e il lasciarci amare non meno divino che l'amare. Tu sei la parola eterna uscita dal silenzio, nel dialogo senza fine dell'amore, l'amato che tutto riceve e tutto dona. Credo in Te, unico Dio d'amore, eterno amante e eterno amato, eterna unità e libertà d'amore. In Te vivo e riposo, donandoti il mio cuore, e chiedendoti di nascondermi in Te e di abitare in me. Amen. (Bruno Forte)</li>
</ul>
</p>

<p>
<ul>
<li>Vieni, Spirito Santo, e irrompi come un vento impetuoso nelle nostre comunità, vieni a sconvolgere le nostre liturgie troppo rigide, i nostri consigli parrocchiali, pastorali, troppo convenzionati, le nostre catechesi troppo dotte, vieni a portare vita in queste nostre comunità troppo polverose, ammuffite, troppo ordinate. Vieni Spirito Santo come un fuoco ardente, brucia tutto ciò che ci impedisce di seguire il Vangelo di Gesù, brucia ogni nostro atteggiamento meschino, brucia ogni carico inutile, brucia ogni paura e ogni gelosia. Infiamma il nostro cuore, di un coraggio a tutta prova, di una generosità senza limiti, di una misericordia inesauribile. Vieni, Spirito Santo, e insegnaci a parlare l'unico linguaggio che tutti possono comprendere: il linguaggio dell'amore, della salvezza, del perdono. Liberaci da tutto ciò che complica, indebolisce e annienta le nostre parole. Donaci di portare a tutti il lieto annuncio con parole cariche di bontà e rispetto.</li>
</ul>
</p>

<p>
<ul>
<li>Come cinnamòmo e balsamo di aromi / La Vergine Maria è il più bel unguento profumato di Dio mai realizzato in una creatura. Da questo unguento odorosissimo il Signore ha pensato di trarre Cristo Gesù, la vera medicina, il vero unguento per la guarigione e la salvezza dell’intera umanità. La Vergine Maria mai è stato unguento e balsamo per il peccato, mai per il male, mai per adescare al male. Lei è la donna il cui profumo attrare sempre verso Dio. Quanto i Proverbi dicono della donna ammaliatrice verso il male, di Lei si deve cantare verso il bene, il sommo bene, verso l’amore vero, l’amore divino, celeste, purissimo. «Dovevo offrire sacrifici di comunione: oggi ho sciolto i miei voti; per questo sono uscita incontro a te desiderosa di vederti, e ti ho trovato. Ho messo coperte soffici sul mio letto, lenzuola ricamate di lino d’Egitto; ho profumato il mio giaciglio di mirra, di àloe e di cinnamòmo. Vieni, inebriamoci d’amore fino al mattino, godiamoci insieme amorosi piaceri, poiché mio marito non è in casa, è partito per un lungo viaggio, ha portato con sé il sacchetto del denaro, tornerà a casa il giorno del plenilunio» (Pro 7,14-20). La Vergine Maria produce frutti profumatissimi. Chi li gusta, chi se ne serve, chi li coglie entra nel mondo della vera vita. Il frutto dei frutti da Lei prodotti, il vero balsamo per l’umanità intera è Cristo Signore, il nostro Salvatore e Redentore. È Lui il profumo della riconciliazione, del perdono, della misericordia di Dio che deve spandersi sul mondo intero. È Cristo, il frutto del grembo della Donna, il balsamo che non solo allevia il dolore per le ferite morali inferte dal nemico dell’uomo. Cristo Gesù è anche balsamo di guarigione, purificazione, elevazione, risurrezione, rigenerazione a vita nuova. Giardino chiuso tu sei, sorella mia, mia sposa, sorgente chiusa, fontana sigillata. I tuoi germogli sono un paradiso di melagrane, con i frutti più squisiti, alberi di cipro e nardo, nardo e zafferano, cannella e cinnamòmo, con ogni specie di alberi d’incenso, mirra e àloe, con tutti gli aromi migliori. Fontana che irrora i giardini, pozzo d’acque vive che sgorgano dal Libano. Àlzati, vento del settentrione, vieni, vieni vento del meridione,  soffia nel mio giardino, si effondano i suoi aromi. Venga l’amato mio nel suo giardino e ne mangi i frutti squisiti (Ct 4,12-16). È grande, divinamente grande, il mistero che avvolge per intero la Vergine Maria. Lei è stata creata per produrre il frutto della nostra vera salvezza, salvezza nel tempo e salvezza nell’eternità. / Vergine Maria, Madre del Verbo Eterno del Padre, donaci il tuo frutto benedetto. Angeli e Santi di Dio, fate che sempre possiamo gustare i frutti di vita della Madre nostra celeste. Solo il suo albero produce frutti di vita. </li>
</ul>
</p>

<p>
<ul>
<li>O Maria,  quando lo vuole il Padre mio, io voglio venire nella vostra luce / L’uomo, ogni uomo, deve avere un solo desiderio nel cuore: raggiungere la luce eterna, contemplare la gloria di Dio, abitare nella sua casa, o meglio: dimorare in Dio, immerso in Lui, come ci rivela l’apocalisse: “Nella Nuova Gerusalemme, quella celeste, non vidi alcun tempio: il Signore Dio, l’Onnipotente, e l’Agnello sono il suo tempio. La città non ha bisogno della luce del sole, né della luce della luna: la gloria di Dio la illumina e la sua lampada è l’Agnello. Le nazioni cammineranno alla sua luce, e i re della terra a lei porteranno il loro splendore. Le sue porte non si chiuderanno mai durante il giorno, perché  non vi sarà più notte. E porteranno a lei la gloria e l’onore delle nazioni. Non entrerà in essa nulla d’impuro, né chi commette orrori o falsità, ma solo quelli che sono scritti nel libro della vita dell’Agnello” (Ap 21,22-27). E ancora: “E mi mostrò poi un fiume d’acqua viva, limpido come cristallo, che scaturiva dal trono di Dio e dell’Agnello. In mezzo alla piazza della città, e da una parte e dall’altra del fiume, si trova un albero di vita che dà frutti dodici volte all’anno, portando frutto ogni mese; le foglie dell’albero servono a guarire le nazioni. E non vi sarà più maledizione. Nella città vi sarà il trono di Dio e dell’Agnello: i suoi servi lo adoreranno; vedranno il suo volto e porteranno il suo nome sulla fronte. Non vi sarà più notte, e non avranno più bisogno di luce di lampada né di luce di sole, perché il Signore Dio li illuminerà. E regneranno nei secoli dei secoli. E mi disse: «Queste parole sono certe e vere. Il Signore, il Dio che ispira i profeti, ha mandato il suo angelo per mostrare ai suoi servi le cose che devono accadere tra breve. Ecco, io vengo presto. Beato chi custodisce le parole profetiche di questo libro»”  (Ap 22,17). Vale anche la pena leggere quanto San Paolo scrive ai Corinzi in merito alla vita futura: “Ogni giorno io vado incontro alla morte, come è vero che voi, fratelli, siete il mio vanto in Cristo Gesù, nostro Signore! Se soltanto per ragioni umane io avessi combattuto a Èfeso contro le belve, a che mi gioverebbe? Se i morti non risorgono, mangiamo e beviamo, perché domani moriremo. Non lasciatevi ingannare: «Le cattive compagnie corrompono i buoni costumi». Tornate in voi stessi, come è giusto, e non peccate! Alcuni infatti dimostrano di non conoscere Dio; ve lo dico a vostra vergogna” (1Cor 15,31-34). Se questa è la realtà meravigliosa e stupenda, che supera ogni immaginazione, fantasia, pensiero, riflessione, perché noi tutti abbiamo perso il desiderio di conquistare ciò che dura per l’eternità e ci siamo lasciati immergere nelle cose caduche di questa terra che oggi ci sono e domani spariranno? Perché abbiamo abbandonato ciò che è prezioso e ci siamo dedicati corpo, anima, mente, desideri, pensieri, opere, omissioni a tutto ciò che è vile, che non ha valore, che non dura, che è senza alcuna consistenza? Perché noi sciupiamo vanamente la nostra vita dedicandola tutta al tempo e quasi per nulla alla “costruzione” della nostra eternità? La risposta è assai semplice: perché non crediamo che la nostra eternità vada costruita. Il cristiano oggi vive di una perenne illusione, che è la matrice e la fonte di ogni scandalo, nefandezza, iniquità, malvagità, oscurantismo morale, stupidità intellettiva e razionale, di ogni abomino ed empietà, idolatria e irreligione, calunnia e menzogna, falsità e immersione nei vizi. Questa perenne illusione ha un solo nome: la vita eterna è già data e tutti e tutti la gusteranno. Coltivatori di essa sono una schiera innumerevole di: falsi profeti, falsi teologi, falsi maestri, falsi filosofi, falsi pensatori, falsi insegnanti, falsi docenti, falsi professori, falsi predicatori, che quotidianamente proferiscono calunnie, menzogne, errate testimonianze contro Dio. Tutti costoro fanno passare per verità ciò che Dio non ha detto e per menzogna e falsità ciò che invece il Signore ha detto. Ecco cosa dice il Signore: “Entrate per la porta stretta, perché larga è la porta e spaziosa la via che conduce alla perdizione, e molti sono quelli che vi entrano. Quanto stretta è la porta e angusta la via che conduce alla vita, e pochi sono quelli che la trovano! Guardatevi dai falsi profeti, che vengono a voi in veste di pecore, ma dentro sono lupi rapaci!” (Mt 7,13-15). Cosa dicono i falsi maestri, anche grandi, eccelsi, luminari per il mondo? Dicono con disonesta disinvoltura, mentendo: “Il paradiso è per tutti. L’inferno è vuoto”. Vergine Maria, Madre della Redenzione, accendi in noi il desiderio del cielo, spento e soffocato in ogni cuore. Angeli e Santi, fateci veri testimoni della Parola del nostro Dio. </li>
</ul>
</p>

<p>
<ul>
<li>(Pr 31,25) Fiduciosa va incontro all’avvenire / La fiducia nel futuro è segno di vera speranza. La speranza però può essere solo posta in Dio, mai nelle nostre mani, nel nostro lavoro, nelle nostre piccole o grandi fatiche. In chi poneva ogni figlio di Israele la sua speranza? Nella promessa che il Signore sempre lo avrebbe benedetto, qualora lui fosse rimasto fedele ai suoi Comandamenti. Se tu obbedirai fedelmente alla voce del Signore, tuo Dio, preoccupandoti di mettere in pratica tutti i suoi comandi che io ti prescrivo, il Signore, tuo Dio, ti metterà al di sopra di tutte le nazioni della terra. Poiché tu avrai ascoltato la voce del Signore, tuo Dio, verranno su di te e ti raggiungeranno tutte queste benedizioni. Sarai benedetto nella città e benedetto nella campagna. Benedetto sarà il frutto del tuo grembo, il frutto del tuo suolo e il frutto del tuo bestiame, sia i parti delle tue vacche sia i nati delle tue pecore. Benedette saranno la tua cesta e la tua madia. Sarai benedetto quando entri e benedetto quando esci. Il Signore farà soccombere davanti a te i tuoi nemici, che insorgeranno contro di te: per una sola via verranno contro di te e per sette vie fuggiranno davanti a te. Il Signore ordinerà alla benedizione di essere con te nei tuoi granai e in tutto ciò a cui metterai mano. Ti benedirà nella terra che il Signore, tuo Dio, sta per darti (Dt 28,1-8). Perché la Vergine Maria potrà camminare fiduciosa incontro all’avvenire? Su cosa fonda la sua certezza? Anche Lei sulla fedeltà al suo Dio e Signore. Poiché Lei è fedelissima serva del suo Dio, sempre il Signore l’ascolterà, sempre esaudirà ogni sua preghiera, sempre si darà pensiero per realizzare ogni suo desiderio. Non c’è futuro incerto per coloro per i quali la Vergine Maria si fa loro cuore, loro voce, loro preghiera presso il Figlio suo. Sempre Gesù ascolta il cuore della Madre. Nessuna sua preghiera è rimasta inascoltata. Questa è la speranza del cristiano: Lei che si fa sua voce e suo canto d’amore presso Gesù. Ma per chi Lei può farsi questo canto d’amore? La Vergine Maria e Cristo sono un solo cuore, un solo desiderio una sola volontà. Non vi sono disparità di pensiero. Il pensiero della Madre di Dio è di Cristo e il pensiero di Cristo è della Madre di Dio. La stessa cosa deve avvenire tra la Vergine Maria e il discepolo di Gesù. Tra di essi deve regnare un solo cuore e anima, un solo pensiero. Per questo occorre che il discepolo di Gesù diventi vero discepolo di Maria allo stesso modo che Maria è vera discepola di Gesù. Se non andiamo alla sua scuola e non impariamo come si ama Cristo e il suo Vangelo, avremo sempre pensieri diversi e Maria mai si potrà fare nostra voce presso Gesù Signore.  Siamo senza vera speranza. La Vergine Maria è la nostra unica e sola vera speranza. Non vi sono altre vie per accedere al cuore di Cristo Gesù. Lui non conosce nessun’altra voce. Solo quella della Madre sua. Per questo ci dobbiamo affrettare a stringere con Lei un vero patto di amore eterno, fondato sull’ascolto di ogni sua parola, ogni suo desiderio. Vergine Maria, vera Vita della nostra speranza, facci diventare subito tuo cuore, tua anima, tuo alito di vita, tuo tutto. Il nostro futuro senza di te non esiste né sulla terra e né nel Cielo. Tu sola sei la porta di esso e solo per Te si può accedere. Angeli e Santi, voi che siete già nel futuro eterno, venite in nostro soccorso. Non permettete che ci separiamo dalla nostra Madre celeste per tutti i giorni della nostra vita. Voi ci sosterrete e il legame con la Vergine Maria sarà eterno e indistruttibile. </li>
</ul>
</p>

<p>
<ul>
<li>(Lc 1,55) Per Abramo e la sua discendenza, per sempre / Ad Abramo il Signore ha promesso che avrebbe benedetto tutte le genti nella sua discendenza. La Vergine Maria proclama che la promessa di Dio si è compiuta “per Abramo e la sua discendenza per sempre”. La benedizione di Dio è sulla nostra terra. Questo significa che in mezzo a noi già vive la discendenza di Abramo. Ma chi è questa discendenza? Lo Spirito Santo, per mezzo dell’Apostolo Paolo, ci manifesta che la discendenza di Abramo è uno solo:  Cristo Gesù. In Gesù è discendenza di Abramo ogni altro uomo. Quanti vogliono essere discendenza di Abramo sono obbligati a divenire in Cristo un solo corpo, un sola vita. O stolti Gàlati, chi vi ha incantati? Proprio voi, agli occhi dei quali fu rappresentato al vivo Gesù Cristo crocifisso! Questo solo vorrei sapere da voi: è per le opere della Legge che avete ricevuto lo Spirito o per aver ascoltato la parola della fede? Siete così privi d’intelligenza che, dopo aver cominciato nel segno dello Spirito, ora volete finire nel segno della carne? Avete tanto sofferto invano? Se almeno fosse invano! Colui dunque che vi concede lo Spirito e opera portenti in mezzo a voi, lo fa grazie alle opere della Legge o perché avete ascoltato la parola della fede? Come Abramo ebbe fede in Dio e gli fu accreditato come giustizia, riconoscete dunque che figli di Abramo sono quelli che vengono dalla fede. E la Scrittura, prevedendo che Dio avrebbe giustificato i pagani per la fede, preannunciò ad Abramo: In te saranno benedette tutte le nazioni. Di conseguenza, quelli che vengono dalla fede sono benedetti insieme ad Abramo, che credette. Quelli invece che si richiamano alle opere della Legge stanno sotto la maledizione, poiché sta scritto: Maledetto chiunque non rimane fedele a tutte le cose scritte nel libro della Legge per metterle in pratica. E che nessuno sia giustificato davanti a Dio per la Legge risulta dal fatto che il giusto per fede vivrà. Ma la Legge non si basa sulla fede; al contrario dice: Chi metterà in pratica queste cose, vivrà grazie ad esse. Cristo ci ha riscattati dalla maledizione della Legge, diventando lui stesso maledizione per noi, poiché sta scritto: Maledetto chi è appeso al legno, perché in Cristo Gesù la benedizione di Abramo passasse ai pagani e noi, mediante la fede, ricevessimo la promessa dello Spirito. Fratelli, ecco, vi parlo da uomo: un testamento legittimo, pur essendo solo un atto umano, nessuno lo dichiara nullo o vi aggiunge qualche cosa. Ora è appunto ad Abramo e alla sua discendenza che furono fatte le promesse. Non dice la Scrittura: «E ai discendenti», come se si trattasse di molti, ma: E alla tua discendenza, come a uno solo, cioè Cristo. Ora io dico: un testamento stabilito in precedenza da Dio stesso, non può dichiararlo nullo una Legge che è venuta quattrocentotrenta anni dopo, annullando così la promessa. Se infatti l’eredità si ottenesse in base alla Legge, non sarebbe più in base alla promessa; Dio invece ha fatto grazia ad Abramo mediante la promessa. Perché allora la Legge? Essa fu aggiunta a motivo delle trasgressioni, fino alla venuta della discendenza per la quale era stata fatta la promessa, e fu promulgata per mezzo di angeli attraverso un mediatore. Ma non si dà mediatore per una sola persona: ora, Dio è uno solo. La Legge è dunque contro le promesse di Dio? Impossibile! Se infatti fosse stata data una Legge capace di dare la vita, la giustizia verrebbe davvero dalla Legge; la Scrittura invece ha rinchiuso ogni cosa sotto il peccato, perché la promessa venisse data ai credenti mediante la fede in Gesù Cristo. Ma prima che venisse la fede, noi eravamo custoditi e rinchiusi sotto la Legge, in attesa della fede che doveva essere rivelata. Così la Legge è stata per noi un pedagogo, fino a Cristo, perché fossimo giustificati per la fede. Sopraggiunta la fede, non siamo più sotto un pedagogo. Tutti voi infatti siete figli di Dio mediante la fede in Cristo Gesù, poiché quanti siete stati battezzati in Cristo vi siete rivestiti di Cristo. Non c’è Giudeo né Greco; non c’è schiavo né libero; non c’è maschio e femmina, perché tutti voi siete uno in Cristo Gesù. Se appartenete a Cristo, allora siete discendenza di Abramo, eredi secondo la promessa Gal 3,1-29). Ebrei e Gentili devono divenire in Cristo una cosa sola. Come è necessario ai Gentili divenire per la fede discendenza di Abramo, così è necessario ai figli di Abramo. Con Cristo Signore non vige più la legge della carne e del sangue. Vi è una sola legge che ha valore: quella della fede in Cristo. Si crede in Cristo, si diviene discendenza di Abramo, si entra nella benedizione di Dio. / Vergine Maria, Madre della Redenzione, Angeli, Santi, fateci una cosa sola in Cristo Gesù. </li>
</ul>
</p>

<p>
<ul>
<li>(Lc 1,56) Maria rimase con lei circa tre mesi  / Il tempo è vera categoria teologica, perché è in esso che si manifesta e si realizza la volontà di Dio. L’Evangelista Luca dice che “Maria rimase con lei circa tre mesi, poi tornò a casa sua”. Qual è il valore di questa notizia e perché essa è Vangelo, Buona Novella per noi? Ad ogni cosa si deve dare il tempo non quello stabilito da noi, ma quello che Lui ha stabilito. Tutta la sua creazione vive osservando la legge del tempo. Sappiamo ad esempio che la luna finisce il suo ciclo al diciannovesimo anno. Le lunazioni del ventesimo anno sono uguali a quelle del primo anno. E così via per tutti gli altri anni. Il sole, la terra, ogni altra stella e corpo celeste è governata dalla legge del tempo. Nella Scrittura ogni festa cade nel suo tempo. Sappiamo che anche per la creazione il Signore si è servito di un tempo. Anche all’uomo ha assegnato un tempo per lavorare e un tempo per riposare, un tempo per seminare e un tempo per raccogliere. Il Libro del Qoelet dice che ogni cosa ha il suo tempo. Tutto ha il suo momento, e ogni evento ha il suo tempo sotto il cielo. C’è un tempo per nascere e un tempo per morire, un tempo per piantare e un tempo per sradicare quel che si è piantato. Un tempo per uccidere e un tempo per curare, un tempo per demolire e un tempo per costruire. Un tempo per piangere e un tempo per ridere, un tempo per fare lutto e un tempo per danzare. Un tempo per gettare sassi e un tempo per raccoglierli, un tempo per abbracciare e un tempo per astenersi dagli abbracci. Un tempo per cercare e un tempo per perdere, un tempo per conservare e un tempo per buttar via. Un tempo per strappare e un tempo per cucire, un tempo per tacere e un tempo per parlare. Un tempo per amare e un tempo per odiare, un tempo per la guerra e un tempo per la pace. Che guadagno ha chi si dà da fare con fatica? Ho considerato l’occupazione che Dio ha dato agli uomini perché vi si affatichino. Egli ha fatto bella ogni cosa a suo tempo; inoltre ha posto nel loro cuore la durata dei tempi, senza però che gli uomini possano trovare la ragione di ciò che Dio compie dal principio alla fine (Qo 3,1-11). La vita dell’uomo è scandita dal tempo. Ciò che si può fare nel tempo di prima mai si potrà fare nel tempo di dopo e ciò che è del tempo di dopo non potrà essere del tempo di prima. Prima si semina e poi si raccoglie. Se non si semina neanche si raccoglie. Oggi l’uomo pensa di poter vivere senza osservare la legge del tempo. Nessuno si vuole convincere che l’osservanza del tempo è più che il sangue che scorre nelle vene dell’uomo. Un uomo senza sangue è morto. Ma anche è da considerare morto un uomo che non rispetta i tempi. La notte è notte e ci si deve riposare. Il giorno è giorno ed è fatto per lavorare. La gioventù è fatta per seminare. L’anzianità per raccogliere. Come si può raccogliere se non si è seminato? Dio è nel rispetto del tempo. Chi esce fuori del suo tempo, esce fuori da Dio e dalla sua santa legge. La nozione teologica del tempo ci insegna che minuti, ore, giorni, mesi, anni ci sono stati donati perché con essi prepariamo la nostra eternità beata. Il Paradiso è un dono di Dio. Si deve però conquistare. Lo si conquista nel tempo. Se il tempo viene sciupato, non utilizzato per la conquista del Paradiso, finiremo nella Geenna del fuoco eterno, nella disperazione, nelle tenebre. Abbiamo usato il tempo per il tempo e non per l’eternità. Se usiamo il tempo per oziare e non per lavorare, mai potremo raccogliere un solo frutto dalla terra. Anche per raccogliere i frutti, si deve usare il tempo per lavorare. Così è per l’eternità. Se non avremo usato il tempo per seminare il bene, perché ci siamo dedicati al male, l’eternità beata non sarà da noi raccolta. Raccoglieremo fuoco eterno e disperazione senza fine. Anche alla Vergine Maria il Signore ha assegnato un tempo per stare nella casa di Elisabetta e un tempo per uscire e ritornare a casa sua. Maria per obbedienza si reca, per obbedienza parte. Non si deve dare alla carità il tempo che vogliamo noi. Si deve dare il tempo che Dio ha deciso che deve essere dato. Questa legge vale anche per la missione. Non siamo noi che decidiamo quanto tempo deve essere dato ad un luogo per l’annunzio del Vangelo. È il Signore che lo decide. Non solo Lui deve decidere il tempo, ma anche il luogo. Noi dobbiamo essere strumenti nelle sue mani. Nulla di più. Tempi, luoghi, persone, anche le stesse parole da dire devono venire da Lui. Urge più che mai dare oggi alla vita una visione altamente teologica. Dalla visione teologica nasce anche l’alta visione morale, di obbedienza, di giustizia, di verità. / Vergine Maria, Madre della Redenzione, Angeli, Santi, date la santa verità teologica del tempo.</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
22 maggio: santa Rita da Cascia, vedova, monaca agostiniana; santi Casto ed Emilio, martiri; san Basilisco, vescovo di Comana Pontica e martire; santa Giulia, vergine e martire; santa Quiteria, vergine e martire; san Lupicino, vescovo di Verona; sant'Ausonio, primo vescovo di Angoulême; san Lupo, vescovo di Limoges; san Giovanni, abate di Parma; sant'Attone, abate vallombrosano, vescovo di Pistoia; beata Umiltà, badessa vallombrosana; beato Giovanni Forest, sacerdote francescano e martire; beati Pietro da Asuncion, francescano, e Giovanni Battista Machado, sacerdoti e martiri; beata Maria Domenica Brun Barbantini, religiosa, fondatrice delle Suore Ministre degli Infermi di San Camillo; beato Mattia de Arima, catechista e martire; san Michele Hô Ðình Hy, catechista, e san Domenico Ngôn, martire.
</p>

<h5>Quotes</h5>

<p>
<ul>
<li>O Gesù, comprendo che la Tua Misericordia è inesprimibile, per questo Ti supplico, rendi il mio cuore così grande che possa contenere le necessità di tutte le anime che vivono sulla faccia della terra. O Gesù, il mio amore va oltre il mondo, alle anime che soffrono in purgatorio e anche per loro voglio ottenere Misericordia con le preghiere che hanno le indulgenze (Diario Faustina, 692). </li>
<li>Tra gli oggetti esistenti solo il corpo umano ha il potere di colpire un’anima. (SIMONE WEIL)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
<ul>
<li>Rallegrati, Sposa dello Spirito, poiché domani non sarai più sola ad accogliere lo Spirito nella pienezza. Esulta di allegria, figlia di Gerusalemme, nostra sorella, poiché domani capiremo i misteri dell'amore di Dio che ti sono stati rivelati il giorno dell'Annunciazione. Rallegrati, Maria, madre nostra, poiché lo Spirito preparerà a tuo Figlio Gesù una Chiesa immacolata per il grande giorno delle nozze. Veglia con noi questa sera, Vergine Maria, nell'attesa del soffio divino. Possa esso trovare, per la tua intercessione, dei cuori puri e fecondi come il tuo.</li>
<li>Grazie è la parola che meglio esprime la mia preghiera questa sera. Grazie, Signore. Grazie per la tua vicinanza in questo giorno. Scoprendoti vicino a me, tra le difficoltà, sono stato colmato di gioia. La tua presenza mi ha aiutato a capire diversamente i dolori e la tristezza di questa vita. Ho verificato che tu eri vicino a me, e questa sicurezza mi ha reso la pace. Grazie. Perdona la mia melanconia senza motivo: è frutto dell'amor proprio. Perdonami di aver dimenticato che uno sguardo verso di te mi avrebbe dato fiducia e gioia. Signore, ancora ti affido tutto, e me stesso. </li>
<li>Signore Gesù Cristo, tu sei la vite e noi i tralci. Senza di te non possiamo fare nulla, uniti a te possiamo dare molti frutti. Concedici la grazia, per intercessione di Maria, tua madre e nostra, di restare sempre con te, meditando le tue parole nel nostro cuore. Te lo chiediamo, sicuri che ci ascolterai ora e per sempre.</li>
</ul>
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
