<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-27</h1>-->
<h1>DIES-05-27</h1>

<h5>Oremus</h5>

<p>
<ul>
<li>Dio onnipotente, mi consacro a te, luce della mia vita. Ti consacro questo nuovo giorno con tutte le sue attività, pensieri e azioni. Non voglio separarmi da te. Voglio restarti sempre fedele. Voglio che tu provi compiacimento in me. Voglio cantarti un canto di lode sempre nuovo. Allontana da me ogni male.</li>
</ul>
</p>

<p>
<ul>
<li>Rischiara i nostri cuori</li>
</ul>
Apri a noi la tua porta, Signore,<br>
e da te, come dal giorno,<br>
io sarò illuminato.<br>
Alla luce canterò la tua gloria.<br>
Al mattino mi risveglio<br>
per lodare la tua divinità<br>
e mi affretto<br>
per impregnarmi della tua Parola.<br>
Con il giorno la tua luce<br>
brilli sui nostri pensieri,<br>
e le tenebre dell’errore<br>
siano cacciate dalle nostre anime.<br>
Tu che rischiari ogni creatura,<br>
rischiara anche i nostri cuori<br>
perché ti diano lode<br>
lungo tutto il flire dei giorni.<br>
(Giacomo di Sarug)
</p>

<p>
<ul>
<li>Gesù è la parola che va proclamata / Gesù è la verità che dev’essere narrata / Gesù è la vita che dev’essere vissuta / Gesù è l’amore che dev’essere amato / Gesù è la gioia che dev’essere condivisa / Gesù è la pace che dev’essere donata / Gesù è l’affamato che dev’essere nutrito / Gesù è l’ignudo che dev’essere vestito / Gesù è il malato che dev’essere sanato / Gesù è il reietto che dev’essere accolto / Gesù è il piccolo che bisogna abbracciare / Gesù è il cieco che bisogna guidare / Gesù è il muto cui bisogna parlare / Gesù è il drogato che bisogna aiutare / Gesù è lo straniero che bisogna accogliere / Gesù è il povero che bisogna soccorrere / Per me Gesù è il mio tutto di tutto. (Madre Teresa di Calcutta)</li>
</ul>
</p>

<p>
<ul>
<li>Avvicinatevi a me, voi che mi desiderate e saziatevi dei miei frutti / La Vergine Maria va cercata, desiderata, bramata. Lei deve essere la nostra unica aspirazione del cuore, dell’anima, dello spirito. Questo desiderio deve crearlo lo Spirito Santo nel nostro cuore. A Lei ci deve consegnare il Padre dei Cieli. Questo comando deve impartire al suo Divin Figlio, perché sia Lui a darci alla Madre sua.  Sia lui a darci la Madre sua come nostra vera Madre, nostra vere genitrice, nostra vera custode della nostra vita. Il dono di Maria ad ogni uomo deve essere opera della Santissima Trinità. La volontà è del Padre. È Lui che si deve muovere a pietà. È Lui che deve avere tanta misericordia per noi da non lasciarci orfani di tanta Madre. È Lui che deve usare carità verso di noi da non permettere che noi rimaniamo aborti incompiuti. Se Maria non ci genera alla vera umanità, nel Cristo suo Figlio, noi siamo veri aborti. Siamo stati concepiti all’umanità, ma non siamo stati portati a maturazione in essa. Il Padre lo vuole. Dona il comando al Figlio suo. Il Figlio chiede alla Madre di prenderci come figli. Chiede a noi di prendere lei come vera Madre. Se è vera nostra Madre, dobbiamo amarla come Madre, ascoltarla come Madre, riverirla come Madre, servila come Madre, prenderla con noi come Madre. È un rapporto filiale che dobbiamo instaurare, non un rapporto superficiale, un rapporto di necessità o di bisogno di qualche grazia o qualche miracolo. Il Figlio chiede allo Spirito Santo che ci generi nel suo mistico seno verginale come suoi veri figli. Questa opera dello Spirito Santo deve essere ininterrotta, perenne, quotidiana, senza alcuna interruzione. Se per un istante Lui smette di operare questa generazione, noi siamo perduti. Ritorniamo ad essere aborti in questa nostra umanità. Lo Spirito Santo deve altresì creare in noi un forte desiderio verso la Madre celeste. Deve creare un desiderio forte, inarrestabile, un desiderio che toglie la pace finché non si realizzi in pienezza, nella sua più grande perfezione. Deve essere un desiderio di un amore così intenso da divenire lo scopo stesso della nostra vita. Viviamo per desiderare di essere una cosa sola con la Madre celeste. La Vergine Maria ci invita ad avvicinarci a Lei, noi che la desideriamo, e a nutrirci dei suoi frutti. Quali sono questi frutti? Lei produce un solo frutto, che li ingloba tutti. Questo frutto è l’amore puro, santo, vero, immacolato, verginale per il Padre celeste, per il Figlio suo, per lo Spirito Santo, per ogni uomo da condurre a vera salvezza. Noi dobbiamo nutrirci di questo suo amore. Dobbiamo saziarci di esso più che un bambino del latte della madre sua. Il suo amore deve essere il nostro latte purissimo sempre da attingere in Lei. Da Lei dobbiamo imparare come si ama il Signore. / Vergine Maria, Donna dall’amore purissimo, donaci il tuo amore perché con esso possiamo anche noi amare la Beata Trinità un modo castissimo e santissimo, in modo verginale come verginale è stato ed è il tuo amore. Angeli e Santi di Dio, otteneteci di essere sempre assetati di questo amore di Maria.</li>
</ul>
</p>

<p>
<ul>
<li>Tu honorificentia populi nostri Tu splendido onore del nostro popolo / Meditiamo per un attimo quanto il popolo di Israele canta in onore di Giuditta, dopo aver appreso la notizia del suo grande gesto eroico: aveva tagliato la testa a colui che aveva in mente la distruzione del popolo dell’Alleanza. “Tutto il popolo si stupì profondamente e tutti si chinarono ad adorare Dio, esclamando in coro: «Benedetto sei tu, nostro Dio, che hai annientato in questo giorno i nemici del tuo popolo». Ozia a sua volta le disse: «Benedetta sei tu, figlia, davanti al Dio altissimo più di tutte le donne che vivono sulla terra, e benedetto il Signore Dio che ha creato il cielo e la terra e ti ha guidato a troncare la testa del capo dei nostri nemici. Davvero il coraggio che ti ha sostenuto non sarà dimenticato dagli uomini, che ricorderanno per sempre la potenza di Dio. Dio compia per te queste cose a tua perenne esaltazione, ricolmandoti di beni, in riconoscimento della prontezza con cui hai esposto la vita di fronte all’umiliazione della nostra stirpe, e ti sei opposta alla nostra rovina, comportandoti rettamente davanti al nostro Dio». E tutto il popolo esclamò: «Amen! Amen!»” (Gdt 13,17-20). Anche Gerusalemme esulta e rimane come in estasi dinanzi a tanto coraggio e ardimento: “Allora il sommo sacerdote Ioakìm e il consiglio degli anziani degli Israeliti, che abitavano a Gerusalemme, vennero a vedere i benefìci che il Signore aveva operato per Israele e anche per incontrare Giuditta e salutarla. Appena furono entrati in casa sua, tutti insieme le rivolsero parole di benedizione ed esclamarono verso di lei: «Tu sei la gloria di Gerusalemme, tu magnifico vanto d’Israele, tu splendido onore della nostra gente. Compiendo tutto questo con la tua mano, hai operato per Israele nobili cose: di esse Dio si è compiaciuto. Sii per sempre benedetta dal Signore onnipotente». Tutto il popolo soggiunse: «Amen!»” (Gdt 15,8-10). Giuditta è lo splendido onore del popolo del Signore, perché lo ha salvato da sicura morte. Il distruttore voleva assalirlo e lei glielo ha vietato, uccidendolo, non senza aver messo a rischio la sua vita. Noi invece la Vergine Maria la rinneghiamo, la bestemmiamo, la disprezziamo, la disonoriamo, la pensiamo in modo non eccelso, addirittura quasi volgare, facendone una donna come tutte le altre donne, se non la poniamo a volte anche in un gradino più basso delle altre. Perché tutto questo? Giuditta ha fatto un’opera visibile per la vita visibile del suo popolo, anche se poi i frutti invisibili sono anche maturati. La visibilità attrae e conquista. Il nemico era visibile e lei lo ha tolto di mezzo visibilmente. La carne dell’uomo esulta. Carne visibile, nemico visibile, opera visibile, gioia visibile. La Vergine Maria invece ha fatto un’opera invisibile, con un nemico invisibile, con una vittoria invisibile, i cui frutti però sono visibili in chi si lascia conquistare da questa sua vittoria. Il motivo della nostra insensibilità verso la Vergine Maria, la ragione per cui la onoriamo poco e poco la amiamo, poco la glorifichiamo, anzi cerchiamo di toglierle ogni gloria e ogni onore sta proprio in questo: noi non siamo stati avvolti da questa sua vittoria. Satana è ancora il nemico che ci tiene in assedio, lasciandoci senz’acqua e senza cibo spirituali, privi di ogni conforto di verità per la nostra anima. Siamo nel suo regno di tenebre, di non luce, di oscurità. Viviamo nei sotterranei della sua tentazione e dei suoi peccati. La Vergine Maria è invece purissima luce. Chi la vuole contemplare deve lasciare il regno delle tenebre, farsi trasportare nel regno della pienissima luce e da questa luce di verità vedrà tutta la bellezza della Madre di Dio e potrà cantare le sue glorie. Satana è il nemico universale, di ogni uomo, per tutta la storia dell’umanità. Questo nostro nemico la prima volta fu vinto in Lei e per Lei, per la sua fede, venne Cristo Gesù che gli ha tolto ogni potere di nuocere agli uomini. È questa però una vittoria invisibile, tutta spirituale, perché Satana è spirito, anche se i suoi frutti si vedono nella materia e nella carne visibile dell’uomo, incapace di amare secondo verità e giustizia. Chi la può gustare questa vittoria e chi la può cantare? Solo chi si lascia giorno dopo giorno immergere totalmente in essa. Più noi ci allontaniamo da Satana e più vediamo la gloria della Vergine Maria. Meno ci allontaniamo dal nostro antico avversario  e meno vediamo la bellezza della Madre nostra Celeste. Quanti non cantano Maria, non si vantano di Lei, non gridano il suo onore e la sua gloria, quanti non la proclamano beata e benedetta, attestano che in cuor loro ancora regna Satana e loro sono ancora parte del suo triste e lugubre regno. Angeli e Santi aiutateci a cantare le gloria della Vergine Maria, Madre della Redenzione.</li>
</ul>
</p>

<p>
<ul>
<li>Sorgono i suoi figli e ne esaltano le doti, suo marito ne tesse l’elogio / L’Elogio della Madre di Gesù è fatto da Dio stesso e dalla Chiesa. Alla Vergine Maria sempre è stato applicato il brano del Libro del Siracide in cui si parla della sapienza e della sua bellezza. Maria non solo è l’opera della Sapienza Divina, di essa lei è perfetta immagine. Della Sapienza Lei è l’opera perfettissima. Nulla le manca. La sapienza fa il proprio elogio, in mezzo al suo popolo proclama la sua gloria. Nell’assemblea dell’Altissimo apre la bocca, dinanzi alle sue schiere proclama la sua gloria: «Io sono uscita dalla bocca dell’Altissimo e come nube ho ricoperto la terra. Io ho posto la mia dimora lassù, il mio trono era su una colonna di nubi. Ho percorso da sola il giro del cielo, ho passeggiato nelle profondità degli abissi. Sulle onde del mare e su tutta la terra, su ogni popolo e nazione ho preso dominio. Fra tutti questi ho cercato un luogo di riposo, qualcuno nel cui territorio potessi risiedere. Allora il creatore dell’universo mi diede un ordine, colui che mi ha creato mi fece piantare la tenda e mi disse: “Fissa la tenda in Giacobbe e prendi eredità in Israele”. Prima dei secoli, fin dal principio, egli mi ha creato, per tutta l’eternità non verrò meno. Nella tenda santa davanti a lui ho officiato e così mi sono stabilita in Sion. Nella città che egli ama mi ha fatto abitare e in Gerusalemme è il mio potere. Ho posto le radici in mezzo a un popolo glorioso, nella porzione del Signore è la mia eredità. Sono cresciuta come un cedro sul Libano, come un cipresso sui monti dell’Ermon. Sono cresciuta come una palma in Engàddi e come le piante di rose in Gerico, come un ulivo maestoso nella pianura e come un platano mi sono elevata. Come cinnamòmo e balsamo di aromi, come mirra scelta ho sparso profumo, come gàlbano, ònice e storace, come nuvola d’incenso nella tenda. Come un terebinto io ho esteso i miei rami e i miei rami sono piacevoli e belli. Io come vite ho prodotto splendidi germogli e i miei fiori danno frutti di gloria e ricchezza. Io sono la madre del bell’amore e del timore, della conoscenza e della santa speranza; eterna, sono donata a tutti i miei figli, a coloro che sono scelti da lui. Avvicinatevi a me, voi che mi desiderate, e saziatevi dei miei frutti, perché il ricordo di me è più dolce del miele, il possedermi vale più del favo di miele. Quanti si nutrono di me avranno ancora fame e quanti bevono di me avranno ancora sete. Chi mi obbedisce non si vergognerà, chi compie le mie opere non peccherà» (Sir 24,1-22). Elogiare la Vergine Maria non è per nulla facile. Neanche Lei possiede la piena comprensione del suo mistero. Esso è tutto nella mente del Padre. Chi può aiutarci nel nostro elogio è lo Spirito Santo. Solo Lui conosce il pensiero del Padre e solo Lui ce lo può rivelare, non però tutto in una volta, impazziremmo. Ce lo svela a poco a poco. Spirito Santo di Dio, Tu che conosci tutto il mistero della Madre del Signore, ogni giorno metti nel nostro cuore un raggio della sua verità, così noi cresceremo nella conoscenza di Lei e il nostro spirito si rallegrerà, esulterà, perché sempre aggiornato su una bellezza creata così unica e sola. Ti preghiamo: non privarci mai di questa grazia. Essa è per noi più che il pane e più che l’acqua. È la luce del nostro spirito. Angeli e Santi, voi che in eterno contemplate il mistero della Madre celeste e in ogni istante vi inebriate di questa bellezza che incanta e rapisce il cuore, sostenere il nostro ardente desiderio di crescere nella conoscenza del mistero della Donna perfetta. Da esso comprenderemo anche il nostro e ci apriremo alla meditazione del mistero di Dio. </li>
</ul>
</p>

<p>
<ul>
<li>Figlio, perché ci hai fatto questo? / Le parole che la Vergine Maria rivolge al Figlio, dopo averlo trovato nel tempio: “Al vederlo restarono stupiti, e sua madre gli disse: «Figlio, perché ci hai fatto questo? Ecco, tuo padre e io, angosciati, ti cercavamo»”, non vanno intese come un rimprovero, ma come vera ricerca di scienza e di sapienza. Dinanzi alle cose di Dio sempre si deve chiedere sapienza, intelligenza, luce, conoscenza. Possiamo paragonare la richiesta di Maria a quella che fa Gesù sulla Croce, che è la ricerca di sapienza del Giusto sofferente dinanzi alla morte che lo minaccia. Dio mio, Dio mio, perché mi hai abbandonato? Lontane dalla mia salvezza le parole del mio grido! Mio Dio, grido di giorno e non rispondi; di notte, e non c’è tregua per me. Eppure tu sei il Santo, tu siedi in trono fra le lodi d’Israele. In te confidarono i nostri padri, confidarono e tu li liberasti; a te gridarono e furono salvati, in te confidarono e non rimasero delusi. Ma io sono un verme e non un uomo, rifiuto degli uomini, disprezzato dalla gente. Si fanno beffe di me quelli che mi vedono, storcono le labbra, scuotono il capo: «Si rivolga al Signore; lui lo liberi, lo porti in salvo, se davvero lo ama!». Sei proprio tu che mi hai tratto dal grembo, mi hai affidato al seno di mia madre. Al mio nascere, a te fui consegnato; dal grembo di mia madre sei tu il mio Dio. Non stare lontano da me, perché l’angoscia è vicina e non c’è chi mi aiuti.  Mi circondano tori numerosi, mi accerchiano grossi tori di Basan. Spalancano contro di me le loro fauci: un leone che sbrana e ruggisce. Io sono come acqua versata, sono slogate tutte le mie ossa. Il mio cuore è come cera, si scioglie in mezzo alle mie viscere. Arido come un coccio è il mio vigore, la mia lingua si è incollata al palato, mi deponi su polvere di morte. Un branco di cani mi circonda, mi accerchia una banda di malfattori; hanno scavato le mie mani e i miei piedi. Posso contare tutte le mie ossa. Essi stanno a guardare e mi osservano: si dividono le mie vesti, sulla mia tunica gettano la sorte. Ma tu, Signore, non stare lontano, mia forza, vieni presto in mio aiuto. Libera dalla spada la mia vita, dalle zampe del cane l’unico mio bene. Salvami dalle fauci del leone e dalle corna dei bufali. Tu mi hai risposto! Annuncerò il tuo nome ai miei fratelli, ti loderò in mezzo all’assemblea. Lodate il Signore, voi suoi fedeli, gli dia gloria tutta la discendenza di Giacobbe, lo tema tutta la discendenza d’Israele; perché egli non ha disprezzato né disdegnato l’afflizione del povero, il proprio volto non gli ha nascosto ma ha ascoltato il suo grido di aiuto. Da te la mia lode nella grande assemblea; scioglierò i miei voti davanti ai suoi fedeli. I poveri mangeranno e saranno saziati, loderanno il Signore quanti lo cercano; il vostro cuore viva per sempre! Ricorderanno e torneranno al Signore tutti i confini della terra; davanti a te si prostreranno  tutte le famiglie dei popoli. Perché del Signore è il regno: è lui che domina sui popoli! A lui solo si prostreranno quanti dormono sotto terra, davanti a lui si curveranno quanti discendono nella polvere; ma io vivrò per lui, lo servirà la mia discendenza. Si parlerà del Signore alla generazione che viene; annunceranno la sua giustizia; al popolo che nascerà diranno: «Ecco l’opera del Signore!» (Sal 22 (21) 1-32). Gesù chiede al Padre scienza, sapienza, intelligenza, luce. Lui è il Giusto perfetto, santo, immacolato, non è mai venuto meno all’amore, alla verità, alla luce, alla fede, alla carità, alla speranza. Vuole andare fino in fondo. Chiede luce al Padre e il Padre per opera dello Spirito Santo gliela concede tutta. Anche la croce va vissuta in pienezza di sapienza e di conoscenza. Il sacrificio deve essere puro anche nei pensieri, nei desideri, nella mente, nel cuore, nell’anima e non solo nel corpo. Per questo è giusto che sempre si chieda al Signore quella luce interiore perché il nostro olocausto sia sempre gradito e per essere gradito deve rimanere senza difetti dall’inizio alla fine. Dio viene e con il suo Santo Spirito dona ogni luce a chi la chiede con umiltà. Maria e Giuseppe sono nella sofferenza da tre giorni. Il Signore ha chiesto loro questo sacrificio e loro glielo hanno offerto. Maria chiede sapienza, intelligenza per comprendere. Dovendo Lei fare della sua vita una totale offerta al suo Dio, anche nel servizio verso il Figlio suo, ha desiderio di conoscere, in modo che oggi e sempre la sua offerta sia perfetta, non vi sia in essa neanche un pensiero di un solo attimo che non sia santissimo. La santità va conservata nella santità sempre chiedendo a Dio più grande sapienza e intelligenza. Maria è la madre che insegna a tutti i suoi figli ad avere questo rapporto di intensa preghiera con il Padre celeste. / Vergine Maria, Madre della Redenzione, Angeli, Santi, ricolmateci sempre di grande saggezza. </li>
</ul>
</p>

<p>
<ul>
<li>Io debbo occuparmi delle cose del Padre mio / Giuseppe e Maria non sanno perché Gesù si è fermato in Gerusalemme. Glielo chiedono, al fine di acquisire scienza, sapienza, intelligenza. La risposta di Gesù è immediata: “Ed egli rispose loro: «Perché mi cercavate? Non sapevate che io devo occuparmi delle cose del Padre mio?». Osserviamo con attenzione. Gesù non rivela il motivo per cui è dovuto rimanere nella Città Santa. Dice però che tutto è avvenuto per obbedienza al Padre suo. Dice anche che questa verità era la sola possibile. Altre non esistono per la sua vita. Lui è sempre dalla volontà del Padre.  Lui mai è da se stesso, mai da un uomo, mai dalla Scrittura, mai dalla Legge, mai da qualsiasi altra cosa. Lui è dalla volontà immediata del Padre. Lui ascolta e obbedisce. Una breve riflessione è giusto che venga messa in luce. Dove Gesù svela a Maria che tutto è dalla volontà del Padre? Nel tempio di Dio. Dove Maria viene a conoscenza che Gesù è sempre dalla volontà immediata, istantanea del Padre suo? Nel tempio del Signore. Nella casa di Dio si conosce la volontà di Dio, si dona la volontà di Dio, si comprende la volontà di Dio. Il Salmo ci rivela che il giusto, l’amico di Dio non comprende ciò che vede, ciò che accade. Quando comprende ogni cosa? Quando entra nella casa di Dio, quando varca la soglia del tempio del Signore, quando si incontra con il suo Dio. Dovremmo tutti riflettere sulla necessità di essere vera Chiesa, dalla vera Chiesa dare le giuste risposte perché l’altro comprenda. Quanto è buono Dio con gli uomini retti, Dio con i puri di cuore! Ma io per poco non inciampavo, quasi vacillavano i miei passi, perché ho invidiato i prepotenti, vedendo il successo dei malvagi. Fino alla morte infatti non hanno sofferenze e ben pasciuto è il loro ventre. Non si trovano mai nell’affanno dei mortali e non sono colpiti come gli altri uomini. Dell’orgoglio si fanno una collana e indossano come abito la violenza. I loro occhi sporgono dal grasso, dal loro cuore escono follie. Scherniscono e parlano con malizia, parlano dall’alto con prepotenza. Aprono la loro bocca fino al cielo e la loro lingua percorre la terra. Perciò il loro popolo li segue e beve la loro acqua in abbondanza. E dicono: «Dio, come può saperlo? L’Altissimo, come può conoscerlo?». Ecco, così sono i malvagi: sempre al sicuro, ammassano ricchezze. Invano dunque ho conservato puro il mio cuore, e ho lavato nell’innocenza le mie mani! Perché sono colpito tutto il giorno e fin dal mattino sono castigato? Se avessi detto: «Parlerò come loro», avrei tradito la generazione dei tuoi figli. Riflettevo per comprendere questo ma fu una fatica ai miei occhi, finché non entrai nel santuario di Dio e compresi quale sarà la loro fine. Ecco, li poni in luoghi scivolosi, li fai cadere in rovina. Sono distrutti in un istante! Sono finiti, consumati dai terrori! Come un sogno al risveglio, Signore, così, quando sorgi, fai svanire la loro immagine. Quando era amareggiato il mio cuore e i miei reni trafitti dal dolore, io ero insensato e non capivo, stavo davanti a te come una bestia. Ma io sono sempre con te: tu mi hai preso per la mano destra. Mi guiderai secondo i tuoi disegni e poi mi accoglierai nella gloria. Chi avrò per me nel cielo? Con te non desidero nulla sulla terra. Vengono meno la mia carne e il mio cuore; ma Dio è roccia del mio cuore, mia parte per sempre. Ecco, si perderà chi da te si allontana; tu distruggi chiunque ti è infedele. Per me, il mio bene è stare vicino a Dio; nel Signore Dio ho posto il mio rifugio, per narrare tutte le tue opere (Sal 73 (72) 1-28). Urge che ogni discepolo di Gesù, sia sempre sua vera Chiesa, come sua vera Chiesa, manifesti ad ogni uomo che chiede, le ragioni di ogni sua opera, pensiero, desideri. Esse sono solo nella volontà di Dio. Per qualsiasi cosa, sia di pensiero, di opera, di desiderio, il cristiano deve avere una sola risposta, come Gesù: “Faccio, dico, penso, desidero, amo, voglio, cerco questo perché purissima volontà del Signore”. La volontà di Dio deve essere come il timone di una nave e anche come il suo motore. Dio deve essere forza e guida. Un esempio: perché abito in questa casa? Perché ristrutturo il mio appartamento, perché compio questa operazione, perché mi rivolgo a quest’uomo, perché mi fido di quest’altro? Perché il mio Signore me lo comanda, lo vuole. Se il cristiano non può dare questa risposta – senza dire falsa testimonianza sul suo Dio – mai potrà aiutare l’altro nella comprensione della sua vita e se la vita del cristiano non è compresa come purissima obbedienza al Padre, nessuno mai giungerà alla fede in Lui. / Vergine Maria, Madre della Redenzione, Angeli, Santi, fateci sempre dal Padre, nello Spirito. </li>
</ul>
</p>

<h5>Santorale</h5>

<p>
<a href="http://www.santiebeati.it/05/27" title="SantiBeatiTestimoni" class="http">SantiBeatiTestimoni</a><br>
27 maggio: sant'Agostino, vescovo di Canterbury; san Giulio, martire; san Restituto, martire; sant'Eutropio, vescovo di Orange; san Bruno, vescovo di Würzburg; san Gausberto, sacerdote ed eremita; beati Edmondo Duke e Riccardo Hill, sacerdoti e martiri; sante Barbara Kim, vedova, e Barbara Yi, vergine, martiri; santi Atanasio Bazzekuketta e Gonzaga Gonza, martiri ugandesi.
</p>

<h5>Quotes</h5>

<p>
<ul>
<li>Aiutami, o Signore, a far sì che le mie mani siano misericordiose e piene di buone azioni, in modo che io sappia fare unicamente del bene al prossimo e prenda su di me i lavori più pesanti e più penosi (Diario Faustina, 163). </li>
<li>Sappiate avere torto, il mondo è pieno di gente che ha ragione. È per questo che marcisce. (Louis-Ferdinand Céline)</li>
</ul>
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>Explicare</h5>

<p>
<a href="" title="KYRIE:MovAp:Responsa" class="page">KYRIE:MovAp:Responsa</a> / <a href="" title="KYRIE:MovAp:TWEET2006" class="page">KYRIE:MovAp:TWEET2006</a>
</p>

<h5>Poesia</h5>

<h5>InFinemDei</h5>

<p>
<b>♦</b> Signore Gesù, ti ringrazio per tutto quello che mi hai donato oggi. Allontana da me ogni male in questa notte. Io cerco rifugio in te. Sii la mia roccia, la rocca che mi salva. Fiducioso, affido il mio spirito alle tue braccia. Fa' risplendere in me il tuo volto: io grido verso di te.
</p>

<h5>Polis21</h5>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
