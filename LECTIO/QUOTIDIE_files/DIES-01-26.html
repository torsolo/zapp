<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-26</h1>-->
<h1>DIES-01-26</h1>

<h5>Oremus</h5>

<p>
<ul>
<li>Signore, abituami ad iniziare la giornata non leggendo il giornale, per non restare schiavo dell'opinione pubblica, anche senza volerlo. Che io incominci la mia fatica quotidiana pregandoti. (Carlo Carretto)</li>
</ul>
</p>

<p>
<ul>
<li>Madre della moltitudine / Maria, vergine di Nazareth e crocevia di una moltitudine di volti. Tu sei la Madre dell’unico Signore che in te si è fatto carne per venire ad abitare in mezzo a noi. La Parola che in te ha seminato il Vangelo della nostra speranza educhi i nostri cuori a tessere legami di fraternità e progetti di pace. Tu, anello della generazione della catena umana, sei all’origine della storia della salvezza e nello svuotamento di ogni tuo progetto rendi possibile il riscatto dell’uomo. Tutta l’umanità, desiderio insaziato sulle strade del mondo, cammina verso di te, casa dell’Umanità di Gesù. Noi oggi così ti preghiamo: aiutaci a riconoscere con trasparente sguardo dentro la storia anonima dei giorni, che tutti siamo nati da uno stesso amore e tutti destinati ad una fraternità universale. Amen. (Madre Elisabetta di Legnano)</li>
</ul>
</p>

<p>
<ul>
<li>Novena della Purificazione (Candelora) / 1gg / I. Per quella così eroica obbedienza che voi esercitaste, o gran Vergine, nell'assoggettarvi alla legge della purificazione, ottenete anche a noi la più esatta obbedienza a tutti i comandi di Dio, della Chiesa e dei nostri maggiori. / Ave Maria... / II. Per quell'angelica modestia o celestiale devozione con cui voi, o gran Vergine, vi recaste e presentaste nel Tempio, ottenete anche a noi di andare e stare nel tempio con quell'interno ed esterno raccoglimento che conviene alla casa di Dio. / Ave Maria... / III. Per quella santa premura che voi aveste, o Vergine purissima, di togliere da voi col sacro rito della purificazione ogni apparenza di macchia, ottenendo a noi pure una instancabile premura di togliere sempre da noi ogni ancor più piccola macchia di peccato. / Ave Maria... / IV. Per quell'umiltà profondissima che vi indusse, o Maria, a collocarvi nel tempio tra le donne più volgari, quasi foste una di loro, sebbene la più santa fra tutte le creature, ottenete anche a noi quello spirito di umiltà che ci renda cari a Dio e meritevoli dei suoi favori. / Ave Maria... / V. Per quella gran fede che voi, o Vergine fedelissima, conservaste viva e ferma in Dio vostro Figlio nell'udire dal santo profeta Simeone che egli sarebbe stato per molti occasione di contraddizione o di rovina, ottenete anche a noi una simile vivezza e fermezza di fede in mezzo a qualunque tentazione e contraddizione. / Ave Maria... / VI. Per quella invitta rassegnazione con cui ascoltaste gli amarissimi presagi che vi fece, o Maria, l'illuminato Simeone, fate che anche noi in tutti gli avvenimenti, anche più tristi, siamo sempre perfettamente rassegnati ad ogni divino volere. / Ave Maria... / VII. Per quell'accesissima carità che vi mosse, o Maria, a fare all'eterno Padre il gran sacrificio col vostro Figlio per la comune redenzione e salute, ottenete anche a noi la grazia di sacrificare al Signore qualunque cosa anche più cara, quando ciò sia necessario alla nostra santificazione o salvezza. / Ave Maria... / Gloria al Padre...</li>
</ul>
</p>

<p>
<ul>
<li>Signore è l’alba. Fa’ che io vada incontro nella pace a tutto ciò che mi porterà questo giorno. Fa’ che io mi consegni totalmente alla tua santa volontà. Donami in ogni momento la tua luce e la tua forza. Qualunque notizia io riceva oggi, insegnami ad accettarla nella quiete, e nella fede salda che nulla può accadere se tu non lo permetti. In ogni mia azione e parola dirigi i miei pensieri e i miei sentimenti. In tutti gli eventi inattesi, non farmi dimenticare che ogni cosa proviene da te! Insegnami ad agire con apertura e intelligenza verso tutti i miei fratelli e le mie sorelle e verso tutti gli uomini, senza mortificare o contristare nessuno. Signore, donami la forza di portare la fatica del giorno che si avvicina, e di tutti gli eventi inclusi nel suo corso. Guida la mia volontà, insegnami a pregare, a credere, a perseverare, a soffrire, a perdonare… e ad amare! (starec del monastero di Optina)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
26 gennaio: santi Timoteo e Tito, discepoli di san Paolo; san Teogene, martire; santa Paola, vedova; sant'Alberico, abate di Cîteaux; sant'Agostino Erlendsson, arcivescovo di Nidaros; beata Maria de la Dive, martire; beato Michele Kozal, vescovo ausiliare di Włocławek e martire a Dachau.
</p>

<h5>Quotes</h5>

<p>
<ul>
<li>Abbiamo di che vivere con ciò che prendiamo, ma costruiamo una vita con ciò che doniamo. (W. Churchill)</li>
<li>Le belle parole sono come i fiori, le belle azioni come i frutti. (Liberia)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
"Dio ci ha predestinato all'adozione dei figli per mezzo di Gesù Cristo e in unione con lui, secondo il decreto della sua volontà, per far risplendere la gloria della sua grazia per la quale ci ha giustificati nel suo Figlio diletto nel quale abbiamo la redenzione per il suo Sangue, la remissione dei peccati, secondo le ricchezze della sua grazia che ha sovrabbondato in noi, in ogni sapienza e prudenza" (Ef 1, 5-8).<br>
L'anima, divenuta realmente figlia di Dio, secondo la parola dell'Apostolo, è mossa dallo Spirito Santo stesso. "Tutti coloro che sono mossi dallo Spirito di Dio, quelli sono figli di Dio" (Rm 8, 14). E ancora: "Non abbiamo ricevuto lo spirito di servitù per lasciarci ancora condurre dal timore, ma lo spirito d'adozione dei figli nel quale gridiamo: "Abba, Padre!" In realtà lo Spirito stesso rende testimonianza al nostro spirito che siamo figli di Dio. Ma se siamo figli, siamo anche eredi, dico eredi di Dio e coeredi di Gesù Cristo, se però soffriamo con lui per essere con lui glorificati" (ibidem, 8, 15-17). È per farci pervenire a quest'abisso di gloria che Dio ci ha creati a sua immagine e somiglianza. "Guardate di quale carità ci ha gratificati il Padre concedendoci di essere chiamati figli di Dio, e di esserlo veramente!... Fin d'ora siamo figli di Dio e non si è ancora visto quello che saremo. Sappiamo che quando egli si manifesterà, saremo simili a lui perché lo vedremo così com'è, e chiunque ha questa speranza in lui, si santifica come lui stesso è santo" (1 Gv 3, 1-3). Ecco la misura della santità dei figli di Dio, essere santo come Dio, essere santo della santità di Dio.<br>
E questo vivendo a contatto con lui in fondo all'abisso senza fondo. "Al di dentro". L'anima allora sembra avere una certa somiglianza con Dio che, pur trovando la sua delizia in tutte le cose, non ne trova mai tanta quanta in se stessa. Infatti egli possiede in sé un bene sovraeminente davanti al quale tutti gli altri spariscono. Così tutte le gioie che l'anima incontra, sono per lei altrettanti avvertimenti che la invitano ad assaporare il bene di cui è in possesso ed al quale nessun altro può essere paragonato... "Il Padre che è nei cieli" (Mt 6, 9) si trova in questo piccolo cielo che si è fatto al centro della nostra anima. È qui che lo dobbiamo cercare e soprattutto è qui che dobbiamo dimorare. Il Cristo diceva un giorno alla Samaritana che "il Padre cerca dei veri adoratori "in spirito e verità"" (Gv 4, 23). Per dare gioia al suo cuore, siamo noi quei grandi adoratori.<br>
Adoriamolo "in spirito", cioè teniamo il cuore e il pensiero fissi in lui, lo spirito pieno della sua conoscenza, mediante il lume della fede. Adoriamolo "in verità", cioè con le nostre opere, perché è soprattutto attraverso le nostre azioni che siamo veri. Ciò equivale a far sempre, quello che piace al Padre di cui siamo figli. Infine, adoriamolo "in spirito e verità", vale a dire per mezzo di Gesù Cristo e con G. C. perché egli solo è il vero adoratore "in spirito e verità". Allora, saremo i figli di Dio e conosceremo di scienza sperimentale quelle parole d'Isaia: "Sarete portati al seno e vi si accarezzerà sulle ginocchia" (Is 66, 12). In realtà, tutta l'occupazione di Dio sembra essere quella di colmare l'anima di carezze e di segni d'affetto, come una mamma che solleva il suo bambino e lo nutre del suo latte. Oh! rendiamoci attenti alla voce del Padre nostro: "Figlio mio, egli dice, dammi il tuo cuore" (Pr 23, 26).<br>
- Santa Elisabetta della Trinità, da "IL CIELO NELLA FEDE" -
</p>

<h5>DengMingDao</h5>

<p>
Adorazione / Immagini sull'altare, / o nate da dentro: / a loro rivolgiamo preghiere, / ma esse ci offrono risposte? / I saggi ribadiscono costantemente l'importanza dell'adorazione. Perciò ci inginocchiamo davanti agli altari, facciamo offerte e consumiamo sacrifici. Nelle meditazioni ci insegnano a cercare gli dèi che abitano in noi e a supplicarli per ricevere forza e conoscenza. Così facciamo, con grande sincerità, finché i maestri ci dicono che non vi sono dèi. Allora ci ritroviamo confusi. La statua sull'altare non è che legno e foglia d'oro, ma il nostro bisogno di venerazione è reale. Il dio interiore può essere una semplice immagine, ma il nostro bisogno di concentrazione è reale. Gli attributi del paradiso sono congetture utopistiche, ma l'essenza delle parabole è reale. Gli dèi, dunque, rappresentano particolari filosofie e sfaccettature della mente umana. Dedicandoci all'adorazione, instauriamo una comunione con questi nostri aspetti più profondi. L'idea che stiamo venerando semplici simboli può procurarci un certo disagio. Ci hanno sempre insegnato ad accettare solo ciò che è tangibile, scientifico, materiale. Dubitiamo dell'efficacia di queste pratiche di venerazione, e restiamo confusi quando producono in noi un'autentica trasformazione. Ma la nostra adorazione influisce sui sentimenti e sui pensieri. Quando i saggi affermano che non vi sono dèi, intendono dire che la chiave per la comprensione di tutte le cose sta dentro noi stessi. Il culto esteriore non è che un mezzo per dare risalto alla vera fonte di salvezza interiore.
</p>

<h5>InFinemDei</h5>

<p>
Signore, accresci la mia fede! (Dal Vangelo di Luca)
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
