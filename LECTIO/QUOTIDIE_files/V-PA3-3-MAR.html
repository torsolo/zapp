<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / <a href="./MM/bgm.mp3"><img src="./MM/audiolh.png"></a> Martedì della III settimana di Pasqua
</p>

<p>
<u>ANTIFONA</u> / Lodate il nostro Dio, voi che lo temete, piccoli e grandi, perché si è compiuta la salvezza, la forza e il regno del nostro Dio e la potenza del suo Cristo. Alleluia. (Ap 19,5; 12,10)
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. <a href="./MM/Kyrie.mp3"><img src="./MM/audiolh.png"></a> Signore Pietà, Cristo pietà.
</p>

<p>
<u>GLORIA</u> / <a href="./MM/Gloria.mp3"><img src="./MM/audiolh.png"></a> Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
<u>COLLETTA</u> / O Dio, che apri la porta del regno dei cieli a coloro che sono rinati dall’acqua e dallo Spirito Santo, accresci nei tuoi fedeli la grazia del Battesimo, perché liberati da ogni peccato possano ereditare i beni da te promessi. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Signore Gesù, accogli il mio spirito</b> / Dagli Atti degli Apostoli (At 7,51-59; 8,1) / In quei giorni, Stefano [diceva al popolo, agli anziani e agli scribi:] «Testardi e incirconcisi nel cuore e nelle orecchie, voi opponete sempre resistenza allo Spirito Santo. Come i vostri padri, così siete anche voi. Quale dei profeti i vostri padri non hanno perseguitato? Essi uccisero quelli che preannunciavano la venuta del Giusto, del quale voi ora siete diventati traditori e uccisori, voi che avete ricevuto la Legge mediante ordini dati dagli angeli e non l'avete osservata». All'udire queste cose, erano furibondi in cuor loro e digrignavano i denti contro Stefano. Ma egli, pieno di Spirito Santo, fissando il cielo, vide la gloria di Dio e Gesù che stava alla destra di Dio e disse: «Ecco, contemplo i cieli aperti e il Figlio dell'uomo che sta alla destra di Dio». Allora, gridando a gran voce, si turarono gli orecchi e si scagliarono tutti insieme contro di lui, lo trascinarono fuori della città e si misero a lapidarlo. E i testimoni deposero i loro mantelli ai piedi di un giovane, chiamato Sàulo. E lapidavano Stefano, che pregava e diceva: «Signore Gesù, accogli il mio spirito». Poi piegò le ginocchia e gridò a gran voce: «Signore, non imputare loro questo peccato». Detto questo, morì. Sàulo approvava la sua uccisione. / Parola di Dio.
</p>

<p>
<u>PSALMUS</u> / <a href="./MM/SALMO117R.mp3"><img src="./MM/audiolh.png"></a> (Sal 30) <b>Alle tue mani, Signore, affido il mio spirito</b> / Sii per me, Signore, una roccia di rifugio, un luogo fortificato che mi salva. Perché mia rupe e mia fortezza tu sei, per il tuo nome guidami e conducimi. / Alle tue mani affido il mio spirito; tu mi hai riscattato, Signore, Dio fedele. Io confido nel Signore. Esulterò e gioirò per la tua grazia. / Sul tuo servo fa' splendere il tuo volto, salvami per la tua misericordia. Benedetto il Signore, che per me ha fatto meraviglie di grazia.
</p>

<p>
<u>ACCLAMATIO</u> / Alleluia, Alleluia / Io sono il pane della vita, dice il Signore: chi viene a me non avrà fame. (Gv 6,35) / Alleluia.
</p>

<p>
<u>VANGELO</u> / <b>Non Mosè, ma il Padre mio vi dà il pane dal cielo</b> / Dal Vangelo secondo  Giovanni (Gv 6,30-35) / In quel tempo, la folla disse a Gesù: «Quale segno tu compi perché vediamo e ti crediamo? Quale opera fai? I nostri padri hanno mangiato la manna nel deserto, come sta scritto: "Diede loro da mangiare un pane dal cielo"». Rispose loro Gesù: «In verità, in verità io vi dico: non è Mosè che vi ha dato il pane dal cielo, ma è il Padre mio che vi dà il pane dal cielo, quello vero. Infatti il pane di Dio è colui che discende dal cielo e dà la vita al mondo». Allora gli dissero: «Signore, dacci sempre questo pane». Gesù rispose loro: «Io sono il pane della vita; chi viene a me non avrà fame e chi crede in me non avrà sete, mai!». / Parola del Signore.
</p>

<p>
<u>CREDO</u> / <a href="./MM/Credo.mp3"><img src="./MM/audiolh.png"></a> Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / Il Signore Gesù si è proclamato il vero pane di vita. In questa preghiera universale possiamo invocarlo con la stessa supplica degli abitanti di Cafarnao: <b>Signore, donaci sempre questo pane.</b> / Per tutti i credenti in Cristo, perchè sazino la loro fame e sete con il cibo di vita eterna che egli ha donato. Preghiamo: / Per ogni uomo che cerca di estinguere la fame e la sete nella realtà mondane, perchè senta questo appello a saziarsi del pane del cielo. Preghiamo: / Per i fratelli che sono perseguitati nelle varie parti del mondo a causa della loro fede, perchè la Chiesa tutta li sostenga con la sua preghiera e solidarietà. Preghiamo: / Per coloro che perseguitano i credenti, perchè si ravvedano e si convertano contemplando l'esempio cristiano dei martiri. Preghiamo: / Per noi qui presenti, perchè impariamo, sull'esempio di Stefano, a perdonare a coloro che ci fanno del male. Preghiamo: / Per chi è connivente con il male. / Per chi pretende sempre miracoli. / O Signore, che ti sei rivelato superiore a Mosè per il tuo pane di vita elargito a noi come vera manna celeste, fa' che attingiamo da questo tuo banchetto di immortalità una vita sempre più abbondante. Tu che vivi e regni nei secoli dei secoli. Amen.
</p>

<p>
<u>OFFERTORIO</u> / Accogli, Signore, i doni della tua Chiesa in festa, e poiché le hai dato il motivo di tanta gioia, donale anche il frutto di una perenne letizia. Per Cristo nostro Signore. ♦ Invochiamo la tua clemenza, o Signore, celebrando il memoriale della nostra salvezza: questo sacramento del tuo amore sia per noi segno di unità e vincolo di carità. Per Cristo nostro Signore.
</p>

<p>
<u>PREFAZIO</u> / <b>Cristo vive per sempre e intercede per noi</b> / È veramente cosa buona e giusta, nostro dovere e fonte di salvezza, proclamare sempre la tua gloria, o Signore, e soprattutto esaltarti in questo tempo nel quale Cristo, nostra Pasqua, si è immolato. Egli continua a offrirsi per noi e intercede come nostro avvocato; immolato sulla croce, più non muore, e con i segni della passione vive immortale. Per questo mistero, nella pienezza della gioia pasquale, l’umanità esulta su tutta la terra e le schiere degli angeli e dei santi cantano senza fine l’inno della tua gloria: <a href="./MM/Sanctus.mp3"><img src="./MM/audiolh.png"></a> Santo, Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / Se siamo morti con Cristo, crediamo che con Cristo anche vivremo. Alleluia. (Rm 6,8) ♦ “Io sono il pane della vita; chi viene a me non avrà più fame e chi crede in me non avrà più sete”. Alleluia. (Gv 6,35)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Guarda con bontà, o Signore, il tuo popolo che ti sei degnato di rinnovare con questi sacramenti di vita eterna, e donagli di giungere alla risurrezione incorruttibile del corpo, destinato alla gloria. Per Cristo nostro Signore. ♦ Nella tua misericordia, o Padre, donaci la grazia di adorare con fede viva, in questi santi misteri, il Signore Gesù, nel cui nome hai voluto che ogni ginocchio si pieghi e ogni uomo trovi la salvezza. Per Cristo nostro Signore.
</p>

<h3>LECTIO</h3>

<p>
<u>EVANGELIZO1</u> / 
</p>

<p>
<u>EVANGELIZO2</u> / 
</p>

<p>
<u>EVANGELIZO-21</u> / San Nerses Snorhali (1102-1173) patriarca armeno / Gesù, Figlio unigenito del Padre, § 150-161; SC 203 / «Il Padre mio vi dà il pane dal cielo, quello vero» / Per gli Ebrei, hai diviso in due il mare, cosa ben visibile (Es 14); e per me,lo spessore delle tenebre.<br>
Allora hai sommerso il Faraone; ed ora, il Principe di questo mondo, autore della morte (Gv 12,31; 8,44). Per loro, sei stato una nube che protegge di giorno e di notte, una colonna di fuoco (Es 13,21). Per me, la luce è la conoscenza di tuo Figlio, il Verbo, e la mia protezione, è lo Spirito Santo. Allora, hai donato la manna deperibile, e coloro che l'hanno mangiata sono morti; ora, è il tuo corpo celeste che dona la vita a coloro che lo mangiano. Loro hanno bevuto l'acqua scaturita dalla roccia (Es 17), ed io ho bevuto il sangue del tuo costato, tu mia Roccia (Gv 16,34; Sal 18,3). Loro hanno visto appeso il serpente di bronzo (Nm 21,9), io ti ho visto sulla croce, tu che sei la vita. Per loro, tu hai dato la Legge di Mosè, scritta su tavole di pietra; e per me, la sapienza del tuo Spirito, il tuo Vangelo divino. Ecco perché mi sarà richiesto, quanto al bene, molto più di quanto sarà richiesto a loro (...). Ma tu che sei diventato loro capro espiatorio, o mio Signore, pieno di pietà, Figlio unigenito del Padre, (...). Non impedirmi, come alla maggior parte tra loro, di entrare nella tua Terra Promessa, ma con i due che vi sono entrati (Dt 1,36; 31,3), introducimi nella tua patria celeste.
</p>

<p>
<u>DiBruno1</u> / 
</p>

<p>
<u>DiBruno2</u> / 
</p>

<p>
<u>DIBRUNO-21</u> / Io sono il pane della vita (Gv 6,30-35) / La manna, cibo misterioso che ha accompagnato il cammino dei figli d’Israele per circa quarant’anni, non è stato un miracolo o prodigio operato da Mosè. Essa cadeva dal cielo per sola volontà di Dio. Così parla della manna il Libro della Sapienza: “Invece hai sfamato il tuo popolo con il cibo degli angeli, dal cielo hai offerto loro un pane pronto senza fatica, capace di procurare ogni delizia e soddisfare ogni gusto. Questo tuo alimento manifestava la tua dolcezza verso i figli, si adattava al gusto di chi ne mangiava, si trasformava in ciò che ognuno desiderava” (Sap 16,20-21). Vero mistero per la sua caduta dal cielo, ma anche vero mistero per il gusto che suscitava. Il Libro dell’Esodo invece narra l’evento nella sua origine storica: “Mosè e Aronne dissero a tutti gli Israeliti: «Questa sera saprete che il Signore vi ha fatto uscire dalla terra d’Egitto e domani mattina vedrete la gloria del Signore, poiché egli ha inteso le vostre mormorazioni contro di lui. Noi infatti che cosa siamo, perché mormoriate contro di noi?». Mosè disse: «Quando il Signore vi darà alla sera la carne da mangiare e alla mattina il pane a sazietà, sarà perché il Signore ha inteso le mormorazioni con le quali mormorate contro di lui. Noi infatti che cosa siamo? Non contro di noi vanno le vostre mormorazioni, ma contro il Signore». Mosè disse ad Aronne: «Da’ questo comando a tutta la comunità degli Israeliti: “Avvicinatevi alla presenza del Signore, perché egli ha inteso le vostre mormorazioni!”». Ora, mentre Aronne parlava a tutta la comunità degli Israeliti, essi si voltarono verso il deserto: ed ecco, la gloria del Signore si manifestò attraverso la nube. Il Signore disse a Mosè: «Ho inteso la mormorazione degli Israeliti. Parla loro così: “Al tramonto mangerete carne e alla mattina vi sazierete di pane; saprete che io sono il Signore, vostro Dio”». La sera le quaglie salirono e coprirono l’accampamento; al mattino c’era uno strato di rugiada intorno all’accampamento. Quando lo strato di rugiada svanì, ecco, sulla superficie del deserto c’era una cosa fine e granulosa, minuta come è la brina sulla terra. Gli Israeliti la videro e si dissero l’un l’altro: «Che cos’è?», perché non sapevano che cosa fosse. Mosè disse loro: «È il pane che il Signore vi ha dato in cibo. Ecco che cosa comanda il Signore: “Raccoglietene quanto ciascuno può mangiarne, un omer a testa, secondo il numero delle persone che sono con voi. Ne prenderete ciascuno per quelli della propria tenda”» (Es 16,6-16). Questa è la sua origine. Gesù ha chiesto ai Giudei di credere in Lui, se vogliono compiere le opere o l’opera di Dio. Essi gli rispondono che hanno bisogno di un segno portentoso per aprirsi alla fede in Lui. Non possono credere in Lui se Lui non è più grande di Mosè. O non fa segni così potenti come quelli di Mosè. / In quel tempo, la folla disse a Gesù: «Quale segno tu compi perché vediamo e ti crediamo? Quale opera fai? I nostri padri hanno mangiato la manna nel deserto, come sta scritto: “Diede loro da mangiare un pane dal cielo”». Rispose loro Gesù: «In verità, in verità io vi dico: non è Mosè che vi ha dato il pane dal cielo, ma è il Padre mio che vi dà il pane dal cielo, quello vero. Infatti il pane di Dio è colui che discende dal cielo e dà la vita al mondo». Allora gli dissero: «Signore, dacci sempre questo pane». Gesù rispose loro: «Io sono il pane della vita; chi viene a me non avrà fame e chi crede in me non avrà sete, mai!». / Ora Gesù passa dalla figura alla realtà. Annuncia il suo mistero. Quello dato da Mosè o al tempo di Mosè non è il pane vero. È il Padre suo che darà loro il pane, quello vero. Secondo passaggio essenziale: dalla materia alla Persona. Il pane vero è colui che discende dal cielo e dà la vita al mondo. I Giudei chiedono questo pane: “Signore, dacci sempre questo pane”. Terzo passaggio, anche questo essenziale: Il pane vero è Gesù Signore. Lui è pane specialissimo. “Io sono il pane della vita; chi viene a me non avrà fame e chi crede in me non avrà sete, mai!”.  In questa rivelazione ancora non si parla dell’Eucaristia. Si può benissimo parlare di Cristo, pane spirituale, per chi crede in Lui. All’Eucaristia Gesù perviene attraverso altri passaggi, anch’essi necessari. Ora è cosa più che giusta affermare che il pane è tutto Cristo, nella sua verità divina e umana, nella sua Parola e nella sua vita. Poi ogni altra verità potrà seguire. / Madre della Redenzione, Angeli, Santi, fateci di fede perfetta in Cristo Signore.
</p>

<p>
<u>SILVESTRINI-21</u> / Stefano modello di fede autentica. Nel sacramento di Battesimo, dove ha operato la Pasqua di Gesù, abbiamo ricevuto una grazia che deve crescere. Aumenterà il distacco dal peccato, la liberazione interiore, e così potremo ereditare i beni promessi, cioè la vita eterna, alla quale Dio ci ha aperto l'ingresso proprio a partire dal lavacro battesimale che ci ha resi suoi figli. Il mistero di questa verità lo esprime oggi diacono Stefano nella prima lettura. Con la lucidità e la forza, che gli provengono dallo Spirito Santo, egli esprime un giudizio rigoroso e pertinente su quanti hanno messo a morte Gesù. La chiusura del cuore e il tradimento del resto hanno accompagnato tutta la storia del Popolo di Dio. Il santo diacono non teme la reazione dei suoi, con tutte le conseguenze, inclusa la lapidazione e la morte: sostenuto dalla fede e dalla visione di Gesù risorto, rinnova in sé la passione e l'atteggiamento di perdono del Crocifisso e come lui dalla Croce pare dire "non sanno quel che fanno. Noi, forti dello Spirito Santo e soprattutto dell'Eucaristia, di cui la manna non fu che un anticipo, un'allusione del vero pane del cielo, possiamo affrontare lo stesso combattimento spirituale. Questi è Gesù, e viene dato dal Padre, come fonte di vita per gli uomini. Il grande prodigio, che la fede sa cogliere e ammirare, è Lui.
</p>

<p>
<u>LOYOLA1</u> / 
</p>

<p>
<u>LOYOLA2</u> / 
</p>

<p>
<u>LOYOLA-21</u> / Siamo tutti cercatori di senso, è nel nostro DNA. La società spesso ci spinge a renderci spettatori della vita che scorre, soffoca la nostra libertà di essere così come siamo, stupendamente umani, e cerca di annullare la nostra capacità di discernere… Ma non possiamo soffocare il bisogno di sapere chi siamo e cosa ci facciamo sulla terra. L’indigestione di notizie, di piaceri tappabuchi, di oggetti che dimezzano la fatica e accelerano la vita, la edulcorano, non possono saziare la fame di eternità che cerchiamo nel profondo. Non è stato così nemmeno per alcuni giudei, che una volta ricevuta la legge da Mosè si sono omologati e hanno ingoiato tutto passivamente, perché poi, quando hanno incontrato Gesù, qualcosa è cambiato. Gesù ha riacceso la loro fame di senso: “Signore, dacci per sempre questo pane!” è il loro grido commovente. Chiedono un pane che non vedono, ma che hanno già, proprio davanti ai loro occhi. E Gesù prontamente risponde a questa richiesta: avete chiesto il pane della vita eterna? Eccomi! Gesù è, “io sono”. E allora possiamo gridare “eureka”! Rivelandoci la sua identità, Gesù ci rivela la nostra! Gesù è il dono d’amore di Dio per noi, nella sua relazione al Padre, ci mette in relazione. Tutto ciò che Gesù è, lo condivide con noi. Gesù ci dà tutto se stesso, è concreto, tangibile proprio come il pane. Dà fine al tormento della nostra ricerca di senso, toglie peso al panico del nostro caos interiore attraverso la gioia dell’amore gratuito. Allora chi siamo? Siamo il prodotto di questa vera relazione d’amore: figli, amati all’infinito. Tuttavia, siamo troppo piccoli per poter contenere l’infinito di questo amore che ci supera a ogni caduta e ci rialza. Allora non ci resta che saziarci pienamente di Gesù, gustare boccone dopo boccone questo amore e condividerlo con chi abbiamo accanto. Da amati ad amanti: ecco chi siamo. / Cos’è che mi sazia davvero? Cosa provo quando vivo l’Eucarestia? Come condivido l’amore ricevuto? (Ilaria De Lillo)
</p>

<p>
<u>LettureBose</u> / Lasciamoci vincere per essere vincitori / Se ci viene chiesto: "Qual è l'oggetto del vostro culto e della vostra venerazione?", diremo senza esitare: "La carità", poiché il nostro Dio è la carità. È una risposta suggerita dallo Spirito santo e Dio si rallegra al sentire questo più d'ogni altra cosa. Qual è la sintesi della Legge e dei profeti? L'evangelista non ci consentirà di dare altra risposta (Mt 22,37-40). Ma perché allora noi, discepoli dell'amore, odiamo e ci odiamo vicendevolmente? Perché noi, discepoli della pace, conduciamo una guerra senza tregua e implacabile? Perché noi, discepoli della pietra angolare, ci distanziamo gli uni dagli altri? Perché noi, discepoli della pietra, ci lasciamo scuotere? E perché, essendo discepoli della luce, siamo vinti dalle tenebre? Perché noi discepoli della Parola, siamo privi di parola, pieni di irragionevolezza, di follia e non saprei di che altro ancora? ... Sarebbe assurdo che Dio ordinasse di perdonare anche a quelli che ci fanno dei torti non solo sette volte ma più volte sette dal momento che perdonare ci procura il perdono, e che noi, invece, preferissimo fare del male a quelli che non ci hanno fatto niente piuttosto che accogliere il bene che ci fanno gli altri. Sarebbe assurdo sapere che la beatitudine riservata ai pacifici è tale che essi sono i soli tra i salvati a essere proclamati figli di Dio (Mt 5,9), e, d'altra parte amare l'essere litigiosi e pretendere [con questo] di far cosa gradita a Dio, lui che ha sofferto per noi perché fosse ristabilita la pace con lui e distrutta la guerra in noi. Amici e fratelli, non nutriamo simili pensieri! Rispettiamo il dono che ci ha fatto il pacifico, la pace che ci ha lasciato come dono d'addio nell'abbandonare questo mondo (Gv 14,27). Sappiamo che c'è una sola guerra, quella contro la potenza avversa. Chiamiamo fratelli anche quelli che ci odiano, se lo accettano. Facciamo qualche concessione per ottenere di più in cambio, cioè la concordia. Lasciamoci vincere per essere vincitori. (Gregorio di Nazianzo, Discorsi 22,4.15-16) 
</p>

<p>
<u>FEGF1</u> / IL PATTO DEL SIGNORE di Sant’Ireneo di Lione nel secondo secolo / Mosè nel Deuteronomio dice al popolo: “Il Signore tuo Dio ha stabilito un’alleanza sull’Oreb. Il Signore non ha stabilito quest’alleanza con i vostri padri, ma con tutti voi” (Dt 5, 2-3). Sfamò il popolo con la manna, perché ricevesse un cibo spirituale come aveva detto Mosè nel Deuteronomio: “Ti ha nutrito con la manna che tu non conoscevi e che i tuoi padri non avevano mai conosciuto, per farti capire che l’uomo non vive soltanto di pane, ma di quanto esce dalla bocca del Signore” (Dt 8, 3). Comandò l’amore verso Dio e suggerì la giustizia che si deve al prossimo perché l’uomo non fosse ingiusto e indegno di Dio. Così, per mezzo del decalogo, predisponeva l’uomo alla sua amicizia e alla concordia con il prossimo. Tutto questo giovava all’uomo stesso, senza che di nulla Dio avesse bisogno da parte dell’uomo. Queste cose poi rendevano ricco l’uomo perché gli davano quanto a lui mancava, cioè l’amicizia di Dio, ma a Dio non apportavano nulla, perché il Signore non aveva bisogno dell’amore dell’uomo. L’uomo invece era privo della gloria di Dio, che non poteva acquistare in nessun modo se non per mezzo di quell’ossequio che a lui si deve. E per questo Mosè dice al popolo: “Scegli dunque la vita, perché viva tu e la tua discendenza amando il Signore tuo Dio obbedendo alla sua voce e tenendoti unito a lui; poiché è lui la tua vita e la tua longevità” (Dt 30, 19.20).
</p>

<p>
<u>FEGF2</u> / Il pane che io darò è la mia carne per la vita del mondo dalla Costituzione sulla Santa Liturgia “Sacrosanctum Conciliu” / Il nostro Salvatore nell'ultima Cena, la notte in cui fu tradito, istituì il sacrificio eucaristico del suo Corpo e del suo Sangue, onde perpetuare nei secoli fino al suo ritorno il sacrificio della croce, e per affidare così alla sua diletta Sposa, la Chiesa, il memoriale della sua morte e della sua resurrezione: sacramento di amore, segno di unità, vincolo di carità, convito pasquale, nel quale si riceve Cristo, l'anima viene ricolma di grazia e ci è dato il pegno della gloria futura. Perciò la Chiesa si preoccupa vivamente che i fedeli non assistano come estranei o muti spettatori a questo mistero di fede, ma che, comprendendolo bene nei suoi riti e nelle sue preghiere, partecipino all'azione sacra consapevolmente, piamente e attivamente; siano formati dalla parola di Dio; si nutrano alla mensa del corpo del Signore; rendano grazie a Dio; offrendo la vittima senza macchia, non soltanto per le mani del sacerdote, ma insieme con lui, imparino ad offrire se stessi, e di giorno in giorno, per la mediazione di Cristo, siano perfezionati nell'unità con Dio e tra di loro, di modo che Dio sia finalmente “tutto in tutti” (1 Cor 15,28).
</p>

<p>
<u>RobertoPasolini</u> / Farci pane / Per convertirci ai profumi e ai doni della Pasqua, che il Risorto vuole infondere nella nostra umanità attraverso il suo amore sponsale, dobbiamo diventare capaci di entrare in un atteggiamento contemplativo nei suoi confronti, varcando le porte di una visione della realtà illuminata dalla parola del vangelo e infiammata dall’amore dello Spirito Santo versato nei nostri cuori. A questo tipo di sguardo penetrante sembra capace di giungere il diacono Stefano, proprio nel momento in cui la sua storia si trasforma in una dolorosa passione a causa del Regno di Dio: «Ecco, contemplo i cieli aperti e il Figlio dell’uomo che sta alla destra di Dio» (At 7,56). È interessante notare che il momento in cui i cieli si spalancano per Stefano coincide con il momento in cui la sua parabola esistenziale è diventata conforme a quella di Cristo, non tanto per una somiglianza nella sofferenza, quanto per una partecipazione allo stesso abisso di compassione e carità verso gli altri. Parole come quelle che escono dalle labbra del primo diacono, nell’istante in cui l’odio dei nemici lo costringe alla più umiliante delle sconfitte, non si possono certo improvvisare. Solo un cuore abitato dalla carità di Dio si scopre capace di non rendere male per male e di perdonare senza condizioni: «Poi (Stefano) piegò le ginocchia e gridò a gran voce: “Signore, non imputare loro questo peccato”» (7,60). Nel racconto evangelico di Giovanni, dopo la condivisione dei pani e dei pesci, la folla dei discepoli di Gesù viene descritta ancora bisognosa di segni e conferme, prima di poter acconsentire con sincerità di cuore all’esigente logica del Vangelo: «Quale segno dunque tu compi perché vediamo e ti crediamo? Quale opera fai?» (Gv 6,30). Dietro al bisogno di ottenere – sempre – nuove conferme prima di potersi coinvolgere personalmente con le esigenze della sequela, il cuore del discepolo nasconde una velenosa pretesa: quella di continuare a ricevere altro pane, anziché accettare la responsabilità di poterlo diventare per gli altri. Potremmo definirla quell’ordinaria «resistenza allo Spirito Santo» che rende anche noi così «testardi e incirconcisi nel cuore e nelle orecchie» (At 7,51) nelle alterne vicende della vita da non saper leggere i momenti di prova e di sofferenza come occasioni per autenticare la nostra vita in Cristo e onorare il significato e «la grazia del nostro battesimo» (cf. Colletta). Dichiarando la propria identità e il senso della propria missione, il Signore Gesù prova a restituire ciascuno di noi all’universale opera di Dio: «Infatti il pane di Dio è colui che discende dal cielo e dà la vita al mondo» (Gv 6,33). Accogliere il pane di Dio non vuol dire estinguere i morsi di quella fame che ci abita e, talvolta, ci costringe a mendicare briciole di attenzione e di conferma prima di compiere atti d’amore. Ricevere nella libertà quel pane di Dio che discende dal cielo significa discernere nel cuore della nostra umanità un appello a lasciarci trasformare nell’immagine di carità che esso significa. La grande opera che Dio vuole compiere – in noi e in tutti – non è l’estinzione della nostra umanità con tutti i suoi limiti, ma la sua definitiva trasformazione nell’immagine del Figlio, capace di donarsi perché capace di riceversi come dono del Padre. Se accogliamo il pane di Dio, non possiamo che acconsentire alla più irreversibile delle trasformazioni, fino a diventare quello che vogliamo ricevere, facendoci pane per gli altri. Non nella forma e nei tempi che noi vorremmo definire – e controllare – ma come e quando la provvidenza di Dio ce ne darà occasione: «E lapidavano Stefano, che pregava e diceva: “Signore Gesù, accogli il mio spirito”» (At 7,59). Affidare la propria vita nelle mani del Figlio, affinché la accolga e la presenti al Padre, è l’atto di fede con cui il mistero della Pasqua si compie in noi e si offre come testimonianza d’amore al mondo perché possa benedire quel Signore «che per me ha fatto meraviglie di grazia» (Sal 30,22).
</p>

<p>
<u>MichaelDavideSemeraro</u> / Il tuo nome è Gloria, alleluia! / Possiamo dare un contenuto preciso a quanto ci viene raccontato dagli Atti degli Apostoli in riferimento a Stefano che «pieno di Spirito Santo, fissando il cielo vide la gloria di Dio, e Gesù che stava alla destra di Dio» (At 7,55). Ciò che Stefano contempla è ciò che egli stesso, in prima persona, sta per vivere affrontando, serenamente e con coraggio, la sua stessa morte in tutto simile a quella del suo Signore. Ciò che destabilizza il Sinedrio, nella testimonianza che Stefano porta al Signore Gesù da lui riconosciuto come il Messia atteso, è il fatto che il dono promesso da Dio al suo popolo si è dato in modo molto diverso da quelle che erano le attese messianiche. Sentiamo l’eco di questa profonda differenza nella discussione che si instaura dopo la moltiplicazione dei pani e dei pesci. La folla rammenta a Gesù che «I nostri padri hanno mangiato la manna nel deserto come sta scritto: “Diede loro da mangiare un pane dal cielo”» (Gv 6,31). Dicendo questo, la folla avanza una sottile pretesa nei confronti del Signore che potremmo tradurre così: “Continua a nutrirci senza che dobbiamo faticare”. Attorno al pane e ai pesci nasce una discussione analoga a quella sorta al pozzo di Giacobbe con la Samaritana, che chiede al Signore di risparmiarle finalmente quella pena quotidiana di dover andare e venire dal pozzo per attingere acqua. Il «pane dal cielo» diventa, nell’annuncio del Signore, qualcosa di completamente nuovo: «il pane di Dio è colui che discende dal cielo e dà la vita al mondo» (6,33). Come la Samaritana accanto al pozzo, così la folla sulla riva del lago: «Signore, dacci sempre questo pane» (6,34). La folla fa fatica a comprendere che il Signore ha moltiplicato il pane non perché è uno che dà il pane, ma perché si fa pane fino a dire con una solennità poco compresa perché troppo impegnativa nelle sue conseguenze esistenziali: «Io sono il pane della vita» (Gv 6,35). Il passaggio dall’essere semplicemente parte di una folla beneficata a essere discepoli capaci ormai di spezzare il pane della propria vita, sta proprio nel comprendere questa differenza fondamentale  tra il dare il pane e farsi pane. Stefano lo ha compreso in modo preciso, tanto da lasciare che la sua vita sia presa e macinata sotto le pietre della lapidazione, che lo rendono in tutto e per tutto simile al suo Maestro, tanto da dire le sue stesse parole, non prima di aver acconsentito a essere trattato allo stesso modo: «Signore, non imputare loro questo peccato» (At 7,60). Stefano fa interamente sue le parole del Salmo: «Io confido nel Signore. Esulterò e gioirò per la tua grazia» (Sal 30,7-8). Ora tocca a noi di smettere di discutere per cominciare, invece, a panificare per donare la nostra vita come dono che rallegra e conforta i nostri fratelli e sorelle in umanità. La celebrazione dell’Eucaristia non è altro che questo consenso del nostro cuore a essere trasformati in ciò che mangiamo, accettando di essere a nostra volta consumati dalla fame degli altri… secondo il loro gusto e il loro bisogno. Per riprendere un testo di Ireneo di Lione: «La gloria di Dio è l’uomo che vive». Potremmo aggiungere: la gloria di Dio è l’uomo che si fa pane come il suo Signore: questa è l’unica nostra gloria.
</p>

<p>
<u>LuigiMariaEpicoco</u> / Infinitamente di più / Come facciamo a sapere che è tutto vero? Come facciamo ad avere la certezza che quello che ci sta proponendo Cristo è la cosa più autentica di tutte quelle che abbiamo sperimentato nella vita? Gesù non si offende davanti a questa richiesta, sa bene che noi abbiamo bisogno anche di toccare, di vedere, di capire. Abbiamo bisogno di verificare, di fare esperienza: «Quale segno tu compi perché vediamo e ti crediamo? Quale opera fai? I nostri padri hanno mangiato la manna nel deserto, come sta scritto: “Diede loro da mangiare un pane dal cielo”». Ed ecco che Gesù invece di uscirsene con un effetto speciale, fa qualcosa di sconvolgente, di più grande, di più impensabile: pone se stesso come segno, come dono, come prova che quello che dice è vero. Non regala manna discesa dal cielo, ma rende se stesso un pane spezzato per tutti: “«In verità, in verità io vi dico: non è Mosè che vi ha dato il pane dal cielo, ma è il Padre mio che vi dà il pane dal cielo, quello vero. Infatti il pane di Dio è colui che discende dal cielo e dà la vita al mondo». Allora gli dissero: «Signore, dacci sempre questo pane». Il dono dell’Eucarestia è il tesoro più prezioso che il mondo ha, perché è la presenza reale di un Dio infinito e innamorato di noi, dentro la fragilità di un pezzo di pane. E questa scelta è fatta appositamente per lasciarci liberi, liberi di crederci o liberi di non crederci. Tu vedi pane ma sai che in sostanza c’è tutto Lui. Tu vedi pane ma quello è “il Tutto nel frammento”. Tu vedi pane silenzioso, ma quella è la Presenza più eloquente dell’Amore più grande, quello che dà tutto se stesso. Tu vedi pane ma la tua fede sa che è tutto infinitamente di più. Così ciò che è quotidiano, come un pezzo di pane, diventa segno di ciò che è straordinario, e lo fa senza fuochi d’artificio, ma nell’umiltà più totale, come accade ugualmente la notte che venne al mondo nella sperduta periferia della Giudea. Sono gli occhi che devono cambiare, non le cose. Sono gli occhi che devono saper vedere il di più che il cuore cerca.
</p>

<p>
<u>HomilyVoice-21</u> / PRIMA LETTURA E lapidavano Stefano, che pregava e diceva: «Signore Gesù, accogli il mio spirito». Poi piegò le ginocchia e gridò a gran voce: «Signore, non imputare loro questo peccato». Detto questo, morì. Stefano è il perfetto cristiano. Non solo testimonia la verità di Cristo Gesù, ma anche muore imitando in tutto il suo Maestro. Chiede a Gesù che accolga il suo spirito e lo custodisca presso di Lui per l’eternità. Prima di rendere lo spirito, piega le ginocchia e grida a gran voce chiedendo al Signore di non imputare loro questo peccato. Una verità va subito messa in luce: nessuno potrà morire la morte di Cristo Gesù se prima non avrà vissuto la vita di Cristo Gesù. Come si vive la vita di Cristo Gesù? Facendo di essa una testimonianza ininterrotta per l’innalzamento della gloria di Cristo Gesù. Per questo è necessario che il nostro cuore non solo sia in tutto simile al cuore di Cristo Gesù, ma anche e molto di più è necessario che il cuore di Cristo sia il nostro cuore. Facendo divenire il cuore di Cristo nostro cuore, noi parliamo come Cristo, operiamo come Cristo, testimoniamo come Cristo, moriamo come Lui. Un solo cuore, una sola vita, una sola testimonianza, una sola parola, una sola morte, un solo perdono. Se però il cuore di Cristo non è il nostro cuore, non possiamo né vivere come Lui, né parlare come Lui, né morire come Lui. Tra la sua e la nostra morte vi sarà un abisso di differenza. Stefano è pieno di grazia e di Spirito Santo. Lo Spirito Santo potrà agire in lui senza alcuno ostacolo. La grazia allarga gli spazi del nostro cuore e lo Spirito Santo può entrare in esso con tutta la sua divina ed eterna magnificenza. Non solo. La grazia rende nulli gli ostacoli del peccato e lo Spirito del Signore si può manifestare come lui vuole. Questa verità ancora il cristiano non l’ha compresa secondo sapienza e intelligenza di Spirito Santo. La natura corrotta dell’uomo è potentissimo ostacolo a che lo Spirito Santo possa abitare in noi. Non abitando in noi lo Spirito del Signore, le nostre forze per testimoniare Cristo sono non solo insufficienti, quanto anche inefficienti. Colmiamo il nostro cuore di grazia, cresciamo nella grazia, non solo togliamo gli ostacoli che impediscono allo Spirito di operare, ma anche allarghiamo gli spazi dell’anima perché lo Spirito del Signore la possa occupare tutto, per intero. Occupata l’anima dallo Spirito Santo, l’uomo a poco a poco si trasforma in natura spirituale e allora diviene come una piuma sulle ali di una grande tempesta. Non vi è alcuna resistenza. Questa verità così viene insegnata dalla Lettera agli Ebrei: “Anche noi dunque, circondati da tale moltitudine di testimoni, avendo deposto tutto ciò che è di peso e il peccato che ci assedia, corriamo con perseveranza nella corsa che ci sta davanti, tenendo fisso lo sguardo su Gesù, colui che dà origine alla fede e la porta a compimento. Egli, di fronte alla gioia che gli era posta dinanzi, si sottopose alla croce, disprezzando il disonore, e siede alla destra del trono di Dio. Pensate attentamente a colui che ha sopportato contro di sé una così grande ostilità dei peccatori, perché non vi stanchiate perdendovi d’animo. Non avete ancora resistito fino al sangue nella lotta contro il peccato (Eb 12,1-4). Stefano parla come Cristo Gesù perché il suo cuore è cuore di Cristo. Testimonia con la potenza dello Spirito Santo perché la sua natura è stata trasformata in natura tutta spirituale, natura forgiata dallo Spirito Santo. Oggi sulla morte il mondo vuole avere la sua ultima parola. Il mondo è mondo, parla da mondo, opera da mondo, decide da mondo. Molti cristiani ormai anche loro sono mondo, parlano da mondo, operano da mondo, decidono da mondo. Perché questo accade? Perché non si è trasformato il cuore in cuore di Cristo, non si è raggiunta la perfetta spiritualizzazione della nostra natura in modo da poter parlare, decidere, vedere, operare nella luce purissima dello Spirito del Signore. Essendo oggi la morte vista come un solo punto della nostra vita, questo punto il mondo vuole che si possa chiudere in ogni momento. Basta che l’uomo lo decida e il punto si oscura nel tempo e diviene eternità. È questo oggi il gravissimo problema morale dell’eutanasia. Noi cristiani quando potremo dire di dare vera soluzione al problema? Solo quando la nastra natura diviene tutta spirituale e il nostro cuore il cuore di Cristo. LEGGIAMO At 7,51-8,1a Testardi e incirconcisi nel cuore e nelle orecchie, voi opponete sempre resistenza allo Spirito Santo. Come i vostri padri, così siete anche voi. Quale dei profeti i vostri padri non hanno perseguitato? Essi uccisero quelli che preannunciavano la venuta del Giusto, del quale voi ora siete diventati traditori e uccisori, voi che avete ricevuto la Legge mediante ordini dati dagli angeli e non l’avete osservata». All’udire queste cose, erano furibondi in cuor loro e digrignavano i denti contro Stefano. Ma egli, pieno di Spirito Santo, fissando il cielo, vide la gloria di Dio e Gesù che stava alla destra di Dio e disse: «Ecco, contemplo i cieli aperti e il Figlio dell’uomo che sta alla destra di Dio». Allora, gridando a gran voce, si turarono gli orecchi e si scagliarono tutti insieme contro di lui, lo trascinarono fuori della città e si misero a lapidarlo. E i testimoni deposero i loro mantelli ai piedi di un giovane, chiamato Saulo. E lapidavano Stefano, che pregava e diceva: «Signore Gesù, accogli il mio spirito». Poi piegò le ginocchia e gridò a gran voce: «Signore, non imputare loro questo peccato». Detto questo, morì. Saulo approvava la sua uccisione. È giusto chiedersi: perché oggi si approva ogni morte? Si approvano 56 milioni di aborti ogni anno che si consumano nel mondo. Si approva ogni morte causata dal vizio. Si approva ogni morte generata dalla stoltezza e dall’insipienza. Se volessimo contare tutte le morti che si approvano, diverrebbe per tutti assai difficile, se non impossibile. Possiamo dire che oggi l’uomo lavora per la morte e non per la vita. Perché questo? La risposta è una sola: Saulo è nella morte dello spirito. Una natura di morte genera morte e approva ogni morte. Se vogliano che l’uomo generi vita e lotti per dare vita è necessario che gli diamo una natura di vita. Ma questa natura solo Uno la può dare: Cristo Gesù. Cristo Gesù la dona per opera del suo Santo Spirito. Lo Spirito Santo la dona per opera del Corpo di Cristo che è la sua Chiesa. Poiché oggi molti figli della Chiesa insegnano che Cristo Gesù non deve essere più annunciato, neanche il battessimo può essere conferito, neanche i sacramenti vanno più amministrati. Non predicare Cristo significa lasciare l’uomo nella sua morte e nei suoi pensieri di morte. Solo Cristo Gesù ha pensieri di vita. Lui ha pensieri di vita perché Lui è la vita: “Io sono la vita”. Se noi non diveniamo vita in Lui, saremo per sempre abbandonati alla nostra morte e anche i nostri pensieri saranno di morte. Il pensiero è frutto della natura. Natura di morte, pensiero di morte. Natura di vita, pensiero di vita. È legge universale. Se vogliano non approvare alcuna morte, dobbiamo lasciarci trasformare in vita dal solo che può trasformarci: Cristo Gesù. Se però lo “strumento”, il “sacramento” di Cristo non trasforma, rimaniamo nella nostra morte. LETTURA DEL VANGELO «In verità, in verità io vi dico: non è Mosè che vi ha dato il pane dal cielo, ma è il Padre mio che vi dà il pane dal cielo, quello vero. Infatti il pane di Dio è colui che discende dal cielo e dà la vita al mondo». Il dono della Manna accompagna il popolo del Signore per tutto il tempo del deserto. Essa non cade più non appena i Figli d’Israele mangiano i primi frutti, subito dopo essere entrati nella Terra Promessa. La Manna è segno che la Provvidenza del Signore sempre ha cura dei suoi figli. Dove la terra è sterile, il nutrimento il Signore lo fa piovere direttamente dal cielo. La Manna non è chiesta. È data. Mai l’uomo avrebbe potuto pensare una simile cosa. È fuori anche da ogni immaginazione. Solo la Scienza divina può pensare tali cose e solo la sua Onnipotenza le può realizzare. L’uomo non ha questa capacità. Nel deserto tutta la comunità degli Israeliti mormorò contro Mosè e contro Aronne. Gli Israeliti dissero loro: «Fossimo morti per mano del Signore nella terra d’Egitto, quando eravamo seduti presso la pentola della carne, mangiando pane a sazietà! Invece ci avete fatto uscire in questo deserto per far morire di fame tutta questa moltitudine». Allora il Signore disse a Mosè: «Ecco, io sto per far piovere pane dal cielo per voi: il popolo uscirà a raccoglierne ogni giorno la razione di un giorno, perché io lo metta alla prova, per vedere se cammina o no secondo la mia legge. Ma il sesto giorno, quando prepareranno quello che dovranno portare a casa, sarà il doppio di ciò che avranno raccolto ogni altro giorno». Al mattino c’era uno strato di rugiada intorno all’accampamento. Quando lo strato di rugiada svanì, ecco, sulla superficie del deserto c’era una cosa fine e granulosa, minuta come è la brina sulla terra. Gli Israeliti la videro e si dissero l’un l’altro: «Che cos’è?», perché non sapevano che cosa fosse. Mosè disse loro: «È il pane che il Signore vi ha dato in cibo. Ecco che cosa comanda il Signore: “Raccoglietene quanto ciascuno può mangiarne, un omer a testa, secondo il numero delle persone che sono con voi. Ne prenderete ciascuno per quelli della propria tenda”». Quando venne il sesto giorno essi raccolsero il doppio di quel pane, due omer a testa. Allora tutti i capi della comunità vennero a informare Mosè. Egli disse loro: «È appunto ciò che ha detto il Signore: “Domani è sabato, riposo assoluto consacrato al Signore. Ciò che avete da cuocere, cuocetelo; ciò che avete da bollire, bollitelo; quanto avanza, tenetelo in serbo fino a domani mattina”». Essi lo misero in serbo fino al mattino, come aveva ordinato Mosè, e non imputridì, né vi si trovarono vermi. Disse Mosè: «Mangiatelo oggi, perché è sabato in onore del Signore: oggi non ne troverete nella campagna. Sei giorni lo raccoglierete, ma il settimo giorno è sabato: non ve ne sarà». Nel settimo giorno alcuni del popolo uscirono per raccoglierne, ma non ne trovarono. Disse allora il Signore a Mosè: «Fino a quando rifiuterete di osservare i miei ordini e le mie leggi? Vedete che il Signore vi ha dato il sabato! Per questo egli vi dà al sesto giorno il pane per due giorni. Restate ciascuno al proprio posto! Nel settimo giorno nessuno esca dal luogo dove si trova». Il popolo dunque riposò nel settimo giorno. La casa d’Israele lo chiamò manna. Era simile al seme del coriandolo e bianco; aveva il sapore di una focaccia con miele (Es 16,1-31). La Manna è però un pane che non libera dalla morte. Infatti tutti i figli d’Israele adulti usciti dalla terra d’Egitto morirono nel deserto. Neanche Mosè entrò nella Terra Promessa. Vi entrarono solo Giosuè e Caleb. Il pane che ieri donava il Padre è differente dal pane che il Padre dona oggi. Questo pane non solo libera dalla fame e dalla sete delle cose della terra. Questo pane dona anche e soprattutto fame e sete per le cose del cielo. Aumenta la nostra fame e la nostra sete del nostro Dio, il solo che può saziare la nostra fame e il solo che può saziare la nostra sete. Il Salmista manifesta la sua sete di Dio. Ma questa sete non si può colmare. Occorre l’acqua della vita che è lo Spirito Santo. Manifesta la sua fame di Dio. Neanche questa fame si può colmare. Occorre questo pane vivo che discende dal cielo. Chi è questo pane vivo? Questo pane vivo è una Persona: è il Figlio Unigenito del Padre che si fa carne e viene ad abitare in mezzo a noi. Fattosi carne si fa pane di vita per ogni uomo. Questo pane di vita eterna, quest’acqua che disseta per l’eternità va però accolta nella fede. Senza la purissima fede in Cristo, pane e sangue di vita eterna, l’uomo rimane nella sua fame e nella sua sete di peccato, rimane nella sua morte. Infatti più pecca e più si trasforma in morte. Mangiando e bevendo Cristo, si diviene come Cristo. Si acquisisce la natura di Cristo. Si ha sete di verità, amore, misericordia, pietà, compassione, vita eterna. Mangiando Cristo ci si libera dalla sete di peccato, vizio, trasgressione dei comandamenti, disobbedienza a Dio. Solo questo pane è il pane che dona la vita al mondo. Altri pani di vita non esistono. Mai esisteranno. È Cristo il vero e il solo pane della vita. LEGGIAMO IL TESTO DI Gv 6,30-35 Allora gli dissero: «Quale segno tu compi perché vediamo e ti crediamo? Quale opera fai? I nostri padri hanno mangiato la manna nel deserto, come sta scritto: Diede loro da mangiare un pane dal cielo». Rispose loro Gesù: «In verità, in verità io vi dico: non è Mosè che vi ha dato il pane dal cielo, ma è il Padre mio che vi dà il pane dal cielo, quello vero. Infatti il pane di Dio è colui che discende dal cielo e dà la vita al mondo». Allora gli dissero: «Signore, dacci sempre questo pane». Gesù rispose loro: «Io sono il pane della vita; chi viene a me non avrà fame e chi crede in me non avrà sete, mai! Al discepolo di Gesù è chiesto di credere in Cristo. Come si crede in Cristo? Credendo in ogni sua Parola. Se il discepolo non crede in Cristo – ed è sufficiente non credere anche in una sola sua Parola – rimane lui nella morte. Condanna il mondo a rimanere nella morte. Ma condannandolo a rimanere nella morte, lo condanna anche ad essere un fabbricatore di morte e anche uno che approva ogni morte. Cristiano, ricordalo, non lo dimenticare. Solo Cristo è il pane che discende dal cielo e dona la vita al mondo. Se tu non credi in questa Parola e non credi quando dici che Cristo non va più annunciato al mondo, tu altro non fai che lasciare il mondo nella morte. Se tu lo lasci nella morte, la sua natura di morte avrà anche pensieri di morte. Questi pensieri di morte soffocheranno la terra. Non puoi predicare la vita e privare il mondo della sola sorgente che dona la vera vita: Cristo Gesù, Signore, Redentore, Salvatore, Vita, Verità e Luce del mondo. La fede è anche logica. Se tu, cristiano, predichi una cosa, poi non puoi pretendere altre cose. Chi semina vento, raccoglie tempesta. Chi scava una fossa vi cade dentro. Chi non predica Cristo, abbandona il mondo alla sua morte. Dalla natura di morte possono venire solo pensieri e strutture di morte. Pensieri e strutture di morte le può togliere solo la natura di vita. Madre del Pane che discende dal cielo, aiuta i discepoli di Gesù perché predichino il Vangelo con franchezza, senza lasciarsi inquinare la mente e il cuore dai pensieri di morte del mondo. Grazie, Madre Santa. Amen.  
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
