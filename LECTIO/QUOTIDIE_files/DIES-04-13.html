<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-13</h1>-->
<h1>DIES-04-13</h1>

<h5>Oremus</h5>

<p>
<ul>
<li>Dio, mio Padre! Mi risveglio a te in quest'ora mattutina, o mio Dio. La prima parola che esce dalla mia bocca è: Dio, mio Padre! La mia prima gioia è che tu esista e che tu sia mio Padre. Tutto quello che ho e che sono proviene da te. A chi dovrei appartenere se non fossi tuo? Tutto è opera tua. Anche, che tutto sia santificato perché tu sia adorato! Tutto quello che ho e che sono non serva che a compiere la tua volontà. Padre, sono tuo oggi e sempre. In me e in tutto quello che mi appartiene, sia fatta la tua volontà!</li>
</ul>
</p>

<p>
<ul>
<li>Regna il Signore, glorioso in mezzo a noi. Il Signore regna, si riveste di maestà: si riveste il Signore, si cinge di forza. È stabile il mondo, non potrà vacillare. Stabile è il tuo trono da sempre, dall'eternità tu sei. Davvero degni di fede i tuoi insegnamenti! La santità si addice alla tua casa per la durata dei giorni, Signore.</li>
</ul>
</p>

<p>
<ul>
<li>“Il tuo volto Signore io cerco”, aiutaci Tu a “rinascere dall'alto”, a rinnovare la nostra mentalità, ad amare Te e i nostri fratelli.</li>
</ul>
</p>

<p>
<ul>
<li>Il nostro Pane / Tu, o Signore, sei il nostro pane, e senza di te non possiamo vivere; non sapremmo dove andare senza di te, non sapremmo cosa fare e cosa dire senza di te. Signore, tu sei il nostro nutrimento, tu sei la forza che ci dona la grazia di spezzare con i fratelli questo nutrimento giorno per giorno. Saremo anche noi il pane del Signore, pane distribuito, pane diventato ostia di umiltà. (Card. Carlo Maria Martini)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
13 aprile: san Martino I, papa e martire; santi Carpo, Papilo, Agatonica e compagni, martiri; sant'Orso, vescovo di Ravenna; sant'Ermenegildo, martire; beata Ida, vedova; san Caradoco, sacerdote e monaco; beato Albertino, eremita e priore di Fonte Avellana; beata Ida, vergine; beata Margherita, vergine domenicana; beati Francesco Dickenson e Milone Gerard, sacerdoti e martiri; beati Giovanni Lockwood e Edoardo Catherick, sacerdoti e martiri; beato Scubilione Rousseau, lasalliano; san Saba Reyes, sacerdote e martire.
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a><br>
<ul>
<li>Felice l'anima che ha avuto fiducia nella Tua bontà, Abbandonandosi pienamente alla Tua Misericordia. Quell'anima è colma di serenità e d'amore, la difendi ovunque, come una Tua figliola ( Diario, 1652). </li>
<li>Se andrai in capo al mondo, troverai solo le tracce di Dio. Se andrai in fondo a te stesso, troverai Dio. (M. Delbrel)</li>
<li>Ci si accontenta della mediocrità, come di un rifugio, quando si perde la speranza di realizzare la bellezza dei propri sogni. (G. Flaubert)</li>
<li>La ferita provocata dalla parola non guarisce. (Congo)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
<sup>103</sup> Reciprocità / Le mani afferrano, ma danno anche. / La bocca assapora, ma parla anche. / Il naso respira, ma annusa anche. / Gli occhi vedono, ma mostrano anche. / Le orecchie sentono, ma equilibrano anche. / Le mani ci insegnano a non essere egoisti. La bocca ci insegna a ringraziare con parole e canti. Il naso ci insegna a imparare da ciò che ci sta intorno. Gli occhi ci insegnano a mostrare compassione e sincerità. Le orecchie ci insegnano a mantenerci in equilibrio. Qualsiasi parte di noi dà e riceve. Tutto funziona in base al principio di reciprocità, a seconda del proprio carattere. Se i nostri sensi sono tanto nobili, perché non dovremmo esserlo anche noi? Gli occhi di una persona devota mostrano una forza e un carisma che gli occhi di una persona normale non possiedono. Scientificamente parlando, sappiamo che un occhio è solo un occhio, un semplice organo, eppure sappiamo per esperienza che gli occhi sono lo specchio dell'anima. Per raggiungere un'equivalente profondità di carattere, dobbiamo vivere in armonia con l'intrinseca nobiltà della nostra natura. Ognuno dei nostri sensi non rappresenta solo una facoltà in grado di raccogliere determinate informazioni, ma è anche un prezioso canale d'espressione. 
</p>

<h5>Krishnamurti</h5>

<p>
13-04 L’amore non è un dovere: Il dovere non c’entra con l’amore. Quando amate vostra moglie, dividete tutto con lei: i vostri beni, i vostri affanni, le vostre ansie, le vostre gioie. Non la opprimete. Non la considerate come qualcosa da usare e da buttare via, una specie di macchina per la riproduzione che dia continuità al vostro nome. Quando c’è amore, la parola dovere scompare. È l’uomo che non ha amore nel suo cuore, che parla di diritti e di doveri. In questo paese i diritti e i doveri hanno preso il posto dell’amore. Le regole sono diventate più importanti del calore che solo l’affetto può dare. Quando c’è amore, Il problema e semplice; è quando non c’è amore che il problema si complica. Un uomo che ama sua moglie e i suoi figli, non penserà mai in termini di diritti è di doveri. Signori, guardate i vostri cuori e le vostre menti. Lo so che vi mettete a ridere; questo e un trucco di cui si serve la mente superficiale, incapace di riflettere: ridere di una cosa è metterla subito da parte. Voi non condividete le vostre responsabilità e i vostri beni con vostra moglie; lei non ha nemmeno la metà di quello che possedete voi, perché considerate la donna inferiore a voi, la tenete con voi per fare i vostri comodi, la volete a vostra disposizione per soddisfare le vostre esigenze sessuali. Così vi siete inventati parole come diritti e doveri, per usarle contro di lei quando la donna si ribella. Una società che parla continuamente di diritti e doveri è statica, e in disgregazione. Se guardate davvero nei vostri cuori e nelle vostre menti, scoprirete che in voi non c’è amore. 
</p>

<h5>InFinemDei</h5>

<p>
Padre mio, io mi abbandono a te. Fa' di me quello che vuoi. Qualsiasi cosa farai di me, io ti ringrazio, sono pronto a tutto, accetto tutto. Il mio unico desiderio è che la tua volontà si compia, in me e in tutte le tue creature. Non desidero nient'altro, o mio Dio. Ripongo la mia anima nelle tue mani. Te la offro, mio Dio, con tutto l'amore del mio cuore, perché ti amo e questo amore mi spinge ad abbandonarmi a te, a riporre tutto nelle tue mani, senza misura, con un'infinita fiducia, perché tu sei mio Padre.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
