<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-31</h1>-->
<h1>DIES-01-31</h1>

<h5>Oremus</h5>

<p>
<ul>
<li>Signore Gesù, all'inizio di questo giorno, voglio lodarti e benedirti in comunione con tutta la Chiesa e insieme a tutto il creato. Voglio glorificarti, poiché "Tu sei degno, o Signore e Dio nostro, di ricevere la gloria, l'onore e la potenza, perché tu hai creato tutte le cose, e per la tua volontà furono create e sussistono". "Tu hai riscattato per Dio con il tuo sangue uomini di ogni tribù, lingua, popolo e nazione" e "liberandoci dal potere delle tenebre, ci hai trasferiti nel regno tuo", che è regno di amore, di giustizia e di pace, e ci hai costituiti per il nostro Dio un regno di sacerdoti. A te lode, onore, gloria e potenza, nei secoli dei secoli. Amen!</li>
</ul>
</p>

<p>
<ul>
<li>Tu sei pazienza. Tu sei bellezza. Tu sei sicurezza. Tu sei la pace. Tu sei gaudio e letizia. Tu sei la nostra speranza. Tu sei giustizia. Tu sei temperanza. Tu sei ogni nostra ricchezza. Tu sei bellezza. Tu sei mitezza. Tu sei il protettore. Tu sei il custode e il difensore nostro. Tu sei fortezza. Tu sei rifugio. Tu sei la nostra speranza. Tu sei la nostra fede. Tu sei la nostra carità. Tu sei tutta la nostra dolcezza. Tu sei la nostra vita eterna, grande e ammirabile Signore, Dio onnipotente, misericordioso. (San Francesco)</li>
</ul>
</p>

<p>
<ul>
<li>La Vita vinca sulla morte / Padre nostro, che dimori, giocando nascosto tra la luce e le tenebre, nella parte più nobile del nostro cuore, così come nel profondo degli inferi della nostra miseria. Fa’ che il tuo nome santo si riveli in noi con la pace silenziosa dell’amore e non con le vuote parole. Fa’ che lentamente e con pazienza, la vita vinca sulla morte ed il bene prevalga sul male. Fa’ che la tua volontà trovi spazio nella nostra libertà. Dacci oggi, la capacità di accogliere i doni che per vie diverse ci vengono offerti e di riconoscerli come tali, per poterli a nostra volta ridonare. Perdona la nostra incapacità di vivere pienamente la vita. Tu lo sai, siamo prigionieri di comportamenti che ci fanno soffrire e che ci rendono incapaci di affrancare, a nostra volta, chi ci vive accanto, da una schiavitù fatta di sottili paure. Aiutaci a chiederti il dono della misericordia, per noi e per gli altri. Non permettere che la vita sia un peso che non riusciamo a portare e salvaci dal sentirci incapaci di amare, perché, prigionieri del male. Amen (F. Filanti)</li>
</ul>
</p>

<p>
<ul>
<li>Novena della Purificazione (Candelora) / 1gg / I. Per quella così eroica obbedienza che voi esercitaste, o gran Vergine, nell'assoggettarvi alla legge della purificazione, ottenete anche a noi la più esatta obbedienza a tutti i comandi di Dio, della Chiesa e dei nostri maggiori. / Ave Maria... / II. Per quell'angelica modestia o celestiale devozione con cui voi, o gran Vergine, vi recaste e presentaste nel Tempio, ottenete anche a noi di andare e stare nel tempio con quell'interno ed esterno raccoglimento che conviene alla casa di Dio. / Ave Maria... / III. Per quella santa premura che voi aveste, o Vergine purissima, di togliere da voi col sacro rito della purificazione ogni apparenza di macchia, ottenendo a noi pure una instancabile premura di togliere sempre da noi ogni ancor più piccola macchia di peccato. / Ave Maria... / IV. Per quell'umiltà profondissima che vi indusse, o Maria, a collocarvi nel tempio tra le donne più volgari, quasi foste una di loro, sebbene la più santa fra tutte le creature, ottenete anche a noi quello spirito di umiltà che ci renda cari a Dio e meritevoli dei suoi favori. / Ave Maria... / V. Per quella gran fede che voi, o Vergine fedelissima, conservaste viva e ferma in Dio vostro Figlio nell'udire dal santo profeta Simeone che egli sarebbe stato per molti occasione di contraddizione o di rovina, ottenete anche a noi una simile vivezza e fermezza di fede in mezzo a qualunque tentazione e contraddizione. / Ave Maria... / VI. Per quella invitta rassegnazione con cui ascoltaste gli amarissimi presagi che vi fece, o Maria, l'illuminato Simeone, fate che anche noi in tutti gli avvenimenti, anche più tristi, siamo sempre perfettamente rassegnati ad ogni divino volere. / Ave Maria... / VII. Per quell'accesissima carità che vi mosse, o Maria, a fare all'eterno Padre il gran sacrificio col vostro Figlio per la comune redenzione e salute, ottenete anche a noi la grazia di sacrificare al Signore qualunque cosa anche più cara, quando ciò sia necessario alla nostra santificazione o salvezza. / Ave Maria... / Gloria al Padre...</li>
</ul>
</p>

<p>
<ul>
<li>Fidarci di te / Dio mio, alle volte devo fare un pezzo di strada con qualcuno, ascoltare, incoraggiare, aprirgli gli occhi sul tuo mondo meraviglioso. Egli, talvolta, non ne percepisce neppure il fascino, per qualcosa che tristemente ha perduto o sogna qualcosa di impossibile. Signore, aiutaci a fidarci di te, della tua provvidenza. Guardandoci, fa’ che ci sentiamo privilegiati, appagati e pieni di gratitudine. Nel tuo amore c’è tutto ciò di cui abbiamo bisogno. (Elke Fischer)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
31 gennaio: san Giovanni Bosco, sacerdote, fondatore della Società Salesiana e delle Figlie di Maria Ausiliatrice; santi Vittorino, Vittore, Niceforo, Claudio, Diodoro, Serapione e Papia, martiri di Corinto; san Metrano, martire di Alessandria d'Egitto; santi Ciro e Giovanni, martiri; san Geminiano, vescovo di Modena; sant'Abramo, vescovo di Arbela, martire; san Giulio, sacerdote; santa Marcella, vedova; sant'Aidano, vescovo di Ferns; san Valdo, vescovo di Évreux; sant'Eusebio, eremita; beata Ludovica Albertoni, vedova, terziaria francescana; san Francesco Saverio Maria Bianchi, sacerdote barnabita; santi Agostino Pak Chong-Won, catechista e cinque compagni, martiri coreani; beata Candelaria di San Giuseppe, fondatrice delle carmelitane del Venezuela.
</p>

<h5>Quotes</h5>

<p>
<ul>
<li>Faccio ogni cosa come se fosse l'ultima della mia vita. Lavoro come se dovessi vivere ancora per lunghi anni. Lavora e soffri per Dio che tanto lavorò e soffrì per noi. Fate quello che potete. Dio farà quello che non potete fare voi. (San Giovanni Bosco)</li>
<li>Fa che tutti quelli con cui parli diventino tuoi amici. (S. Giovanni Bosco)</li>
<li>Gridare dal fondo dell’abisso è rialzarsi dall’abisso. E il grido è l’inizio di una liberazione. (S. Agostino)</li>
<li>Dio ci ha dato due orecchie ed una sola bocca per ascoltare almeno il doppio di quanto diciamo. (Cina)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
Il sigillo del Signore in noi / Cerchiamo di avere, prima d'ogni altra cosa, il marchio ed il sigillo del Signore su di noi; nel giorno del Giudizio, infatti, allorché il Pastore, dopo aver radunato da tutta la terra ogni tribù della stirpe di Adamo, chiamerà il suo gregge, chiunque avrà il sigillo riconoscerà suo il Pastore, così come il Pastore riconoscerà quanti siano insigniti di quel marchio, radunandoli da tutte le genti. Infatti, le sue pecorelle ascoltano la sua voce e lo seguono (Gv. 10,27). Il mondo, del resto, si divide in due parti: una di queste è costituita dal gregge tenebroso, che discenderà nel fuoco inestinguibile ed eterno; l'altra, invece, consiste in quello pieno di luce, cui sarà conferita l'eredità celeste (Mt. 25,31s). Ciò che adesso, perciò, possediamo nell'anima, un giorno risplenderà e si manifesterà, mentre i corpi si rivestiranno di gloria. Allo stesso modo come, quando giunge il mese d'aprile, le radici piantate nella terra producono i loro frutti, i fiori e tutte le loro bellezze, ed è possibile constatare, senza tema d'errore, quali siano le radici feconde e quali, invece, producano soltanto spine; in quel giorno, parimenti, ciascuno recherà scritto sul suo stesso corpo il modo come avrà vissuto: né il bene né il male resteranno più nascosti. Allora, infatti, si darà luogo al Giudizio Universale ed alla corrispondente retribuzione. (Pseudo-Macario, Omelie spirituali, 12,13-14)
</p>

<h5>DengMingDao</h5>

<p>
Orientamento / I pianeti gravitano intorno al sole. / Le forme gravitano intorno alla mente. / La personalità di ognuno di noi presenta vari aspetti: sono le nostre forme, ciò che ci conferisce una fisionomia. Ma, se non stiamo attenti, tale complessità rischia di confonderci. Non dovremmo mai negare alcuna parte di noi stessi. Al contrario, dovremmo ordinarle tutte. Qualsiasi elemento è valido: basta sistemarlo nel contesto giusto. I seguaci del Tao sanno che la personalità variegata si fa problematica solo quando a dominare sono certi aspetti, a discapito di altri. Si tratta di una situazione di squilibrio. Ma se tutti gli aspetti si alternano, l'equilibrio diventa possibile. I sentimenti, gli istinti e le emozioni devono, come i pianeti, mantenere un costante ordine di rotazione: in questo modo vi è posto per tutto e si evitano i problemi legati all'eccesso. Come il sole è al centro del nostro sistema solare, così la saggezza deve trovarsi al centro delle nostre varie personalità. Se la mente saggia è forte, le parti che compongono la nostra vita resteranno saldamente ancorate al proprio corso, e non vi sarà pericolo di deviare.
</p>

<h5>InFinemDei</h5>

<p>
"Allora un uomo che era nella sinagoga, posseduto da uno spirito immondo, si mise a gridare: Che c'entri con noi?". Colui che esclama così è un individuo che si esprime in nome di molte persone: ciò prova infatti che egli ha coscienza di essere stato vinto, lui e i suoi. "Si mise a gridare...": si mise a gridare come se fosse torturato, come se fosse in preda ad una sofferenza terribile, come se non potesse sopportare il castigo. "Che c'entri con noi, Gesù Nazareno? Sei venuto a rovinarci! Io so chi tu sei: il santo di Dio". Nel pieno del tormento, e malgrado l'intensità delle sofferenze che lo fanno gridare, egli non si libera della sua ipocrisia. Egli è costretto a dire la verità, la sofferenza lo stringe: ma la malignità lo impedisce. "Che c'entri con noi, Gesù Nazareno?". Perché non riconosci il Figlio di Dio? È forse il Nazareno che ti tortura, e non il Figlio di Dio? Tu subisci il tuo castigo e fingi di ignorare il suo nome? Non dire Santo di Dio, ma Dio Santo. Tu immagini di sapere, ma non sai. O piuttosto sai, ma taci per malignità, poiché non è il Santo di Dio, ma Dio Santo. Dico tutto ciò affinché noi non sottoscriviamo le asserzioni del demonio, poiché non dice mai la verità. (San Girolamo)
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
