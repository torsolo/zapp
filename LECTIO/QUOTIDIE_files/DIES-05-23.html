<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-23</h1>-->
<h1>DIES-05-23</h1>

<h5>Oremus</h5>

<p>
<ul>
<li>Gesù, nostro Salvatore, tu non ci hai lasciati soli, quando sei salito al cielo, poiché ci hai inviato lo Spirito Santo come dono ai credenti. Lo Spirito Santo ha la grazia della tua croce per salvarci e il potere del tuo sangue prezioso per liberarci dai peccati e dalle ferite da essi inflitte ai nostri cuori e ai nostri sentimenti. Ti chiediamo, Signore, di risvegliare in noi il dono dello Spirito, che abbiamo ricevuto nel battesimo e nella confermazione. Egli rinnovi le nostre vite, affinché impariamo ad ascoltare la sua voce in noi e a creare così un nuovo mondo attorno a noi. Rafforzi la nostra speranza all'inizio di questa giornata e ci dia il coraggio di superare tutti gli ostacoli che possono presentarsi sul nostro cammino. Vieni, Spirito Santo!</li>
<li>Padre Nostro! Voglio vivere questo giorno come tuo vero figlio. Perché so che tu sei mio Padre, e che mi ami; guardami e amami come il tuo proprio Figlio. Il tuo amore cambierà il mio cuore, lo renderà più simile a quello del tuo Figlio unigenito e tu potrai amare in me quello che ami in lui. Con lui, per lui, ed in lui voglio darti tutto l'onore, la lode e la riconoscenza che tu meriti. Il tuo Figlio mi ispira questa preghiera all'alba di questo nuovo giorno. Sono sicuro che sarà ascoltata perché Gesù te la presenta e tu stesso mi conosci e mi ami.</li>
<li>Dio eterno e Padre amoroso, il tuo amore per noi è tanto grande che non hai risparmiato il tuo Figlio unigenito. Concedici di riconoscere oggi il tuo amore rivelato nella morte e nella risurrezione di Cristo, fa' che osserviamo i suoi comandamenti, agendo così secondo la tua volontà in ogni situazione, perché in noi sia la sua gioia e perché la nostra gioia sia perfetta. Te lo chiediamo per Cristo, tuo Figlio, ora e sempre.</li>
</ul>
</p>

<p>
<ul>
<li>A Te, Maria / A te, Maria, fonte della vita, si accosta la mia anima assetata. A te, tesoro di misericordia, ricorre con fiucia la mia miseria. Come sei vicina, anzi intima al Signore! Egli abita in te e tu in lui. Nella tua luce, posso contemplare la luce di Gesù, sole di giustizia. Santa Madre di Dio, io confido nel tuo tenerissimo e purissimo affetto. Sii per me mediatrice di grazia presso Gesù, nostro Salvatore. Egli ti ha amata sopra tutte le creature, e ti ha rivestito di gloria e di bellezza. Vieni in aiuto a me che sono povero e fammi attingere alla tua anfora traboccante di grazia. (San Bernardo di Chiaravalle )</li>
</ul>
</p>

<p>
<ul>
<li>Spirito di Vita, che in principio aleggiavi sull'abisso, aiuta l'umanità del nostro tempo a comprendere che l'esclusione di Dio la porta a smarrirsi nel deserto del mondo, e che solo dove entra la fede fioriscono la dignità e la libertà e la società tutta si edifica nella giustizia. Spirito di Pentecoste, che fai della Chiesa un solo Corpo, restituisci noi battezzati a un'autentica esperienza di comunione; rendici segno vivo della presenza del Risorto nel mondo, comunità di santi che vive nel servizio della carità. Spirito Santo, che abiliti alla missione, donaci di riconoscere che, anche nel nostro tempo, tante persone sono in ricerca della verità sulla loro esistenza e sul mondo. Rendici collaboratori della loro gioi a con l'annuncio del Vangelo di Gesù Cristo, chicco del frumento di Dio, che rende buono il terreno della vita e assicura l'abbondanza del raccolto. Amen. (Benedetto XVI)</li>
</ul>
</p>

<p>
<ul>
<li>Come mirra scelta ho sparso profumo, come gàlbano, ònice e storace, come nuvola d’incenso nella tenda / Dinanzi al Signore bruciava un incenso particolare, unico, frutto di “ingredienti speciali”, indicati a Mosè dallo stesso Signore. Il Signore disse a Mosè: «Procùrati balsami: storace, ònice, gàlbano e incenso puro: il tutto in parti uguali. Farai con essi un profumo da bruciare, una composizione aromatica secondo l’arte del profumiere, salata, pura e santa. Ne pesterai un poco riducendola in polvere minuta e ne metterai davanti alla Testimonianza, nella tenda del convegno, dove io ti darò convegno. Cosa santissima sarà da voi ritenuta. Non farete per vostro uso alcun profumo di composizione simile a quello che devi fare: lo riterrai una cosa santa in onore del Signore. Chi ne farà di simile, per sentirne il profumo, sia eliminato dal suo popolo» (Es 30,35-38). La Vergine Maria è il profumo dei profumi. Se si mettessero insieme tutti gli Angeli e tutti i santi della terra e del Cielo, mai giungerebbero ad eguagliare il suo profumo. Il suo è un profumo di purissima verginità non solo del corpo, ma soprattutto dell’anima e dello spirito. È un profumo di una persona purissima, castissima, santissima, mai inquinata da un solo peccato veniale. Il suo è il profumo che Dio stesso si è “fatto”, mettendovi tuttala sapienza, la scienza, la saggezza, l’intelligenza del suo Santo Spirito. Dio per sapienza divina e onnipotenza eterna  avrebbe potuto fare altri miliardi e miliardi di mondo. Mai potrebbe fare un secondo profumo uguale a quello realizzato in Maria, la Madre del suo divin Figlio, il profumo dal quale ha tratto il corpo di Cristo Gesù. Il Signore parlò a Mosè: «Procùrati balsami pregiati: mirra vergine per il peso di cinquecento sicli; cinnamòmo profumato, la metà, cioè duecentocinquanta sicli; canna aromatica, duecentocinquanta; cassia, cinquecento sicli, conformi al siclo del santuario; e un hin d’olio d’oliva. Ne farai l’olio per l’unzione sacra, un unguento composto secondo l’arte del profumiere: sarà l’olio per l’unzione sacra. Con esso ungerai la tenda del convegno, l’arca della Testimonianza, la tavola e tutti i suoi accessori, il candelabro con i suoi accessori, l’altare dell’incenso, l’altare degli olocausti e tutti i suoi accessori, il bacino con il suo piedistallo. Consacrerai queste cose, che diventeranno santissime: tutto quello che verrà a contatto con esse sarà santo (Es 30,22-29). Anche per la consacrazione della sua tenda, delle cose sue più sante e più sacre, il Signore aveva creato degli unguenti speciali, singolari unici. Maria è il vero unguento con il quale Lui non dovrà ungere le sue cose sante, dovrà invece trarre da esso il balsamo e l’unguento della nuova vita che è Gesù Signore. Dovrà trarre l’unguento che sarà la carne del suo Verbo Eterno, il giorno della sua incarnazione. Dall’unguento che è Cristo Gesù Dio padre trarrà l’olio con il quale dovrà ungere tutti i rinati da acqua e da Spirito Santo per mezzo della sua Chiesa. / Vergine Maria, profumo e unguento particolare del tuo Dio, aiutaci a divenire anche noi il profumo di Cristo e il suo unguento di salvezza. Angeli e Santi del Cielo, liberateci da ogni “olezzo di peccato”, che ci fa “puzzole maleodoranti” e  che tiene lontano da noi ogni altro uomo, e trasformatici in prezioso e singolare profumo e unguento di salvezza. </li>
</ul>
</p>

<p>
<ul>
<li>Per questo voglio essere veramente vostro (a) / il nostro desiderio più alto, più santo, quello nobile, che durerà per l’eternità, è uno solo: essere di Gesù in modo vero, autentico, perfetto. Ma per essere di Gesù vi è una sola via: essere della Madre di Gesù, di Maria, Madre della Redenzione, nel modo più santo. Nessuno per quanto si dia da fare può trasformarsi da se stesso. Noi siamo in tutto simili a dell’argilla. Questa da se stessa e per se stessa rimarrà per sempre argilla. Da se stessa non può trasformarsi, divenire altra cosa. È modellabile in sé. Non si può modellare da sé. Così anche si dica di un cedro, legno pregiato, durevole. Anche questo è modellabile. Si può ricavare ogni cosa. La condizione è però sempre la stessa: che una mano esperta lo prenda e lo modelli secondo i suoi progetti. La stessa cosa vale per un pezzo di marmo. Ogni statua, ogni figura è contenuta nel suo seno. Questa però non viene fuori da sé. È necessario che un altro la prenda e le dia la forma che è nel suo cuore e nella sua mente. L’uomo invece non è neanche modellabile. Lui è ferro arrugginito, è ghisa durissima. Nessuna forma può essergli data, se non quella del peccato. Perché venga modellato è necessario che venga nuovamente ricreato, rifatto, ristampato da Dio. Il Padre manda Cristo Gesù. Cristo Gesù ci prende, ci conquista e ci acquista con la sua divina carità. Ci consegna allo Spirito Santo. Questi ci cala nella fornace del suo amore e della sua verità e ci fa creature nuove, con mente nuova, cuore nuovo, spirito nuovo, anima nuova, corpo nuovo. Ci rende partecipi della divina natura. Se vogliamo essere veramente della Vergine Maria, abbiamo una sola via da percorrere: chiedere giorno e notte a lei affinché interceda in nostro favore presso il Figlio suo Gesù. Ella deve chiedere a Gesù che giorno per giorno ci prenda e ci riconsegni allo Spirito Santo. Dati da Cristo allo Spirito del Signore, Questi ci cala nella sua fornace di amore, nel suo fuoco di carità, ci scioglie e ci libera dalla vecchia natura e al suo posto ce ne dona una tutta nuova. Questo deve avvenire non una sola volta, né potrà compiersi quando il peccato mortale ci ha nuovamente riconquistati e riportati nella nostra vecchia umanità, fatta di superbia e di concupiscenza e di tutti gli altri vizi. Queste dovrà compiersi giorno per giorno, anzi mai dobbiamo venire fuori dalla fornace di carità e di verità dello Spirito Santo. Dobbiamo rimanere immersi in Lui, respirare Lui, divenire una cosa sola con Lui. Questa grazia noi non siamo capaci di ottenerla. La Vergine Maria può. Ella è la mistica Sposa dello Spirito Santo, è la Madre del Figlio Unigenito del Padre, è la Figlia amata del Padre celeste. A Lei nessuna grazia sarà mai negata, perché la sua anima è la dimora del Padre, del Figlio e dello Spirito Santo e il suo cuore è l’abitazione di tutto il Cielo. Come si fa a negare un desiderio ad una Donna così eccelsa, santa, pura, immacolata, vergine in eterno? Per questo urge che noi intensifichiamo la nostra preghiera alla Madre di Dio e Madre nostra. Dobbiamo invocarla con più fede, più carità, più amore, più forte desiderio di imitazione. Dobbiamo chiederle che intervenga in nostro favore, che mai ci abbandoni, che ci prenda per mano e ci conduca da suo Figlio Gesù, che ci presenti a Lui, manifestandogli questo nostro unico e solo desiderio: essere veramente della Madre per essere veramente del Figlio. Mai uno potrà essere del Figlio secondo verità se non è della Madre secondo verità ed è la Madre che deve consegnarci a Cristo nella più grande nostra verità, cioè santità della nostra natura umana. Nella Vergine Maria crediamo tutti poco. Poco ci fidiamo di Lei. Andiamo da Lei per tutte le grazie inutili, futili, vane. Non ricorriamo per la sola grazia vera, duratura eterna: essere veramente di Lei per essere veramente di Lui. Quando ci convinceremo che solo Lei può aiutarci, sarà troppo tardi perché avremmo sciupato la nostra vita. / Vergine Maria, Madre della Redenzione, Angeli e Santi, dateci questa fede vera e viva. </li>
</ul>
</p>

<p>
<ul>
<li>(Pr 31,26) Apre la bocca con saggezza / La sapienza della Vergine Maria è perfetta. Nulla le manca. La perfezione della sapienza è conoscere in ogni istante non solo la volontà di Dio in ordine alla nostra vita, ma anche le vere modalità secondo le quali essa va attuata. Modalità di attuazione e volontà di Dio da attuare sono una cosa sola. Una cosa sola devono sempre rimanere. La sapienza pertanto non è una realtà statica, ma dinamica, non del passato, ma di oggi. Essa deve guidare il cammino dell’uomo nella volontà del Signore per tutti i giorni della sua vita. Anche il cammino della Chiesa va guidato dalla sapienza, o dalla verità tutta intera che è il frutto perenne dello Spirito Santo. In lei [nella sapienza] c’è uno spirito intelligente, santo, unico, molteplice, sottile, agile, penetrante, senza macchia, schietto, inoffensivo, amante del bene, pronto, libero, benefico, amico dell’uomo, stabile, sicuro, tranquillo, che può tutto e tutto controlla, che penetra attraverso tutti gli spiriti intelligenti, puri, anche i più sottili. La sapienza è più veloce di qualsiasi movimento, per la sua purezza si diffonde e penetra in ogni cosa. È effluvio della potenza di Dio, emanazione genuina della gloria dell’Onnipotente; per questo nulla di contaminato penetra in essa. È riflesso della luce perenne, uno specchio senza macchia dell’attività di Dio e immagine della sua bontà. Sebbene unica, può tutto; pur rimanendo in se stessa, tutto rinnova  e attraverso i secoli, passando nelle anime sante, prepara amici di Dio e profeti. Dio infatti non ama se non chi vive con la sapienza. Ella in realtà è più radiosa del sole e supera ogni costellazione, paragonata alla luce risulta più luminosa; a questa, infatti, succede la notte, ma la malvagità non prevale sulla sapienza (Sap 7,22-30). La staticità è segno manifesto che si è privi di sapienza. Se privi di sapienza è perché siamo senza la Madre che sempre deve generare la Sapienza di Dio nel nostro cuore. Anche la dinamicità potrebbe essere segno di un manco di sapienza. Si gira e si rigira su se stessi, ma non per compiere la volontà di Dio, bensì i nostri pensieri e la nostra volontà. Come noi possiamo essere certi, sicuri di camminare nella sapienza, rispettando volontà di Dio e sue modalità per l’attuazione di essa? Se siamo legati con vincoli indissolubili alla Madre della Sapienza. Chi diviene con Lei una sola vita, chi entra nel suo seno e si lascia ogni giorno alimentare della sua stessa vita che è purissima sapienza, di certo rimane nella volontà di Dio. Se però non ci si alimenta della sua sapienza, allo stesso modo che un bambino concepito vive attingendo ogni nutrimento dalla madre, la stoltezza ci prende e ci consuma. È la stoltezza che ci rende statici, ripetitivi, immobili. Ma è anche la stoltezza che oggi ci sta consumando, perché ci sta conducendo a fare mille opere inutili che non sono la volontà di Dio su di noi. Vergine Maria, Madre della Sapienza, tu che sei stata costituita da Dio Dispensatrice di sapienza, saggezza, intelligenza, vieni in nostro soccorso. Facci divenire vita della tua vita, in modo che noi possiamo essere saggezza della tua saggezza. Alimentati di Te, noi siamo sicuri di evitare i due scogli contro i quali sempre potrà naufragare la nostra missione evangelizzatrice: la staticità delle inutili ripetizioni delle cose e la dinamicità atea, idolatra, selvaggia. Angeli e Santi, voi che sempre vi lasciate guidare dalla più pura saggezza e intelligenza, non ci abbandonate. Oggi noi cristiani abbiamo bisogno di tanta saggezza. La stoltezza ci sta consumando. Stiamo tutti barcollando nel buio più fitto. Ci stiamo dimenticando di Cristo, lo stiamo barattando, vendendo, svendendo per il niente teologico e redentivo. Ci stiamo agitando, ma come dice il profeta Isaia, per partorire solo vento, inutilità, stoltezza. Da voi attendiamo un aiuto potente per la nostra conversione alla vera sapienza e saggezza di Dio.</li>
</ul>
</p>

<p>
<ul>
<li>Diede alla luce il suo figlio primogenito / L’evento che sconvolge il cielo e la terra, il tempo e l’eternità, l’evento che “modifica” la vita della stessa Beata Trinità è presentato nella più pura essenzialità: “Mentre si trovavano in quel luogo, si compirono per lei i giorni del parto. Diede alla luce il suo figlio primogenito, lo avvolse in fasce e lo pose in una mangiatoia, perché per loro non c’era posto nell’alloggio”. Il Figlio Eterno del Padre veramente nasce da Maria. Maria è vera Madre di Dio, perché vera Madre della Persona che nasce da Lei. La Persona nasce carne della sua carne, carne dalla sua carne. Gesù è carne di Maria. Lei è vera Madre. Gesù è detto “il suo figlio primogenito” non perché Lei avesse avuto dopo altri figli, ma Gesù è il figlio primogenito, indipendentemente se avesse avuto o non avuto altri figli, per una ragione teologica. Il figlio primogenito era del Signore, a Lui andava presentato e riscattato. Gesù secondo la Legge data da Dio a Mosè è proprietà eterna del Signore, anche se per la stessa legge si era con diritto di riscatto. Quando il Signore ti avrà fatto entrare nella terra del Cananeo, come ha giurato a te e ai tuoi padri, e te l’avrà data in possesso, tu riserverai per il Signore ogni primogenito del seno materno; ogni primo parto del tuo bestiame, se di sesso maschile, lo consacrerai al Signore. Riscatterai ogni primo parto dell’asino mediante un capo di bestiame minuto e, se non lo vorrai riscattare, gli spaccherai la nuca. Riscatterai ogni primogenito dell’uomo tra i tuoi discendenti. Quando tuo figlio un domani ti chiederà: “Che significa ciò?”, tu gli risponderai: “Con la potenza del suo braccio il Signore ci ha fatto uscire dall’Egitto, dalla condizione servile. Poiché il faraone si ostinava a non lasciarci partire, il Signore ha ucciso ogni primogenito nella terra d’Egitto: i primogeniti degli uomini e i primogeniti del bestiame. Per questo io sacrifico al Signore ogni primo parto di sesso maschile e riscatto ogni primogenito dei miei discendenti”. Questo sarà un segno sulla tua mano, sarà un pendaglio fra i tuoi occhi, poiché con la potenza del suo braccio il Signore ci ha fatto uscire dall’Egitto» (Es 13,11-16). Gesù è del Signore. L’immolazione è solo ritardata. Essendo il primogenito dell’intera creazione, Lui stesso si immolerà al Signore, e la Madre sua lo offrirà. In Lui, con Lui, per Lui, l’umanità e l’intero universo visibile e invisibile avranno il loro Capo. Ecco come nel Nuovo Testamento questa verità è contenuta ed espressa. In lui ci ha scelti prima della creazione del mondo per essere santi e immacolati di fronte a lui nella carità, predestinandoci a essere per lui figli adottivi mediante Gesù Cristo, secondo il disegno d’amore della sua volontà, a lode dello splendore della sua grazia, di cui ci ha gratificati nel Figlio amato. In lui, mediante il suo sangue, abbiamo la redenzione, il perdono delle colpe, secondo la ricchezza della sua grazia. Egli l’ha riversata in abbondanza su di noi con ogni sapienza e intelligenza, facendoci conoscere il mistero della sua volontà, secondo la benevolenza che in lui si era proposto per il governo della pienezza dei tempi: ricondurre al Cristo, unico capo, tutte le cose, quelle nei cieli e quelle sulla terra. In lui anche voi, dopo avere ascoltato la parola della verità, il Vangelo della vostra salvezza, e avere in esso creduto,  avete ricevuto il sigillo dello Spirito Santo che era stato promesso, il quale è caparra della nostra eredità, in attesa della completa redenzione di coloro che Dio si è acquistato a lode della sua gloria. Egli la manifestò in Cristo, quando lo risuscitò dai morti e lo fece sedere alla sua destra nei cieli, al di sopra di ogni Principato e Potenza, al di sopra di ogni Forza e Dominazione e di ogni nome che viene nominato non solo nel tempo presente ma anche in quello futuro. Tutto infatti egli ha messo sotto i suoi piedi e lo ha dato alla Chiesa come capo su tutte le cose: essa è il corpo di lui, la pienezza di colui che è il perfetto compimento di tutte le cose (Cfr. Ef 1,23). Poiché quelli che egli da sempre ha conosciuto li ha anche predestinati ad essere conformi all'immagine del Figlio suo, perché egli sia il primogenito tra molti fratelli (Rm 8, 29). Egli è anche il capo del corpo, cioè della Chiesa; il principio, il primogenito di coloro che risuscitano dai morti, per ottenere il primato su tutte le cose (Col 1, 18). E di nuovo, quando introduce il primogenito nel mondo, dice: Lo adorino tutti gli angeli di Dio (Eb 1, 6). E da Gesù Cristo, il testimone fedele, il primogenito dei morti e il principe dei re della terra. A Colui che ci ama e ci ha liberati dai nostri peccati con il suo sangue (Ap 1, 5). /  Vergine Maria, Madre della Redenzione, Angeli, Santi, fateci una cosa sola con Cristo Gesù. </li>
</ul>
</p>

<p>
<ul>
<li>Meditandole nel suo cuore /  Riferendoci l’Evangelista Luca che la Vergine Maria meditava nel suo cuore tutti gli eventi che erano la storia di questa nascita – nessun posto per loro nell’alloggio, la grotta, la mangiatoia, Gesù adagiato in essa, i pastori che vengono e che raccontano – ci vuole rivelare che ogni più piccolo particolare di questa notte è avvolto da un mistero così grande che tutta la durata del tempo non è sufficiente perché venga compreso. Necessita di una luce perenne da parte dello Spirito Santo: “Maria, da parte sua, custodiva tutte queste cose, meditandole nel suo cuore. I pastori se ne tornarono, glorificando e lodando Dio per tutto quello che avevano udito e visto, com’era stato detto loro”. Gli eventi si custodiscono nel cuore e nel cuore vengono meditati senza alcuna interruzione. È dalla meditazione che nasce la luce, la verità, la comprensione. La Scrittura già conosce la meditazione della Legge. Conosce anche la meditazione delle grandi opere di Dio. È lo stesso Mosè che invita il suo popolo a meditare i grandi prodigi del Signore. Voglio meditare i tuoi precetti, considerare le tue vie. Nei tuoi decreti è la mia delizia, non dimenticherò la tua parola (Sal 119 (118) 1-16). Precedo l’aurora e grido aiuto, spero nelle tue parole. I miei occhi precedono il mattino, per meditare sulla tua promessa. Ascolta la mia voce, secondo il tuo amore; Signore, fammi vivere secondo il tuo giudizio. (Sal 119 (118) 137-152). Ti ho manifestato le mie vie e tu mi hai risposto; insegnami i tuoi decreti. Fammi conoscere la via dei tuoi precetti e mediterò le tue meraviglie (Sal 119 (118) 25-28).  Davanti ai re parlerò dei tuoi insegnamenti e non dovrò vergognarmi. La mia delizia sarà nei tuoi comandi, che io amo. Alzerò le mani verso i tuoi comandi che amo, mediterò i tuoi decreti (Sal 119 (118) 46-48). Venga a me la tua misericordia e io avrò vita, perché la tua legge è la mia delizia. Si vergognino gli orgogliosi che mi opprimono con menzogne: io mediterò i tuoi precetti. Si volgano a me quelli che ti temono e che conoscono i tuoi insegnamenti. Sia integro il mio cuore nei tuoi decreti, perché non debba vergognarmi (Sal 119 (118) 77-80). «Udite, o cieli: io voglio parlare. Ascolti la terra le parole della mia bocca! Scorra come pioggia la mia dottrina, stilli come rugiada il mio dire; come pioggia leggera sul verde, come scroscio sull'erba. Voglio proclamare il nome del Signore: magnificate il nostro Dio! Egli è la Roccia: perfette le sue opere, giustizia tutte le sue vie; è un Dio fedele e senza malizia, egli è giusto e retto. Prevaricano contro di lui:  non sono suoi figli, per le loro macchie,  generazione tortuosa e perversa. Così tu ripaghi il Signore,  popolo stolto e privo di saggezza?  Non è lui il padre che ti ha creato,  che ti ha fatto e ti ha costituito?  Ricorda i giorni del tempo antico, medita gli anni lontani. Interroga tuo padre e te lo racconterà, i tuoi vecchi e te lo diranno. Quando l’Altissimo divideva le nazioni,  quando separava i figli dell’uomo, egli stabilì i confini dei popoli secondo il numero dei figli d’Israele. Perché porzione del Signore è il suo popolo, Giacobbe sua parte di eredità. Egli lo trovò in una terra deserta, in una landa di ululati solitari. Lo circondò, lo allevò, lo custodì come la pupilla del suo occhio. Come un’aquila che veglia la sua nidiata,  che vola sopra i suoi nati, egli spiegò le ali e lo prese,  lo sollevò sulle sue ali. Il Signore, lui solo lo ha guidato, non c’era con lui alcun dio straniero. Lo fece salire sulle alture della terra  e lo nutrì con i prodotti della campagna;  gli fece succhiare miele dalla rupe  e olio dalla roccia durissima, panna di mucca e latte di pecora  insieme con grasso di agnelli,  arieti di Basan e capri,  fior di farina di frumento  e sangue di uva, che bevevi spumeggiante (Dt 32,1-14). L’Evangelista Luca ci invita, attraverso l’esempio che ci offre la Madre di Dio, a vedere la storia come una “Bibbia sempre attuale” nella quale il Signore compie le sue opere, nella quale la sua Parola sempre si realizza e si compie. Ogni evento della “Bibbia attuale di Dio” va sempre meditato, su di esso si deve riflettere, su ciò che accade ci si deve interrogare e nella preghiera chiedere al Signore che ci doni Lui l’intelligenza di ogni evento. In fondo è questo lo stile del Salmista. Vede, legge, medita, prega, chiede spiegazioni e luci, chiede al Signore che porti ogni cosa nella sua verità. La verità è frutto di meditazione, riflessione, preghiera. Perché è successo questo? Perché sta succedendo quest’altra cosa? Signore, dammi luce. Introducimi nella tua verità. Dammi l’intelligenza per comprendere le tue opere. Una cosa è certa: La storia, tutta la storia è nel compimento e realizzazione di ogni Parola del Signore. / Vergine Maria, Madre della Redenzione, Angeli, Santi, dateci l’intelligenza per leggere la storia.</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
23 maggio: santi Lucio, Montano e compagni, martiri; santi martiri di Cappadocia; santi martiri di Mesopotamia; san Desiderio, vescovo di Langres e martire; sant'Eufebio, vescovo di Napoli; sant'Eutichio, abate di Norcia; santo Spes, abate; sant'Onorato, abate di Subiaco; san Siagrio, vescovo di Nizza; san Michele, vescovo di Sinnada di Frigia; san Guiberto, monaco; san Giovanni Battista de' Rossi, sacerdote; beati Giuseppe Kurzawa e Vincenzo Matuszewski, sacerdoti e martiri.
</p>

<h5>Quotes</h5>

<p>
<ul>
<li>Desidero trasformarmi tutta nella Tua Misericordia ed essere il riflesso vivo di Te, o Signore. Che il più grande attributo di Dio, cioè la Sua incommensurabile Misericordia, giunga al mio prossimo attraverso il mio cuore e la mia anima (Diario Faustina, 163).</li>
<li>Quando le vostre gambe saranno stanche … camminate col cuore! (Giovanni Paolo II)</li>
<li>Chi tace e piega la testa muore ogni volta che lo fa, chi parla e cammina con la testa alta muore una volta sola. (Giovanni Falcone)</li>
<li>Occorre compiere fino in fondo il proprio dovere, qualunque sia il sacrificio da sopportare, costi quel che costi, perché è in ciò che sta l'essenza della dignità umana. (Giovanni Falcone)</li>
<li>Credo che ognuno di noi debba essere giudicato per ciò che ha fatto. Contano le azioni non le parole. Se dovessimo dar credito ai discorsi, saremmo tutti bravi e irreprensibili. (Giovanni Falcone)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
<ul>
<li>Quando l'opera che il Padre aveva affidato da fare sulla terra al Figlio fu compiuta, lo Spirito Santo fu inviato, il giorno della Pentecoste, per santificare la Chiesa in modo durevole, affinché i credenti avessero accesso al Padre attraverso il Cristo in un solo Spirito. È attraverso lo spirito di vita, o la fonte d'acqua che scaturisce sino alla vita eterna, che il Padre vivifica gli uomini morti in seguito al peccato fino a quando, infine, restituisce la vita in Cristo ai loro corpi mortali. Lo Spirito abita nella Chiesa e nei cuori dei fedeli come in un tempio, e in loro prega e rende testimonianza della loro adozione filiale. Colui che introduce la Chiesa nella verità intera, e l'unifica nella comunione e nel ministero, la istruisce e la dirige attraverso diversi doni di ordine gerarchico e di ordine carismatico, e l'orna dei suoi frutti. Mediante la forza del Vangelo, egli ringiovanisce la Chiesa, la rinnova perpetuamente e la conduce infine all'unione perfetta con il suo Sposo. Poiché lo Spirito e la Sposa dicono al Signore Gesù: "Vieni!" (Ap 22,17). Così la Chiesa universale apparirà come un popolo unificato, nell'unità del Padre del Figlio e dello Spirito Santo. (PAOLO VI)</li>
<li>Signore Gesù Cristo, tu ci ami, così come il Padre ti ama, di un amore eterno. Fa' che questa sera restiamo nel tuo amore, quell'amore che ti ha portato a dimenticare te stesso, a farti servo e ad essere obbediente fino alla morte sulla croce. Fa' che i nostri spiriti siano concordi col tuo Spirito, affinché possiamo amarci gli uni gli altri come tu ci hai amato e continui ad amarci, ora e sempre.</li>
<li>Tutte le volte che oggi ti ho trattato come Padre e ho trattato gli altri come fratelli, mi sono sentito felice. Grazie. Perdonami di averlo spesso dimenticato: non ho avuto fiducia nella tua bontà di Padre tra le sofferenze e la tristezza di questo giorno, ho avuto paura e mi sono sentito solo; ho perso la pace e non ho visto il tuo volto nei miei fratelli. Più che come fratello, talvolta ho vissuto come uno straniero. Perdonami. Grazie, Padre, perché so che malgrado tutto tu aspetti la mia preghiera della sera e la ascolti con amore. Per Gesù Cristo, tuo Figlio, nostro Signore.</li>
</ul>
</p>

<h5>Polis21</h5>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
