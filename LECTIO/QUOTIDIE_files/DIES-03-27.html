<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-27</h1>-->
<h1>DIES-03-27</h1>

<h5>Oremus</h5>

<p>
<ul>
<li>Signore Gesù, rafforza la nostra fede, nel momento in cui entriamo con te nel mistero pasquale. Fa' che non ci scandalizziamo della croce. Tutti i nostri sforzi mirino alla stessa direzione, perché i figli di Dio siano riuniti. Signore, concedici questa grazia, affinché possiamo invitarti, con cuore accogliente, a vivere con noi la festa della risurrezione.</li>
</ul>
</p>

<p>
<ul>
<li>Signore, ci rivolgi un appello, un appello alla fede. Che non è tanto credere che Tu esista, ma venire a Te e fidarsi di Te. In questa Quaresima risuona il tuo appello urgente: “Convertitevi”, «ritornate a me con tutto il cuore». Ci chiami a cogliere questo tempo di prova come un tempo di scelta. Non è il tempo del tuo giudizio, ma del nostro giudizio: il tempo di scegliere che cosa conta e che cosa passa, di separare ciò che è necessario da ciò che non lo è. È il tempo di reimpostare la rotta della vita verso di Te, Signore, e verso gli altri. (Papa Francesco, nella grande preghiera del 27 marzo, un anno fa)</li>
</ul>
</p>

<p>
<ul>
<li>Hai un compito / Hai un compito, anima mia, un grande compito, se vuoi. Scruta seriamente te stessa, il tuo essere, il tuo destino; donde vieni e dove dovrai posarti; cerca di conoscere se è vita quella che vivi o se c’è qualcosa di più. Hai un compito, anima mia, purifica, perciò, la tua vita: considera, per favore, Dio e i suoi misteri, indaga cosa c’era prima di questo universo e che cosa esso è per te, da dove è venuto e qual sarà il suo destino. Ecco il tuo compito, anima mia, purifica, perciò, la tua vita. (San Gregorio Nazianzeno)</li>
</ul>
</p>

<p>
<ul>
<li>Ti chiediamo, Signore Gesù, di guidarci in questo cammino verso Gerusalemme e verso la Pasqua. Ciascuno di noi intuisce che tu, andando in questo modo a Gerusalemme, porti in te un grande mistero, che svela il senso della nostra vita, delle nostre fatiche e della nostra morte, ma insieme il senso della nostra gioia e il significato del nostro cammino umano. Donaci di verificare sui tuoi passi i nostri passi di ogni giorno. Concedici di capire, in questa settimana che stiamo iniziando, come tu ci hai accolto con amore, fino a morire per noi, e come l'ulivo vuole ricordarci che la redenzione e la pace da te donate hanno un caro prezzo, quello della tua morte. Solo allora potremo vivere nel tuo mistero di morte e di risurrezione, mistero che ci consente di andare per le strade del mondo non più come viandanti senza luce e senza speranza, ma come uomini e donne liberati della libertà dei figli di Dio. (Carlo Maria Martini)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
27 marzo: san Ruperto, vescovo di Salisburgo; beato Pellegrino da Falerone, sacerdote, francescano; beata Panacea De' Muzzi, vergine e martire; beato Francesco Faà di Bruno, sacerdote, fondatore delle Suore Minime di Nostra Signora del Suffragio.
</p>

<h5>Quotes</h5>

<p>
<ul>
<li>«Quando ti accosti alla santa confessione, a questa sorgente della Mia Misericordia, scendono sempre sulla tua anima il Mio Sangue ed Acqua, che uscirono dal Mio Cuore e nobilitano la tua anima. Ogni volta che vai alla santa confessione immergiti tutta nella Mia Misericordia con grande fiducia, in modo che io possa versare sulla tua anima l'abbondanza delle Mie grazie» (Diario Faustina, 1602).</li>
<li>Il genio è come l'incenso: per diffondere i suoi dolci profumi, deve essere consumato nel sacro fuoco dell'ispirazione. (JOHN PETIT-SENN)</li>
<li>Perdonare fa parte di quella particolare «economia» dell'amore che non calcola, ma dona, e proprio così moltiplica i suoi effetti. (Gianfranco Ravasi)</li>
<li>Non sentirti solo. Mai. Procedi serenamente lungo il cammino del tempo e riceverai luce, verità: la strada sulla quale esiste veramente la giustizia, che non è quella degli uomini, ma la giustizia che Dio solo può dare. (Benedetta Bianchi Porro)</li>
<li>Sentire non è altro che una facoltà permessa da uno dei nostri cinque sensi, ma ascoltare è un’arte. (F. Tyger)</li>
<li>Tutto ciò che è scritto sulla fronte, viene sempre visto. (Proverbio arabo)</li>
<li>L’uomo che non ha fantasia non ha ali per volare e i campioni non si costruiscono in palestra. Si costruiscono dall’interno, partendo da qualcosa che hanno nel profondo: un desiderio, un sogno, una visione. Devono avere l’abilità  e la volontà. Ma la volontà deve essere più forte dell’abilità. (Muhammad Ali)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>L'unica speranza / Secondo Luca, nel Nome di Gesù, e in virtù di esso, si aprono tutte le Scritture, Israele viene glo­rificato e tutte le genti sono illuminate (Le 2,32). In effetti Gesù è il Messia secondo le tre parti delle Scritture, Mose, i Profeti e gli Scritti e questo pro­prio grazie a tre segni: egli è colui che «doveva sof­frire ed essere messo a morte» (Le 24,26). Egli è colui che «il terzo giorno doveva risorgere dai morti» (Le 24,46). Inoltre «deve essere annun­ciato a tutti i popoli come Salvatore» (Le 2,11; 24,47). I primi due segni sono già compiuti, solo il terzo rimane ancora aperto. Chi ascolta i tre segni, se si lascia convincere, è anch'egli reso responsabi­le nel portare avanti l'annuncio della buona noti­zia. Fino a quando il terzo segno non è realizzato la nostra fede cristologica è imperfetta. Lo spazio della Chiesa che deve compiere la sua missione fino ai confini della terra» scaturisce direttamente dalla confessione: Gesù è il Messia. Gesù è l'unica speranza. (Benoìt Standaert)</li>
</ul>
</p>

<p>
<ul>
<li>Con ampio e svariatissimo ventaglio di risorse, la grazia dello Spirito concede alle anime, che docili lo seguono in tutto, il favore di pervenire alla dimensione perfetta della purità, seguendo una traiettoria di progressi, crescite e tappe lunghe. Lo Spirito nutre il cuore di chi comincia con latte spirituale, colmo di soavità e di affetto celeste. Vi ho dato da bere latte, non un nutrimento solido, scrive l'Apostolo; e Pietro gli fa eco, dicendo: Come bambini appena nati bramate il puro latte spirituale. In un secondo tempo, man mano che l'anima progredi­sce, cresce e si rinnova, il Signore le dà il cibo più sostanzio­so dello Spirito; nello stesso tempo, le ali della grazia ‑ cioè la forza della grazia ‑ spuntano nell'anima che avanza per il cammino della bontà operosa. Poi, la grazia divina, come una buona mamma celeste, insegna all'intelligenza a volare, dapprima attorno al nido degli affetti o dei pensieri: ossia la mente impara a pregare Dio senza distrazioni, con la potenza dello Spirito. Quanto più solido è il nutrimento che riceve dallo Spirito divino, tanto più alto e lontano l'anima può librare il suo volo, giacché lo Spirito la guida e sostiene. Finalmen­te, quando sia cresciuta fino alla statura dell'età spirituale, l'intelligenza si lancia con volo leggero di colle in colle e di monte in monte: intendo dire che dall'universo creato s'avventura verso l'universo dell'alto e da questo mondo verso quello beato, imperituro e infinito. Libera da ogni angustia, si ricrea in una pace profonda. Essa va, sorretta e guidata dalle ali dello Spirito, verso le visioni e le rivela­zioni dei misteri celesti, verso indicibili spettacoli spirituali, che lingua mortale non può esprimere. (Pseudo Macario, Dalle Omelie attribuite a san Macario. Hom. 16,2,1.3‑5. SC 275,182‑184)</li>
</ul>
</p>

<p>
<ul>
<li>La via del Signore si dirige al cuore quando si ascolta umilmente la predicazione della verità; la via del Signore si dirige al cuore, quando la vita si uniforma ai comandi di Dio. Per questo sta scritto: "Se uno mi ama, osserverà la mia parola, e il Padre mio lo amerà, e verremo a lui e dimoreremo in lui" (Gv 14,23). Chiunque monta in superbia, chiunque arde del fuoco di avarizia, chiunque si macchia con le lordure della lussuria, chiude la porta del cuore dinanzi alla verità, pone i serrami dei vizi all’entrata dell’anima, per impedire l’ingresso del Signore. (San Gregorio Magno, Papa, Omelie sui vangeli, VII)</li>
</ul>
</p>

<h5>DengMingDao</h5>

<p>
Immagini / Suono, odore, sapore, immagine, tocco, sonno. / Riuscite a pensare senza attaccarvi a queste forme? / Un pensiero privo di forma è raro, / la conoscenza del Tao ancora di più. / Per poter funzionare secondo gli schemi normali, la nostra mente ha bisogno di restare sempre ancorata a qualcosa di concreto. Se consideriamo i nostri ricordi, scopriamo che la maggioranza di essi è legata a immagini sensoriali. Il pensiero di trovarci in campagna stimolerà la sensazione di un particolare odore; «vediamo» le relazioni in un certo modo, e anche mentre risolviamo problemi di matematica o concepiamo idee da esporre ai nostri compagni continuiamo a pensare in numeri e parole. Alcune persone cadono nell'errore di rifiutare questo tipo di pensiero, ma se vogliamo funzionare nel mondo del quotidiano simili schemi ci sono indispensabili. Tuttavia, quando si tratta di conoscere il Tao, il pensiero dualistico legato a immagini sensoriali non basta più. L'importante è non scartarlo sinché avremo bisogno di agire in maniera normale all'interno del mondo. Quando meditiamo dobbiamo sfruttare un aspetto della coscienza indipendente dalle forme esteriori. E' un tipo di consapevolezza che travalica i sensi. Alcuni la chiamano coscienza superiore, samadhi, nirvana o illuminazione, ma non sono che nomi. Ciò che importa è raggiungere quel particolare stato: allora, ogni etichetta si rivelerà inutile. 
</p>

<h5>Krishnamurti</h5>

<p>
27-03 Prendere contatto con la paura: C’è la paura fisica. Quando vi imbattete in un serpente o in un animale selvaggio, istintivamente avete paura; è normale, è logico, è naturale che sia così. In realtà non si tratta di paura ma di un desiderio di autoprotezione. E questo è normale. Ma il desiderio di proteggersi psicologicamente, il desiderio di sentirsi completamente al sicuro, porta con sé la paura. Una mente che ha una continua esigenza di certezze è una mente morta, perché la vita non ha certezze, nella vita non c’è nulla di permanente... Quando venite in contatto diretto con la paura, tutta la vostra struttura nervosa reagisce. Allora, se la mente non si rifugia nelle parole, se non fa nulla per sottrarsi a questa situazione, non si crea quella divisione che esiste tra l’osservatore e la cosa osservata, definita come paura. La mente che fugge si separa dalla paura. Ma quando e capace di rimanere in contatto diretto con la paura, allora non c’è un osservatore, non c’è nessuno che dica: “Ho paura”. Nel momento in cui siete in diretto contatto con la vita o con qualsiasi cosa, non c’è divisione. È questa divisione che porta con sé la competizione, l’ambizione, la paura. Allora, quello che importa non è come fare per liberarsi dalla paura. Se cercate un modo, un metodo, un sistema per liberarvi dalla paura, continuerete a rimanerne prigionieri. Mentre se capite che cos’è la paura – e questo è possibile solo quando ne venite in diretto contatto, come venite in contatto con la fame o col timore di perdere il vostro lavoro – allora fate qualcosa. E scoprirete che la paura se ne va; tutta la paura, non solo qualche suo aspetto particolare. 
</p>

<h5>InFinemDei</h5>

<p>
Questa sera, Signore, in tutto il mondo sono in molti ad essere denunciati ed arrestati. Da' loro la forza di saper seguire i tuoi passi, di saper combattere pacificamente per la giustizia. Fa' sentire loro la tua presenza, perché sappiano che tu non li abbandonerai mai.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
