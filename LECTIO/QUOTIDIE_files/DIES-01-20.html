<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-20</h1>-->
<h1>DIES-01-20</h1>

<h5>Oremus</h5>

<p>
<ul>
<li>Aiutami a camminare / È mattino presto, Signore. Grazie per questo riposo, breve ma intenso. Anche oggi aiutami a camminare davanti a te. Dammi la tua speranza. Se tu lo vuoi, sarò forte oggi, sarò deciso, sarò tenero, comprensivo, capirò le ragioni della logica, ma prevarrà il tuo amore. Se vuoi, anche oggi, sarò terra che le tue mani possono plasmare. (Ernesto Olivero)</li>
</ul>
</p>

<p>
<ul>
<li>Gesù, noi siamo tutti figli di Dio. Facci sentire la vicinanza del Padre, in modo tale da vedere in ogni uomo e in ogni donna i nostri fratelli. Le leggi fredde e rigide possono velare questo rapporto di carità con gli altri. Dacci un cuore di carne e distruggi quello di pietra, in modo da essere sempre uniti a coloro che ne hanno bisogno.</li>
</ul>
</p>

<p>
<ul>
<li>Signore, fa' di me un arcobaleno di bene, di speranza e di pace. Arcobaleno che per nessuna ragione annunci le ingannevoli bontà, le paranze vane, le false paci. Arcobaleno incarnato da te quale annuncio che mai fallirà il tuo amore di Padre, la morte del tuo Figlio, la meravigliosa azione del tuo Spirito, Signore. (Helder Camara)</li>
</ul>
</p>

<p>
<ul>
<li>C'è una legge vera nella vita impressa in ogni cosa. Legge che muove gli astri del cielo in un concerto d'armonia… questa è la legge eterna, legge di Dio. Un Dio che per amore ha creato ogni cosa ed ha nascosto amore dietro apparenze di morte e di dolore. (Gen Rosso, La legge della vita)</li>
</ul>
</p>

<p>
<ul>
<li>Come mi comporto con chi vuole mettere la “legge” al di sopra delle persone, dei loro bisogni e delle loro necessità? Ho il coraggio di oppormi a questa concezione in nome dell'Amore per il prossimo, oppure faccio finta di niente e taccio, come i farisei? </li>
</ul>
</p>

<p>
<ul>
<li>Da oggi voglio darmi al nuovo, o Signore. Tu da sempre ci chiedi di cambiare la nostra vita: vivere in sobrietà, del necessario, costruire ponti di amore e di solidarietà con i fratelli, rispettare e preservare il creato che ci hai donato, avere a cuore non solo i propri problemi ma anche quelli del fratello e del mondo. Oggi li chiamano “Nuovi stili di vita”, ma da sempre hanno un solo nome: Amore. Amore per le cose semplici, per le persone, per il creato, per il mondo nella sua globalità. Aiutaci ad amare le cose alle quali non diamo più valore: le persone che non rispettiamo più, il creato che abbiamo distrutto per egoismo, il mondo a cui abbiamo chiuso le porte del nostro cuore. Ti prego, Signore, fa' che ritroviamo il senno, che si possa riaccendere questo amore. Abbiamo bisogno del tuo aiuto, dacci la forza per cambiare, per salvare noi stessi e il futuro del nostro mondo. (Rosa Mastroianni) </li>
</ul>
</p>

<p>
<ul>
<li>Supplica alla Madonna del Miracolo / (Da recitarsi il 20 Gennaio, preferibilmente a mezzogiorno, per commemorare l'apparizione della Vergine Maria all'ebreo Alfonso Ratisbonne) / Nel nome del Padre e del Figlio e dello Spirito Santo. Amen. / O Dio, che nell’immacolata Concezione della Vergine hai preparato una degna dimora per il tuo Figlio, e in previsione della morte di lui l’hai preservata da ogni macchia di peccato, concedi anche a noi, per sua intercessione, di venire incontro a te in santità e purezza di spirito. Per Cristo Nostro Signore. Amen. / O Vergine Santissima del Miracolo, Madre e Regina di misericordia, prostrati dinanzi alla tua immagine, noi ci affidiamo totalmente alla tua amorosa e potente tutela. Conserva viva e pura in noi quella luce che il tuo Figlio divino fece risplendere sopra la terra; quella luce che è la sorgente della vita morale, la luce della fede. Tu, che ti degnasti miracolosamente apparire, per illuminare con questa luce di fede lo spirito dell’ebreo Ratisbonne, rinnova questo prodigio per tanti infelici nostri fratelli che vivono nella miscredenza o nell’indifferenza. Illuminaci, o Maria, coi tuoi splendori; che ci rendano credibili i giudizi divini e ci facciano vivere costantemente da figli della luce. / Ave Maria / O Santa Madre di Dio, le tue mani benedette, che versarono tanta copia di grazie nell’animo fortunato dell’ebreo, sono pure il tramite prezioso per il quale si diffonde su di noi la grazia, che ridesta nei nostri cuori, inariditi dalla colpa, la speranza della visione divina. A te, dunque, noi ricorriamo in tutte le necessità: da te ci aspettiamo di ottenere dal Signore il perdono di tutte le nostre colpe, l‘aiuto necessario a sorreggere le nostre debolezze, per non ritornare più sulle vie del peccato. Per tua intercessione, o Madre divina, si mutò il cuore indurito del Ratisbonne; rinnova anche il nostro, e fa che non abbia altri palpiti, che per la virtù, altre aspirazioni che per il cielo! / Ave Maria / O Madre di amore e Regina amabilissima, fosti tu che ottenesti i raggi della grazia alla mente del Ratisbonne, ed accendesti nel suo animo smarrito nella colpa, la fiamma di quell’amore celeste, che tanto lo elevò e lo nobilitò: tu pure purifica e infiamma di amore celeste i nostri cuori. Sì, o Maria, l’amore tuo e del tuo Figlio splenda sempre nei nostri costumi, suoni sulle nostre labbra, e ci renda degni del tuo sguardo e del tuo sorriso materno. Questo amore, o Benedetta, ci affratelli tutti in Gesù Cristo, unifichi le nostre menti e i nostri cuori, ci renda tutti fecondamente operosi per l’eterna salvezza, ci conduca a godere con te le gioie del Paradiso. / Ave Maria.</li>
</ul>
</p>

<p>
<ul>
<li>Preghiera di San Bernardo / Ricordati, o pietosissima Vergine Maria, che non si è mai inteso al mondo, che alcuno ricorrendo alla tua protezione, implorando il tuo aiuto e chiedendo il tuo patrocinio, sia rimasto abbandonato. Animato da una tale confidenza, a te ricorro, o Madre, Vergine delle vergini, a te vengo e con le lacrime agli occhi, reo di mille peccati, mi prostro ai tuoi piedi a domandare pietà. Non volere, o Madre del Verbo, disprezzare le mie voci, ma benigna ascoltami ed esaudiscimi. Amen. / Un grandioso prodigio è apparso nel cielo. Una donna ammantata di sole, sotto i suoi piedi era la luna. / Signore Gesù Cristo che hai voluto far risplendere la Vergine Maria, tua Madre, Immacolata sin dall’inizio, con numerosi prodigi, concedi a noi che, implorando la sua protezione, otteniamo le gioie eterne. Tu sei Dio e vivi e regni per tutti i secoli dei secoli. Amen.</li>
</ul>
</p>

<p>
<ul>
<li>Ti prego, non togliermi i pericoli, ma aiutami ad affrontarli. Non calmare le mie pene, ma aiutami a superarle. Non darmi alleati nella lotta della vita… eccetto la forza che mi proviene da te. Non donarmi salvezza nella paura, ma pazienza per conquistare la mia libertà. Concedimi di non essere un vigliacco usurpando la tua grazia nel successo; ma non mi manchi la stretta della tua mano nel mio fallimento. (D. Hammarskjold)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a><br>
20 gennaio: san Fabiano, papa e martire; san Sebastiano, martire; sant'Ascla, martire ad Antinoe; san Neofito martire a Nicea, in Bitinia; sant'Eutimio, abate; san Vulfstano, vescovo di Worcester; beato Benedetto Ricasoli, eremita; sant'Enrico, vescovo di Uppsala e martire; santa Eustachio Calafato, vergine e badessa clarissa; santo Stefano Min Kuk-ka, catechista e martire; beato Cipriano Iwene Tansi, sacerdote cistercense; santa Maria Cristina dell'Immacolata Concezione,fondatrice delle Suore Vittime Espiatrici di Gesù Sacramentato.
</p>

<h5>Quotes</h5>

<p>
<ul>
<li>La Grazia non è una forza agente dal di fuori, la Grazia è la manifestazione del divino nell'uomo. Non v'è opposizione tra libertà e Grazia; la Grazia non è che libertà transluminata. (Nikolaj Berdjaev , "Regno dello Spirito e regno di Cesare")</li>
<li>Un giudice senza intelligenza è come un fucile arrugginito. (Gabon)</li>
</ul>
</p>

<h5>Poesia</h5>

<p>
Poesia / Quanto più puoi /-/ Farla non puoi, la vita, / come vorresti? Almeno questo tenta / quanto più puoi: non la svilire troppo / nell’assiduo contatto della gente, / nell’assiduo gestire e nelle ciance. /-/ Non la svilire a furia di recarla / così sovente in giro, e con l’esporla / alla dissennatezza quotidiana / di commerci e rapporti, / sin che diventi una straniera uggiosa. / (Costantino Kavafis)
</p>

<p>
La strada della vita /-/ La strada è come la vita: / sempre uguale per l’annoiato, / sempre diversa per chi ha occhi nuovi; / troppo corta per chi ama viaggiare, / troppo lunga per chi ha fretta; / un labirinto per l’inesperto, / un’avventura per il coraggioso; / la morte per lo spericolato, / un record da battere per il pilota; / un lavoro per lo stradino, / una scuola per l’istruttore; / preoccupazione per chi attende, / l’incontro per chi sta arrivando. / (Guglielmoni, Negri)
</p>

<h5>Dixit</h5>

<p>
<ul>
<li>L'anima è una specie di barca a vela, lo Spirito Santo è il vento che soffia nella vela per farla andare avanti, gli impulsi e le spinte del vento sono i doni dello Spirito. Senza la sua spinta, senza la sua grazia, noi non andiamo avanti. Lo Spirito Santo ci fa entrare nel mistero del Dio vivente e ci salva dal pericolo di una Chiesa gnostica e di una Chiesa autoreferenziale, chiusa nel suo recinto; ci spinge ad aprire le porte per uscire, per annunciare e testimoniare la vita buona del Vangelo, per comunicare la gioia della fede, dell'incontro con Cristo. Lo Spirito Santo è l'anima della missione. (Papa Francesco)</li>
</ul>
</p>

<p>
<ul>
<li>...L'espressione "vita eterna" non significa - come pensa forse immediatamente il lettore moderno - la vita che viene dopo la morte, mentre la vita attuale è appunto passeggera e non una vita eterna. "Vita eterna" significa la vita stessa, la vita vera, che può essere vissuta anche nel tempo e che poi non viene più contestata dalla morte fisica... "Vita eterna" è un avvenimento relazionale. L'uomo non l'ha acquistata da sé, per sé soltanto. Mediante la relazione con Colui che è Egli stesso la vita, anche l'uomo diventa un vivente... (Benedetto XVI - da "Gesù di Nazaret". Dall'ingresso a Gerusalemme fino alla Risurrezione)</li>
</ul>
</p>

<p>
Scritti / Per anni sono stato un nevrotico. Ero ansioso, depresso ed egoista. E tutti continuavano a dirmi di cambiare. E tutti continuavano a dirmi quanto fossi nevrotico. E io mi risentivo con loro, ed ero d'accordo con loro, e volevo cambiare, ma non ci riuscivo, per quanto mi sforzassi. Ciò che mi faceva più male era che anche il mio migliore amico continuava a dirmi quanto fossi nevrotico. Anche lui continuava a insistere che cambiassi. E io ero d'accordo anche con lui, e non riuscivo ad avercela con lui. E mi sentivo cosi impotente e intrappolato. Poi, un giorno, mi disse: «Non cambiare. Rimani come sei. Non importa se cambi o no. Io ti amo così come sei; non posso fare a meno di amarti». Quelle parole suonarono come una musica per le mie orecchie: «Non cambiare. Non cambiare. Non cambiare.. . Ti amo». E mi rilassai. E mi sentii vivo. E, oh meraviglia delle meraviglie, cambiai! Ora so che non potevo cambiare davvero finché non avessi trovato qualcuno che mi avrebbe amato, che fossi cambiato o meno. È così che mi ami, Dio? (Anthony de Mello, Il canto degli uccelli)
</p>

<h5>DengMingDao</h5>

<p>
Felicità / Non seguiamo guide rozze / che sfruttano la paura della morte, / e promettono la beatitudine della salvezza. / Se siamo veramente felici, / non hanno nulla da offrirci. / Alcune guide ricorrono alle minacce per fare proseliti. Esse invocano la morte per imporre la bontà e condurre le greggi verso il paradiso. Altre predicano facendo grandi promesse. Se non siamo soddisfatti, ci offrono la beatitudine. Se ci sentiamo inadeguati, ci offrono il successo. Se siamo soli, ci offrono comprensione. Ma se non temiamo la morte e siamo felici, cosa potranno offrirci simili persone? La spiritualità è parte organica della vita quotidiana, non qualcosa che un professionista ci può elargire. La vera spiritualità è liberazione, non solo dalle illusioni della realtà, ma anche da quelle della religione. Se riusciamo a liberarci della paura della morte, se godiamo di buona salute e nella vita seguiamo la via della comprensione, allora siamo felici e non abbiamo bisogno di false guide.
</p>

<h5>InFinemDei</h5>

<p>
Quando giunge la sera, noi vogliamo trovarci in tua presenza, Signore. Fortifica la nostra vita affinché possiamo vedere la tua immagine in ogni uomo e in ogni donna. È così che ci hai fatto, a tua somiglianza. La misura del nostro amore non sia soffocata dal rigore esagerato delle leggi. Fa' che scopriamo in ogni essere umano la figura di tuo Figlio Gesù Cristo che, celato, è presente in ognuno. Distruggi in noi tutti i tratti farisaici, per dare a te solo la gloria.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
