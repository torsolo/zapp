<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-23</h1>-->
<h1>DIES-02-23</h1>

<h5>Oremus</h5>

<p>
<ul>
<li>"Ho offuscato la bellezza della mia anima, o Creatore; l'oscurità ha invaso il mio cuore e il mio desiderio si è legato alla terra, ho fatto a brandelli i vestiti originari che tu mi avevi tessuto. Ho contemplato la bellezza dell'albero del male e il mio spirito ne è stato sedotto. Mi sono trovato nudo e mi sono nascosto. Non ho risposto, Signore, quando mi chiamavi per nome". Ma oggi nel deserto di questa Quaresima ho di nuovo sentito la tua voce, e non chiuderò più il mio cuore; entra nella tenda della mia carne affinché da questo tempio spirituale si innalzi il sacrificio di una preghiera continua.</li>
</ul>
</p>

<p>
<ul>
<li>L’Acqua di Dio / Meravigliosa sei, Acqua di Dio! Da te ha avuto origine la Vita: quando lo Spirito di Dio, agli albori della creazione, aleggiava su di te come una colomba, su suo ordine generasti ogni cosa. Senza di te, o Acqua di Dio, ogni essere muore. La terra tutta inaridisce, deserto di roccia e polvere, se tu non la irrighi e non la bagni con la tua pioggia! Misteriosa sei, Acqua di Dio, che dai la vita ma anche dai morte come nel diluvio. Benedetta sei, Acqua di Dio che con lo Spirito Santo, luce e calore del nuovo Sole che è Cristo risorto, generi la vita nuova dei “figli di Dio”. Tu Acqua, santificata da Dio, sei la vita della Chiesa, sei la forza che distrugge il peccato, sei il mar Rosso che dona libertà. Sei sorgente d’acqua viva che disseta il popolo di Dio che cammina con fatica per il deserto del mondo sino alla Terra promessa... Benedetta sei tu, Acqua di Dio! (Oriano Granella)</li>
</ul>
</p>

<p>
<ul>
<li>Padre nostro che sei nei cieli / Quanto è grande la tua bontà, o Gesù! / Tu ci hai insegnato a pregare Dio chiamandolo con il nome di Padre. / O Cristo, tu sei il Figlio di Dio: / per un dono del tuo amore o Gesù, anch'io sono diventato figlio suo! / Nessuno mai, Signore Gesù, avrebbe osato rivolgersi a Dio chiamandolo Padre, / se tu non ce lo avessi insegnato. / Gesù, aiutami a ricordare sempre che quando chiamo Dio, Padre, / sono chiamato a vivere da figlio. / Io sono felice di avere Dio come Padre: / voglio, Signore Gesù, che anche lui sia contento di avere me, come figlio. / Gesù, fai di me un tempio vivente nel quale tutti gli uomini / possano riconoscere la presenza di Dio. / (San Cipriano)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
23 febbraio: san Policarpo, vescovo di Smirne, martire; san Sireno, monaco e martire; santa Milburge, vergine e badessa; san Villigiso, vescovo di Magonza; san Giovanni, monaco; beata Rafaela Ybarra de Vilallonga, fondatrice delle Suore dei Santi Angeli Custodi; beato Nicola Tabouillot, sacerdote e martire; beata Giuseppina Vannini, vergine, fondatrice delle Figlie di San Camillo; beato Ludovico Mzyk, sacerdote verbita e martire; beato Vincenzo Frelichowski, sacerdote, martire a Dachau.
</p>

<h5>Quotes</h5>

<p>
<ul>
<li>Per mezzo di questa immagine concederò molte grazie alle anime, essa deve ricordare le esigenze della Mia Misericordia, poiché anche la fede più forte, non serve a nulla senza le opere»(Diario Faustina, 742). </li>
<li>La preghiera non è in primo luogo una parola rivolta dall'uomo a Dio, ma un dono che Dio ha fatto a noi uomini nella sua Parola. (Adrienne von Speyr)</li>
<li>A chi consiglia la rassegnazione, io rispondo che bisogna invece sempre lottare per donare a tutti una vita più ricca di gioia. Dio stesso ci vuole nella gioia; quindi, collaboriamo con lui per realizzare questo progetto di felicità per noi. (Luigi Rocchi)</li>
<li>Le persone sono come le vetrate colorate: brillano e scintillano quando fuori c’è il sole, ma al calar delle tenebre viene rivelata la loro vera bellezza solo se è accesa una luce dall’interno. (F. Pessoa)</li>
<li>L’uccellino che non lascia il nido non potrà essere dove matura il grano. (Burundi)</li>
</ul>
</p>

<h5>Poesia</h5>

<p>
<ul>
<li>Poesia / Non potrei provare che gli Anni abbiano piedi - Eppure certa che essi corrono Io sono, da sintomi che sono trascorsi E Sequenze che sono concluse - Mi accorgo che i miei piedi hanno ulteriori Mete - Sorrido dei Traguardi Che sembravano così ampi - Ieri - L'oggi - ha più vaste pretese - Non dubito che la Persona che ero Mi competesse - Ma qualcosa di maldestro in quella fase - Prova che - diventata più grande - vedo - (E. Dickinson, J563)</li>
</ul>
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<p>
<ul>
<li>Dalla «Lettera della chiesa di Smirne sul martirio di san Policarpo» (13, 2-15, 3; Funk, Patres apost. 1, 297-299). Come sacrificio gradevole e accetto. Quando il rogo fu pronto, Policarpo si spogliò di tutte le vesti e, sciolta la cintura, tentava anche di togliersi i calzari, cosa che prima non faceva, perché sempre tutti i fedeli andavano a gara a chi più celermente riuscisse a toccare il suo corpo. Anche prima del martirio era stato trattato con ogni rispetto, per i suoi santi costumi. Subito fu circondato di tutti gli strumenti che erano stati preparati per il suo rogo. Ma quando stavano per configgerlo con i chiodi disse: «Lasciatemi così: perché colui che mi dà la grazia di sopportare il fuoco mi concederà anche di rimanere immobile sul rogo senza la vostra precauzione dei chiodi». Quelli allora non lo confissero con i chiodi ma lo legarono. Egli dunque, con le mani dietro la schiena e legato, come un bell'ariete scelto da un gregge numeroso, quale vittima accetta a Dio preparava per il sacrificio, levando gli occhi al cielo disse: «Signore, Dio onnipotente, Padre del tuo diletto e benedetto Figlio Gesù Cristo, per mezzo del quale ti abbiamo conosciuto; Dio degli Angeli e delle Virtù, di ogni creatura e di tutta la stirpe dei giusti che vivono al tuo cospetto: io ti benedico perché mi hai stimato degno in questo giorno e in quest'ora di partecipare, con tutti i martiri, al calice del tuo Cristo, per la risurrezione dell'anima e del corpo nella vita eterna, nell'incorruttibilità per mezzo dello Spirito Santo. Possa io oggi essere accolto con essi al tuo cospetto quale sacrificio ricco e gradito, così come tu, Dio senza inganno e verace, lo hai preparato e me l'hai fatto vedere in anticipo e ora l'hai adempiuto. Per questo e per tutte le cose io ti lodo, ti benedico, ti glorifico insieme con l'eterno e celeste sacerdote Gesù Cristo, tuo diletto Figlio, per mezzo del quale a te e allo Spirito Santo sia gloria ora e nei secoli futuri. Amen». Dopo che ebbe pronunciato l'Amen e finito di pregare, gli addetti al rogo accesero il fuoco. Levatasi una grande fiammata, noi, a cui fu dato di scorgerlo perfettamente, vedemmo allora un miracolo e siamo stati conservati in vita per annunziare agli altri le cose che accaddero. Il fuoco si dispose a forma di arco a volta come la vela di una nave gonfiata dal vento e avvolse il corpo del martire come una parete. Il corpo stava al centro di essa, ma non sembrava carne che bruciasse, bensì pane cotto oppure oro e argento reso incandescente. E noi sentimmo tanta soavità di profumo, come di incenso o di qualche altro aroma prezioso. ORAZIONE: O Dio, Signore e Padre di tutti gli uomini, che hai unito alla schiera dei martiri il vescovo san Policarpo, concedi anche a noi, per sua intercessione, di bere al calice della passione del Cristo e di comunicare alla gloria della risurrezione. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli. Amen.</li>
</ul>
</p>

<h5>DengMingDao</h5>

<p>
<sup>054</sup> Avversità / Un albero circondato da giganti / dev'essere tenace per sopravvivere. / Prima o poi, le avversità colpiscono chiunque. Ci viene negata importanza, la gente non ascolta ciò che abbiamo da dire e le circostanze ci sono contro. In situazioni simili, i seguaci del Tao devono contare solo sulla propria determinazione, senza la quale non possono uscire con successo dal pericolo. Nei periodi difficili, l'esito dei nostri sforzi dipende dall'osservazione e dalla determinazione. Il semplice accanimento non ha mai reso buoni frutti a nessuno. Osserviamo invece con attenzione, e impegniamoci ad agire. Se le circostanze ci mettono alla prova, cerchiamo conforto nel fatto che le avversità ci obbligano a consolidare le nostre risorse, ed emergeremo dalle difficoltà più forti di prima. Non lasciamoci sopraffare dalla paura. Se proprio dobbiamo, corriamo rischi calcolati e affrontiamo il pericolo. Se la nostra mente è concentrata al massimo, alla fine trionferemo. In mancanza di costrizioni, l'albero della foresta non sarebbe obbligato a disciplinare la propria forza per crescere in direzione della luce. E se alla fine si trasforma in un albero grandioso, in parte lo deve proprio alla sofferenza. I periodi avversi possono dunque rivelarsi cruciali nello sviluppo della nostra personalità. 
</p>

<h5>InFinemDei</h5>

<p>
"Il peccato ha cucito per me abiti di pelle, dopo avermi spogliato del vestito tessuto dal Dio stesso; ho sporcato la tunica della mia carne, io, che fui creato a tua immagine. Ho perduto la bellezza originaria, l'impronta della tua gloria, ho sfigurato e seppellito l'opera delle tue mani: cercami e ritrovami come la dracma perduta". Poiché nella mia miseria, povero come sono, privo di te, ho gridato e tu mi hai ascoltato. Tu vuoi liberarmi da tutte le mie angosce perché io canti senza fine il canto della tua misericordia.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
