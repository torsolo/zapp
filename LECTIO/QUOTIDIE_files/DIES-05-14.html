<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-14</h1>-->
<h1>DIES-05-14</h1>

<h5>Oremus</h5>

<p>
<ul>
<li>Cosa vuoi tu, Signore, che io faccia? (S. Francesco d'Assisi)</li>
</ul>
</p>

<p>
<ul>
<li>Non sono esattamente sicura di come sarà il Paradiso, ma so che quando moriremo e arriverà il momento in cui Dio ci giudicherà, non chiederà: “Quante cose buone hai fatto nella tua vita?”, ma si rivolgerà a noi dicendo: “Quanto amore hai messo in ciò che hai fatto?”. (Santa Teresa di Calcutta)</li>
</ul>
</p>

<p>
<ul>
<li>Fontana di bontà / O Fontana di bontà, Avvocata dei peccatori, Porto dei naufraghi, Vita di tutti, non scacciarmi da Te perché peccatore, ma anzi, perché tale, ascolta e consola la mia preghiera. Tu sei veramente purissima, o Madre di Dio! Conciliami la benevolenza del Divino Giudice. Io ho peccato, e il mio peccato mi sta sempre dinanzi agli occhi. Sfolgora sulla tenebrosa e sordida mia mente il lume supremo. Sperdi la nebbia dei miei torbidi pensieri, affiché, ravvivato dalla serena e tranquilla luce del tuo sguardo, io possa offrirmi vittima accettevole al tuo Figliolo e mio Dio, venuto al mondo per chiamare i peccatori a penitenza. Accogli l’umile mia preghiera e fammi salvo! Mostra in me, che sono il più miserabile, quanto grandi siano le tue misericordie, o speranza mia, o Madre del mio Signore! Rendimi benevolo il tuo Figlio e mio Giudice, o Tu che sei l’asilo dei peccatori pentiti. (Sant’Efrem il Siro)</li>
</ul>
</p>

<p>
<ul>
<li>Ti amo, mio Dio, e il mio unico desiderio è di amarti fino all'ultimo respiro della mia vita. Ti amo, Dio infinitamente amabile, e preferisco morire amandoti, piuttosto che vivere un solo istante senza amarti. Ti amo, Signore, e l'unica grazia che ti chiedo è di amarti eternamente. Mio Dio, fammi la grazia di morire amandoti e sapendo che ti amo. Mio Dio, a misura che mi avvicino alla mia fine, fammi la grazia di aumentare il mio amore e di perfezionarlo. (Curato d'Ars)</li>
</ul>
</p>

<p>
<ul>
<li>O Dio, non so dove mi conduci. Non so neppure come sarà il mio domani, la prossima settimana o l'anno prossimo. Ma cerco di tenere le mani aperte, confido che tu metterai la tua mano nella mia e mi condurrai a casa. Grazie o Dio per il tuo amore. Grazie. (Henri J. M. Nouwen, A mani aperte)</li>
</ul>
</p>

<p>
<ul>
<li>L'anima mia magnifica il Signore e il mio spirito esulta in Dio, mio salvatore, perché ha guardato l'umiltà della sua serva. D'ora in poi tutte le generazioni mi chiameranno beata. Grandi cose ha fatto in me l'Onnipotente e Santo è il suo nome: di generazione in generazione la sua misericordia si stende su quelli che lo temono. Ha spiegato la potenza del suo braccio, ha disperso i superbi nei pensieri del loro cuore; ha rovesciato i potenti dai troni, ha innalzato gli umili; ha ricolmato di beni gli affamati, ha rimandato i ricchi a mani vuote. <b>Ha soccorso Israele, suo servo, ricordandosi della sua misericordia,</b> come aveva promesso ai nostri padri, ad Abramo e alla sua discendenza, per sempre. ♦ La misericordia di cui si ricorda il Signore e dalla quale è mosso nella sua carità verso la salvezza del suo popolo è la promessa fatta da Lui ad Abramo. È un impegno solenne al quale il Signore si è obbligato a motivo dell’obbedienza di Abramo. Per aver ascoltato la sua voce, Dio promette la benedizione a tutte le genti. Il Signore disse ad Abram: «Vattene dalla tua terra, dalla tua parentela e dalla casa di tuo padre, verso la terra che io ti indicherò. Farò di te una grande nazione e ti benedirò, renderò grande il tuo nome e possa tu essere una benedizione. Benedirò coloro che ti benediranno e coloro che ti malediranno maledirò, e in te si diranno benedette tutte le famiglie della terra» (Gen 12,1-3). L’angelo del Signore chiamò dal cielo Abramo per la seconda volta e disse: «Giuro per me stesso, oracolo del Signore: perché tu hai fatto questo e non hai risparmiato tuo figlio, il tuo unigenito… Io ti colmerò di benedizioni e renderò molto numerosa la tua discendenza, come le stelle del cielo e come la sabbia che è sul lido del mare; la tua discendenza si impadronirà delle città dei nemici. Si diranno benedette nella tua discendenza tutte le nazioni della terra, perché tu hai obbedito alla mia voce» (Gen 22,15-18). Anche oggi Dio si deve ricordare della sua misericordia. La misericordia di Dio ha però un veicolo speciale. Necessita sempre dell’obbedienza di un uomo, di una donna. È l’uomo lo strumento attraverso il quale il Signore riversa sulla terra tutta la sua carità, il suo amore, la sua pace, la sua vita eterna. Maria dona il suo corpo a Dio, il suo spirito, la sua anima e per mezzo di Lei Dio ci dona se stesso nel suo Figlio Unigenito, nel suo seno si fa carne. Per Maria efficacemente, in modo risolutivo, Dio si può ricordare della sua misericordia promessa ad Abramo. Per me, per te, per noi, Dio si può ricordare della sua misericordia promessa? Può impegnare tutto se stesso per la salvezza dei fratelli? Per me, per te, per noi può Gesù nuovamente venire in questo mondo per operare la redenzione dei cuori? Può offrire al Padre se stesso nel mio, nel tuo, nel nostro corpo? / Vergine Maria, stupendo “veicolo”, meraviglioso “sacramento” della misericordia del Padre, aiutaci a divenire “veicoli”, “sacramenti” della grazia di Gesù Signore. Angeli e Santi del Cielo, sostenete la nostra debole volontà, rendeteci forti perché la vita data al Signore per l’esercizio della sua misericordia sia dono perenne.</li>
</ul>
</p>

<p>
<ul>
<li>Ave, o Maria, piena di grazia, il Signore è con te. Tu sei benedetta fra le donne e benedetto è il frutto del tuo seno, Gesù. <b>Santa Maria, Madre di Dio,</b> prega per noi peccatori, adesso e nell'ora della nostra morte. Amen. ♦ Nella prima parte dell’“Ave Maria”, abbiamo contemplato, meditato, messo nel cuore le parole che l’Angelo Gabriele e Santa Elisabetta hanno rivolto alla Vergine Maria: “Rallégrati, piena di grazia: il Signore è con te. Benedetta tu fra le donne e benedetto il frutto del tuo grembo!”. Nella seconda parte ascolteremo il grido della Chiesa, che si innalza dal cuore del discepolo di Gesù, verso la  “Piena di Grazia e le Benedetta fra le donne”. La Vergine Maria è Santa. Non si tratta però di una santità comune, ordinaria, uguale a quella di tutti gli altri santi del Cielo. È vero. Nel Cielo ogni Santo brilla per una sua luce particolare, personale. Ogni luce differisce da tutte le altre luce per densità. Vi è il Santo più luminoso e quello che dona una luce un po’ più tenue. Vi è la Santa più splendente e quella che brilla di meno. La Vergine Maria esce dal coro delle luci degli altri Santi. Ella supera tutte le luci messe assieme della santità umana. Ella è Santissima. Dio le ha dato la sua stessa luce. L’ha ammantata di sé. Questo è il mistero che la Madre di Gesù vive nel Cielo per l’eternità beata. Ella è Regina nella sua luce di tutte le luci che vi sono nel cielo e che vi saranno. Questa unicità deve essere confessata e proclamata, altrimenti si fa della Vergine Maria una santa più eccellente o più grande delle altre. La Madre di Gesù non è più santa delle altre. È oltre la loro santità. Infinitamente oltre. Ella è la Mediatrice di ogni altra santità. La Vergine Maria è Madre di Dio. Ella è vera Madre di Dio, perché da Lei è nato il Verbo della vita, il Figlio Unigenito del Padre. Lei non ha dato la vita alla carne che il Verbo ha assunto nel suo seno verginale per opera dello Spirito Santo. È il Verbo che si fa carne nel suo seno. Dal suo seno nasce il Figlio Eterno del Padre. Cristo Gesù è Persona divina. La Persona divina si incarna. La Persona divina nasce. La Persona divina è Dio. Maria è Madre della Persona divina che nasce e quindi è vera Madre di Dio, perché la Persona divina del Figlio è vero Dio. Come unica è la santità della Vergine Maria, così unica è anche la sua maternità. Nessun’altra donna al mondo potrà mai avere questo onore di essere la Madre del suo Signore, del suo Creatore, del suo Dio. Queste sono le gradi cose che il Signore ha fatto per la Vergine Maria: l’ha elevata sopra i cori degli Angeli. Degli Angeli Ella è Regina. L’Ha fatta sua vera Madre, sua vera Genitrice. Gesù è vero Figlio di Maria. Questa Donna noi preghiamo. A Lei ora la Chiesa si rivolge. Lei invoca. A lei chiede una particolare assistenza. / Vergine Maria, Madre di Dio, Madre della Redenzione, Santissima, Regina degli Angeli e dei Santi, vieni in nostro aiuto. Insegnaci ad amarti. </li>
</ul>
</p>

<p>
<ul>
<li>(Pr 31,19) Stende la sua mano alla conocchia e le sue dita tengono il fuso / La Vergine Maria è la sola Donna al mondo che conosce la scienza e l’arte di come si lavorano le anime. Queste sono grezze, rozze, ingarbugliate, arruffate, sono come lana appena tosata, come le pianticelle di lino appena raccolte. Non vi è alcuna forma di Cristo in esse. Sarà Lei che dovrà tesserle secondo la forma e l’essenza di Gesù. Ogni discepolo di Gesù è chiamato ad apprendere la scienza e l’arte di come si tessono le anime e come si forma in esse l’immagine viva di Gesù. Se un’anima non rappresenta al vivo Cristo Signore, la sua opera di evangelizzazione o di formazione nella conoscenza e nella verità di Cristo è vana. Mai essa potrà produrre frutti. San Paolo, lasciandosi perennemente illuminare dalla potenza dello Spirito Santo, ha raggiunto questa perfetta identità con Gesù Signore: “Sono stato crocifisso con Cristo, e non vivo più io, ma Cristo vive in me. E questa vita, che io vivo nel corpo, la vivo nella fede del Figlio di Dio, che mi ha amato e ha consegnato se stesso per me (Gal 2,19-20). Quanto a me invece non ci sia altro vanto che nella croce del Signore nostro Gesù Cristo, per mezzo della quale il mondo per me è stato crocifisso, come io per il mondo. D’ora innanzi nessuno mi procuri fastidi: io porto le stigmate di Gesù sul mio corpo (Gal 6,14.17). Lui è presenza viva di Cristo nel mondo. Chi vede lui, vede Cristo Gesù. Formare Cristo nei cuori e con essi il suo Corpo, tessere ogni anima perché assuma la forma di Cristo è il fine di tutto il suo ministero: “E in realtà noi tutti siamo stati battezzati in un solo Spirito per formare un solo corpo, Giudei o Greci, schiavi o liberi; e tutti ci siamo abbeverati a un solo Spirito” (1Cor 12,13).  “ figli miei, che io di nuovo partorisco nel dolore finché Cristo non sia formato in voi!” (Gal 4,19). Leggendo ciò che ho scritto, potete rendervi conto della comprensione che io ho del mistero di Cristo. Esso non è stato manifestato agli uomini delle precedenti generazioni come ora è stato rivelato ai suoi santi apostoli e profeti per mezzo dello Spirito: che le genti sono chiamate, in Cristo Gesù, a condividere la stessa eredità, a formare lo stesso corpo e ad essere partecipi della stessa promessa per mezzo del Vangelo, del quale io sono divenuto ministro secondo il dono della grazia di Dio, che mi è stata concessa secondo l’efficacia della sua potenza (Ef 3,4-7). Tessere anime per dare ad esse la  forma di Cristo è altissima arte spirituale, purissima scienza divina. Come la Vergine Maria ha dato la “forma” dell’uomo a Cristo Gesù, così è stata chiamata da Dio a dare la forma di Cristo ad ogni anima grezza che viene acquistata per essere domani la sposa del suo Figlio diletto, del suo amato. A noi è chiesto di frequentare la sua scuola, di entrare nel suo laboratorio, per osservare, scrutare, analizzare ogni suo gesto, movimento. A Lei dobbiamo rapire la sua scienza e la sua abilità, se vogliamo anche noi, da Lei, in Lei e per Lei, prima lasciarci tessere la nostra anima e poi essere di aiuto a Lei per tessere ogni altra. / Vergine Maria, vera Tessitrice Celeste, da’ alla nostra anima la forma di Cristo Gesù. Usa per essa colori vivi, lucenti, che possano attrarre ogni altra anima, facendo nascere in essa lo stesso desiderio, la stessa volontà, lo stesso anelito perché Cristo sia formato in essa senza più ritardi. Senza il tuo aiuto, il nostro lavoro sarà inefficace, vano. Angeli e Santi, non permettete che il lavoro della Vergine Maria in noi vada perduto.</li>
</ul>
</p>

<p>
<ul>
<li>(Lc, 1,47) E il mio spirito esulta in Dio, mio salvatore / Non solo l’anima della Vergine Maria vuole magnificare il Signore, anche il suo spirito desidera esultare nel suo Dio, nel suo Salvatore: “E il mio spirito esulta in Dio, mio salvatore”. Un uomo giusto, retto, non può non lodare il Signore, non può non esultare nel suo Signore. Poiché retto e giusto, sa che tutto il bene viene dal Signore. Non vi è nulla sulla terra e nei cieli che non venga dal Signore. Solo il male non viene da Lui, perché esso ha origine dalla creatura. Il Signore invece è colui che tutto compie in vista del più grande bene di tutti. Esultate, o giusti, nel Signore; per gli uomini retti è bella la lode. Lodate il Signore con la cetra, con l’arpa a dieci corde a lui cantate. Cantate al Signore un canto nuovo, con arte suonate la cetra e acclamate, perché retta è la parola del Signore e fedele ogni sua opera. Egli ama la giustizia e il diritto; dell’amore del Signore è piena la terra. Dalla parola del Signore furono fatti i cieli, dal soffio della sua bocca ogni loro schiera. Come  in un otre raccoglie le acque del mare, chiude in riserve gli abissi. Tema il Signore tutta la terra, tremino davanti a lui gli abitanti del mondo, perché egli parlò e tutto fu creato, comandò e tutto fu compiuto. Il Signore annulla i disegni delle nazioni, rende vani i progetti dei popoli. Ma il disegno del Signore sussiste per sempre, i progetti del suo cuore per tutte le generazioni. Beata la nazione che ha il Signore come Dio, il popolo che egli ha scelto come sua eredità. Il Signore guarda dal cielo: egli vede tutti gli uomini; dal trono dove siede scruta tutti gli abitanti della terra, lui, che di ognuno ha plasmato il cuore e ne comprende tutte le opere. Il re non si salva per un grande esercito né un prode scampa per il suo grande vigore. Un’illusione è il cavallo per la vittoria, e neppure un grande esercito può dare salvezza. Ecco, l’occhio del Signore è su chi lo teme, su chi spera nel suo amore, per liberarlo dalla morte e nutrirlo in tempo di fame. L’anima nostra attende il Signore: egli è nostro aiuto e nostro scudo. È in lui che gioisce il nostro cuore, nel suo santo nome noi confidiamo. Su di noi sia il tuo amore, Signore, come da te noi speriamo (Sal 33 (32) 1-22). Chi dona la salvezza se non il Signore? Chi opera il bene se non il nostro Dio? Chi protegge dal male se non il Signore onnipotente? Chi contempla il Signore, chi sa contemplarlo, non può non confessare che è il Signore la sorgente di tutto il bene che lo avvolge. Nulla è dall’uomo, tutto invece è dal suo Dio e per questo si deve esultare, gioire, rallegrarsi. O Dio, tu sei il mio Dio, dall’aurora io ti cerco, ha sete di te l'anima mia, desidera te la mia carne in terra arida, assetata, senz’acqua. Così nel santuario ti ho contemplato, guardando la tua potenza e la tua gloria. Poiché il tuo amore vale più della vita, le mie labbra canteranno la tua lode. Così ti benedirò per tutta la vita: nel tuo nome alzerò le mie mani. Come saziato dai cibi migliori, con labbra gioiose ti loderà la mia bocca. Quando nel mio letto di te mi ricordo e penso a te nelle veglie notturne, a te che sei stato il mio aiuto, esulto di gioia all’ombra delle tue ali. A te si stringe l’anima mia: la tua destra mi sostiene. Ma quelli che cercano di rovinarmi sprofondino sotto terra, siano consegnati in mano alla spada, divengano preda di sciacalli. Il re troverà in Dio la sua gioia; si glorierà chi giura per lui, perché ai mentitori verrà chiusa la bocca (Sal 63 (1-12). Per la Madre di Dio, vi sono ragioni più profonde per esultare nel suo Dio, nel suo Salvatore. Lo abbiamo già detto, è giusto che questa verità venga ribadita: la Vergine Maria è infinitamente oltre quanto su Dio è stato detto in tutta la Scrittura Santa. Lei è ben oltre Mosè, oltre Davide, oltre i Salmisti, oltre i Profeti, oltre ogni Saggio,  oltre ogni Agiografo, oltre tutto quanto su Dio è stato rivelato, pensato, profetizzato, manifestato, scritto, compreso. Poiché Lei è tutta intessuta di grazia, piena di Dio, ricolma di Spirito Santo, adesso anche nella sua carne porta il Figlio dell’Altissimo, meglio il Figlio dell’Altissimo è anche carne della sua e dalla sua carne, ciò che il Signore manifesta a Lei non lo ha mai manifestato a nessun altro. Lei è nell’ordine di un’altra magnificenza, un’altra esaltazione, un’altra glorificazione, un’altra celebrazione del suo Signore e Salvatore. Lei è dove nessuno mai finora è giunto, neanche per divina ispirazione. / Vergine Maria, Madre della Redenzione, Angeli, Santi, insegnateci a lodare il nostro Dio. </li>
</ul>
</p>

<p>
<ul>
<li>(Lc, 1,48) Ha guardato l’umiltà della sua serva / Ora finalmente la Vergine Maria svela il motivo per cui Lei la sua anima magnifica il Signore e il suo spirito esulta, in Dio, suo Salvatore: “Perché ha guardato l’umiltà della sua serva”. Il Signore ha osservato, ha scrutato la terra, ha visto tutte le sue creature  e chi più e chi meno sono in qualche modo tutte piene di sé. Dio invece ha trovato Lei vuota di sé. Nulla che vi è in Lei appartiene a Lei, viene da Lei. Tutto è invece in Lei opera del suo Signore. L’umiltà della Vergine Maria non appartiene all’ordine morale. Nel senso che lei si vede creatura di Dio, vede il suo Signore alto, potente, stupendo, e di conseguenza confessa il suo essere creatura. Questa non è la verità cantata da Maria, la verità per la quale Lei magnifica ed esulta. L’umiltà di Maria è tutta da collocarsi nell’ordine teologale. Maria è la sola creatura presa da Dio dal primo attimo del suo concepimento e da Lui modellata sempre secondo il suo cuore. La Vergine Maria vede se stessa tutta opera del suo Dio. Nulla a Lei viene dalla terra, dal suo cuore, dalla sua mente, dai suoi desideri, dai suoi pensieri. Nulla viene dagli uomini. Lei non è un frutto della storia, sia del bene che del male, sia della giustizia che dell’ingiustizia, sia della grazia che del peccato, sia dei meriti che dei demeriti che sempre accompagnano la vita degli uomini. La storia dinanzi a Lei si ferma, si arresta. La storia su di Lei non ha alcun potere. Lei non è neanche creta nelle mani del vasaio.  La creta possiede una sua natura, un suo essere. Certo, il vasaio la modella come lui vuole, le dona la forma che vuole, costruisce il vaso o l’oggetto che vuole. Ma l’essenza, la natura gli è data. Lui modella l’esistente. Noi siamo creta di peccato, la storia questo ha fatto di noi. Dio ci prende e come un vasaio ci dona forma, nella misura in cui può darci forma, essendo la nostra creta non solo creta, ma anche duro ferro. Di Maria invece questa verità non si può affermare. Dio fin dal primo istante ha formato la creta, impastandola tutta con la sua grazia, evitando e impedendo che un solo granello di peccato si infiltrasse in essa. Formata la creta secondo la sua volontà e i bisogni futuri dell’opera che Lui vuole realizzare in essa, sempre il Signore attimo dopo attimo, senza mai togliere lo sguardo da essa, ha curato la sua creta perché risultasse perfetta nelle sue mani. Se vogliamo lasciarci aiutare da una similitudine, non ne possiamo trovare una migliore in tutta la Scrittura, sia del Nuovo che dell’Antico Testamento, della parabola della zizzania. È detto in questa parabola che il padrone seminò del buon seme nel suo campo. Mentre però tutti dormivano, venne il suo nemico e seminò la zizzania. Pensiamo al Paradiso Terrestre. Dio non era nel Giardino. Venne il serpente e seminò la superbia nel cuore della donna. Questo con la Vergine Maria mai è avvenuto. Gli occhi del Signore erano sempre rivolti verso questa sua creatura. Neanche per un istante li ha tolti da essa per dirigerli altrove. Sempre fissi sulla sua opera, perché nessuna creatura in qualche modo potesse inquinarla. Possiamo ben dire che Maria è stata sempre custodita nel cuore di Dio. Questo è il suo giardino. In questo Paradiso Divino non vi è alcun posto per Satana. A lui è vietato ogni accesso. Possiamo affermare che la Vergine Maria è la perfetta antitesi di Lucifero. Lui, Angelo di luce, si proclamò Dio per la sua superbia. Lei, quasi di luce divina, grida il suo niente dinanzi al Signore. Lucifero era una modesta fiammella di luce di candela e dinanzi al sole di Dio si proclama sole. Grandissima stoltezza e insipienza. Maria è invece più lucente del sole e di tutte le altre stelle e cosa dice di sé? La mia è una luce invisibile dinanzi a quella del mio Dio. Ecco la fede di Maria: Lui, il Signore mi ha fatto, mi ha voluto così, mi ha impastato a suo piacimento, mi ha scelto secondo la sua volontà. Chi sono io? Solo opera di Dio, solo per opera di Dio. Non sono neanche creta nelle sue mani. Faccia di me ciò che vuole, mi usi secondo il suo cuore, mi porti dove vuole, si serva secondo la sua volontà. Io non mi appartengo. Anche la mia volontà Lui l’ha fatta per essere solo sua. Così il mio cuore, la mia anima, il mio corpo. Se la Vergine Maria ci prestasse per un attimo il suo cuore, vedremmo Dio e in Dio vedremmo noi stessi sotto altra luce. Vedremmo l’infinito amore con il quale il Signore ci ama. / Vergine Maria, Madre della Redenzione, Angeli,  Santi, aiutateci a divenire umili, umili, umili. </li>
</ul>
</p>

<p>
<ul>
<li>O potente Madre di Dio e Madre mia Maria,</li>
</ul>
è vero che non sono degno<br>
neppure di nominarti,<br>
ma Tu mi ami<br>
e desideri la mia salvezza.
</p>

<p>
Concedimi, benché la mia lingua sia immonda,<br>
di poter sempre chiamare in mia difesa<br>
il tuo santissimo e potentissimo Nome,<br>
perché il tuo nome è l’aiuto<br>
di chi vive e la salvezza di chi muore.
</p>

<p>
Maria purissima,<br>
Maria dolcissima,<br>
concedimi la grazia<br>
che il tuo nome sia da oggi in poi<br>
il respiro della mia vita!
</p>

<p>
Signora, non tardare a soccorrermi<br>
ogni volta che Ti chiamo,<br>
poiché in tutte le tentazioni<br>
e in tutte le mie necessità<br>
non voglio smettere di invocarti<br>
ripetendo sempre: Maria, Maria!
</p>

<p>
Maria, amabilissima Maria,<br>
che conforto, che dolcezza, che fiducia,<br>
che tenerezza sente l’anima mia<br>
anche solo nel pronunciare il tuo nome,<br>
o soltanto pensando a Te!<br>
Amen.
</p>

<p>
(Sant’Alfonso Maria de’ Liguori)
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
14 maggio: san Mattia, apostolo; san Massimo, martire; san Ponzio, martire; santi Vittore e Corona, martiri; sant'Isidoro, martire; santi Felice e Fortunato, martiri; sante Giusta ed Enedina, martiri; sant'Abruncolo, vescovo di Langres e di Clermont; san Gallo, vescovo di Clermont; san Cartaco, vescovo di Lismore e abate; sant'Eremberto, vescovo di Tolosa; beato Egidio da Vouzela, sacerdote; santa Teodora Guérin, vergine, fondatrice delle Suore della Provvidenza; san Michele Garicoïts, sacerdote, fondatore dei Preti del Sacro Cuore di Gesù di Bétharram; santa Maria Domenica Mazzarello, fondatrice delle Figlie di Maria Ausiliatrice.
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a> <br>
<ul>
<li>E triplice il modo di fare un'opera di Misericordia: perdonando e confortando; secondo: se non puoi con la parola, pregando ed anche questa è un'opera di Misericordia; terzo: le opere di Misericordia. E quando verrà l'ultimo giorno, saremo giudicati su questo e secondo questo riceveremo la sentenza eterna (Diario Faustina, 1158). </li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
Io ti aspetto. Dammi un segno, siamo così vicini. Tra noi soltanto un muro sottile ha messo il caso: basterebbe ad abbatterlo della tua voce e della mia un richiamo. Cadrebbe senza suono! (Rainer Maria Rilke)
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
