<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-06</h1>-->
<h1>DIES-05-06</h1>

<h5>Oremus</h5>

<p>
<ul>
<li>Dio eterno e Padre amoroso, il tuo amore per noi è tanto grande che non hai risparmiato il tuo Figlio unigenito. Concedici di riconoscere oggi il tuo amore rivelato nella morte e nella risurrezione di Cristo, fa' che osserviamo i suoi comandamenti, agendo così secondo la tua volontà in ogni situazione, perché in noi sia la sua gioia e perché la nostra gioia sia perfetta. Te lo chiediamo per Cristo, tuo Figlio, ora e sempre.</li>
</ul>
</p>

<p>
<ul>
<li>Padre nostro, / eccoci in ascolto della tua Parola viva ed efficace: / essa penetri in noi come spada a doppio taglio / e nella forza del tuo Spirito Santo / ci chiami a conversione, / trasformi le nostre vite / e faccia di noi dei discepoli / di Gesù Cristo tuo Figlio, / colui che è la tua Parola fatta carne, / il tuo volto e la tua immagine, / la tua narrazione agli uomini. / Sii benedetto ora e nei secoli dei secoli. / Amen. / (Monastero di Bose)</li>
</ul>
</p>

<p>
<ul>
<li>O Vergine, si fa tardi, / tutto si addormenta sulla terra, è l'ora del riposo: non abbandonarmi. / Metti la tua mano sui miei occhi come una buona madre. / Chiudili dolcemente alle cose di quaggiù. / L'anima mia è stanca di affanni e di tristezze, / la fatica che mi attende è qui a me vicina. / Metti la tua mano sulla mia fronte, arresta il mio pensiero. / Dolce sarà il mio riposo, se benedetto da te. / Perché domani il tuo figlio si desti più forte / e riprenda allegramente il peso del nuovo giorno. / Metti la tua mano sul mio cuore. / Amen </li>
</ul>
</p>

<p>
<ul>
<li>La voce delle vittime / Ascolta la mia voce perché è la voce delle vittime di tutte le guerre e della violenza tra gli individui e le nazioni;  Ascolta la mia voce, perché è la voce di tutti i bambini che soffrono e soffriranno ogni qualvolta i popoli ripongono la loro fiucia nella guerra;  Ascolta la mia voce, quando Ti prego di infondere nei cuori di tutti gli esseri umani la saggezza della pace, la forza della giustizia e la gioia dell’amicizia;  Ascolta la mia voce, perché parlo per le moltitudini di ogni Paese e di ogni periodo della storia che non vogliono la guerra e sono pronte a percorrere il cammino della pace; Ascolta la mia voce e donaci la capacità e la forza per poter sempre rispondere all’odio con l’amore, all’ingiustizia con una completa dedizione alla giustizia, al bisogno con la nostra stessa partecipazione, alla guerra con la pace. O Dio, ascolta la mia voce e concedi al mondo per sempre la Tua pace. (Giovanni Paolo II - Hiroshima 1981)</li>
</ul>
</p>

<p>
<ul>
<li>L'anima mia magnifica il Signore e il mio spirito esulta in Dio, mio salvatore, perché ha guardato l'umiltà della sua serva. D'ora in poi tutte le generazioni mi chiameranno beata. Grandi cose ha fatto in me l'Onnipotente <b>e Santo è il suo nome:</b> di generazione in generazione la sua misericordia si stende su quelli che lo temono. Ha spiegato la potenza del suo braccio, ha disperso i superbi nei pensieri del loro cuore; ha rovesciato i potenti dai troni, ha innalzato gli umili; ha ricolmato di beni gli affamati, ha rimandato i ricchi a mani vuote. Ha soccorso Israele, suo servo, ricordandosi della sua misericordia, come aveva promesso ai nostri padri, ad Abramo e alla sua discendenza, per sempre. ♦ Dichiarando che è Santo il nome di Dio, La Vergine Maria si inserisce nella più pura tradizione profetica, che sempre ha gridato la santità del Signore Dio nostro. / Nell’anno in cui morì il re Ozia, io vidi il Signore seduto su un trono alto ed elevato; i lembi del suo manto riempivano il tempio. Sopra di lui stavano dei serafini; ognuno aveva sei ali: con due si copriva la faccia, con due si copriva i piedi e con due volava. Proclamavano l’uno all’altro, dicendo: «Santo, santo, santo il Signore degli eserciti! Tutta la terra è piena della sua gloria» (Is 6,1-3). Dio stesso si proclama Santo dinanzi a tutto il suo popolo e vuole che tutti i figli di Israele siano santi. Ogni uomo vuole che sia santo. / Il Signore parlò a Mosè e disse: «Parla a tutta la comunità degli Israeliti dicendo loro: “Siate santi, perché io, il Signore, vostro Dio, sono santo. In questo luogo la santità è purissimo amore verso ogni uomo nel più grande rispetto della volontà di Dio, nell’osservanza dei suoi comandamenti. Ognuno di voi rispetti sua madre e suo padre; osservate i miei sabati. Io sono il Signore, vostro Dio. Non rivolgetevi agli idoli, e non fatevi divinità di metallo fuso. Io sono il Signore, vostro Dio. Quando un forestiero dimorerà presso di voi nella vostra terra, non lo opprimerete. Il forestiero dimorante fra voi lo tratterete come colui che è nato fra voi; tu l’amerai come te stesso, perché anche voi siete stati forestieri in terra d’Egitto. Io sono il Signore, vostro Dio. Non commetterete ingiustizia nei giudizi, nelle misure di lunghezza, nei pesi o nelle misure di capacità. Avrete bilance giuste, pesi giusti, efa giusta, hin giusto. Io sono il Signore, vostro Dio, che vi ho fatto uscire dalla terra d’Egitto. Osserverete dunque tutte le mie leggi e tutte le mie prescrizioni e le metterete in pratica. Io sono il Signore» (Lev 19,1-37). / La santità è luce purissima di verità, giustizia, amore, misericordia, fedeltà, compassione, pietà, redenzione, perdono, elevazione dell’uomo, dono di ogni grazia. Dio è Santo. Il suo nome è santità. Da lui mai potrà provenire il male. L’uomo, fatto ad immagine della santità di Dio, dovrà imitare il suo Signore. Mai da lui dovrà provenire il male, il peccato, il disprezzo dell’uomo, l’umiliazione dei fratelli. Verso ogni uomo lui è chiamato a manifestare la stessa santità del suo Signore. / Vergine Maria, Donna tutta santa, tu che sai amare di un amore sempre nuovo, insegnaci ad amare Dio e il prossimo come li ami tu. Angeli e Santi del Cielo, voi che siete sempre a contatto con la santità del nostro Dio, ricolmate di essa il nostro cuore.</li>
</ul>
</p>

<p>
<ul>
<li>Salve, Regina, Madre di misericordia; vita, dolcezza e speranza nostra, salve. A te ricorriamo, noi esuli figli di Eva; a te sospiriamo, gementi e piangenti in questa valle di lacrime. Orsù dunque, avvocata nostra, rivolgi a noi gli occhi tuoi misericordiosi. <b>E mostraci, dopo questo esilio, Gesù,</b> il frutto benedetto del Tuo seno. O clemente, o pia, o dolce Vergine Maria! ♦ Il cristiano vive di vera speranza. Egli attende di vedere, subito appena morto, il suo Redentore e Salvatore, il Suo Liberatore e Messia, il suo Benefattore che lo ha tolto dalle fauci della perdizione eterna e gli ha dato ogni grazia e verità perché potesse giungere alla fine dei suoi giorni mortali, in Cielo, per contemplare la sua maestosa e stupenda gloria. Purtroppo dobbiamo confessare che oggi la speranza del discepolo di Gesù non è più questa. Egli è sempre nell’attesa, ma di cose futili, vane, sciocche, che non durano, passeggere, momentanee, occasionali. A volte attende qualcosa che è persino contrario alla sua fede: il compimento di una passione peccaminosa, che possa essere soddisfatto qualche suo vizio, che si realizzi un desiderio per le cose del corpo, che possa drogarsi, ubriacarsi, sballarsi. Possiamo dire che il discepolo di Gesù ha smarrito la speranza soprannaturale, quella che dona verità alla sua vita, sostituendola con una moltitudine di speranze inutili. Stiamo creando il cristiano vano, stolto, insipiente, insensato, coltivatore di vizi e di peccati, immerso nel relativo e nell’effimero, conquistato dalla gioie fugaci e passeggere, perennemente che si annega nelle mode del momento, sempre orientato a ciò che non vale e non dura. Il corpo, il tempo, il visibile stanno distruggendo lo spirito, l’eternità, l’invisibile. Il sensibile sta annientando il mistero. Sta venendo fuori un uomo che si concede e si abbandona a tutto ciò che uccide la speranza anche per il domani terreno. Addirittura l’uomo di oggi si sta persino precludendo ogni possibilità di poter dare la vita con la generazione fisica, tanto è lontana da lui la speranza. L’attimo è la sua eternità. Il momento è il suo futuro. L’istante è il suo impegno. Dobbiamo svegliarsi da questo sonno di morte spirituale e fisica, morte nel corpo e nello spirito. Ma se tutti stiamo vivendo in un cimitero spirituale, se tutti stiamo naufragando nelle burrascose acque della superficialità e della dimenticanza di Dio, come facciamo a svegliarci? Ma soprattutto come facciamo a rimettere in noi il principio della vera speranza? Ecco Lei, la Vergine Maria, la Madre della Misericordia, il Timoniere della nostra misera e fragile navicella, la nostra Avvocata e Soccorritrice, la nostra Amica e Maestra. Lei sempre è venuta in nostro soccorso. Sempre viene in nostro aiuto. Attualmente è impegnata al recupero di questa umanità naufragata nella perdita della vera speranza. Lei irrompe con potenza della nostra storia fatta di niente spirituale e ci chiede di risorgere, risollevarci, risalire sulla nave della vita, raggiungere il porto sicuro della salvezza. Lei fa tutto questo direttamente, chiedendo ad ognuno di noi di darle una mano. Raccogliere gli innumerevoli naufraghi è un lavoro immane e Lei ha bisogno dell’aiuto di noi tutti. Lei è venuta per mostrarci oggi Gesù, perché solo se noi lo contempliamo oggi con gli occhi della fede, Lei ce lo potrà mostrare domani, quando entreremo nell’eternità. Oggi Lei ci chiama a conoscere Gesù, ascoltando e vivendo secondo la sua Parola. Oggi lei ci dice di rimettere nel cuore la verità del Vangelo. Oggi ci mostra la via per raggiungere e contemplare Gesù nella sua eternità. Oggi per domani. Mai domani senza l’oggi. È questa la sua missione di Madre. / Vergine Maria, Madre della Redenzione, oggi fa’ che noi vediamo Gesù, oggi lo amiamo, oggi lo serviamo.  Potremo così essere certi di vederlo anche domani, nell’eternità. Angeli e Santi di Dio, aiutateci a vivere per Gesù, in Gesù, con Gesù, oggi e per i secoli eterni. 	</li>
</ul>
</p>

<p>
<ul>
<li>(Pr 31,13) Si procura lana e lino e li lavora volentieri con le mani / Lana e lino sono le anime grezze.  La materia è buona, anzi ottima. Il manufatto è ancora agli inizi della lavorazione. Sono state appena raccolte dal campo del mondo oppure appena tosate dalla pecora che è l’umanità, gregge senza Dio e senza Cristo. Queste anime vanno rifinite, di esse si deve fare buon filo e poi ottimi tessuti. Queste anime dovranno formare l’abito di Dio nel Cielo, nel suo Paradiso. Lui deve indossarle tutte. Più ne indosserà e più la sua gloria darà fastidio ai dannati dell’inferno. Questi vivranno di un tormento eterno per non essersi lasciati filare e tessere dalla Madre di Dio, ottima lavoratrice di fuso  e di telaio. Le anime dei dannati dovranno riconoscere tutta la bellezza della sapienza divina dalla quale essi non si sono lasciati illuminare, perché hanno preferito ad essa la stoltezza. Il loro grido è disperazione eterna. Hanno scelto un godimento futile, peccaminoso di un momento, anziché una eternità beata di purissima e intensissima gioia. Abbiamo dunque abbandonato la via della verità, la luce della giustizia non ci ha illuminati e il sole non è sorto per noi. Ci siamo inoltrati per sentieri iniqui e rovinosi, abbiamo percorso deserti senza strade, ma non abbiamo conosciuto la via del Signore. Quale profitto ci ha dato la superbia? Quale vantaggio ci ha portato la ricchezza con la spavalderia? Tutto questo è passato come ombra e come notizia fugace, come una nave che solca un mare agitato, e, una volta passata, di essa non si trova più traccia né scia della sua carena sulle onde; oppure come quando un uccello attraversa l’aria e non si trova alcun segno del suo volo: l’aria leggera, percossa dal battito delle ali e divisa dalla forza dello slancio, è attraversata dalle ali in movimento, ma dopo non si trova segno del suo passaggio… O come quando, scoccata una freccia verso il bersaglio, l’aria si divide e ritorna subito su se stessa e della freccia non si riconosce tragitto. Così anche noi, appena nati, siamo già come scomparsi, non avendo da mostrare alcun segno di virtù; ci siamo consumati nella nostra malvagità». La speranza dell’empio è come pula portata dal vento, come schiuma leggera sospinta dalla tempesta; come fumo dal vento è dispersa, si dilegua come il ricordo dell’ospite di un solo giorno. I giusti al contrario vivono per sempre, la loro ricompensa è presso il Signore  e di essi ha cura l’Altissimo (Sap 5,6-15). La Vergine Maria è ben disposta, come un buon Mercante del Cielo, a comprare per il Signore ogni anima ancora grezza. È anche ben disposta a lavorare queste anime in modo che da esse ne venga fuori un ottimo vestito per il Padre dei cieli, per Cristo Gesù, per lo Spirito Santo. Ogni anima però deve anche lasciarsi rifinire da Lei. / Vergine Maria, Vero Mercante Celeste, acquista anche la mia anima. Fanne un buon vestito per il nostro Dio e Signore. Appendimi al tuo fuso di verità e santità, tendimi al telaio delle tue virtù, perché ne venga fuori un tessuto eccellente. Mi consegno alla tua amorevole arte e scienza, perché so cosa tu sai fare con le anime a te consegnate. Angeli e Santi, voi che già siete abito, vestito di Dio, non permettete che noi rimaniamo anime grezze, informi, senza tessitura. Il mondo oggi è pieno di cristiani rozzi, grezzi, che si rifiutano si mettersi nelle mani di una così grande Tessitrice. Con il vostro aiuto, molte anime si consegneranno a Lei e diventeranno ottimo abito. </li>
</ul>
</p>

<p>
<ul>
<li>(Lc 1,35a) Lo Spirito Santo scenderà su di te / La risposta dell’Angelo è immediata. Lei, Maria, non dovrà fare nulla. Farà tutto in Lei lo Spirito Santo: “Le rispose l’angelo: «Lo Spirito Santo scenderà su di te e la potenza dell’Altissimo ti coprirà con la sua ombra”. Maria deve dare solo il suo seno verginale allo Spirito del Signore. Lei non dovrà conoscere alcun uomo, né ora né mai. Lei dovrà essere tutta e sempre dello Spirito del Signore. Sarà lo Spirito Santo che la renderà Madre. In Lei si compirà ciò che mai si è compiuto in una donna e mai si compirà. Lei sarà Madre e Vergine, sarà Vergine e Madre. La verginità di Maria non è da classificare come verginità morale. È pura verginità teologale. Da Lei dovrà nascere il Figlio Eterno del Padre. Ora il Figlio “ha già il Padre”. Se non avesse il Padre non sarebbe vero Figlio. Invece Lui è vero Figlio e il Padre è vero Padre. Non può avere un altro padre, perché il padre è solo uno, non due. Nessuno potrà mai essere figlio di due padri. Il Padre celeste, e solo Lui, dovrà essere il Padre del suo Figlio che si fa carne nel seno della Vergine Maria e per questa altissima motivazione teologica Lei dovrà rimanere Vergine in eterno. Anche la Verginità successiva è di ordine teologico e non morale. Avendo Lei dato il suo seno verginale allo Spirito Santo ed avendo lo Spirito del Signore operato la generazione del Verbo Eterno del Padre, questo seno non potrà appartenere più a nessun uomo. Lei ne ha fatto dono al Padre celeste. Esso è tutto e solo dello Spirito Santo. Nessun altro può avere diritto su di esso. Giuseppe, quando la prenderà in sposa, dovrà anche lui rispettare il diritto di Dio. Anche Lui dovrà essere vergine in eterno per un’altra ragione anch’essa teologale e non morale. Avendo chiesto a Lui il Signore di consacrare tutta intera la sua vita al Figlio suo unigenito, Giuseppe non la potrà mai dare ad altre creature e per tale ragione si dovrà astenere da ogni concepimento umano. La sua vita è stata data interamente a Dio e di Dio dovrà rimanere in eterno. Lui dovrà essere consacrato tutto alla Madre e al Bambino, da vergine, da persona tutta consacrata per il suo Dio. Questa regola della verginità teologica, spirituale, e non puramente morale, dovrà essere applicata anche al sacerdote nella Chiesa una, santa, cattolica, apostolica. Nel sacerdozio, l’uomo dona tutto il suo corpo a Cristo. Lo dona perché Cristo si serva del suo cuore, della sua anima, del suo spirito, di ogni suo desiderio, per realizzare la salvezza del Padre. Se il corpo è dato interamente a Cristo, mai potrà essere dato ad altri affetti. È un dono totale, pieno, per sempre, senza ritorno indietro. Se si ritorna indietro, non si è di Cristo e Cristo non potrà agire attraverso noi. Il nostro cuore è diviso tra mille affetti, mille amori, e Lui nulla potrà fare. Lui vuole dei cuori, dei corpi, delle volontà, delle anime che siano interamente suoi. Se Maria ha dato il suo seno, il suo cuore, la sua volontà al Padre celeste, mai potrà darli ad altri. Non gli appartengono. Maria è tutta di Dio. Per sempre. Anche Giuseppe è tutto di Dio. Per sempre. Maria e Giuseppe dovranno essere interamente e per sempre a servizio di Dio per il bene di Gesù. La loro è una vita tutta consacrata a Dio per il suo Figlio Unigenito. Dio chiede ai suoi adoratori una visione di fede altissima. Il matrimonio secondo la forma antica, delle origini, è stato voluto da Lui. È sua volontà. A Maria e a Giuseppe manifesta un’altra volontà nel vivere il Matrimonio: da vergini per il loro Dio, da vergini a servizio di Cristo, da vergini perché a loro è stato chiesto di essere di Dio anche con tutto il loro corpo. Se il loro corpo è stato donato al Signore, non può essere donato ad altri. Ma questa modalità di vivere il matrimonio non viene da volontà umana, mai potrà venire. Essa viene solo da volontà divina. Così anche la verginità per il regno non viene da volontà umana, ma sempre da volontà divina. Per questo urge una visione altissima di fede. Dio è il Signore dell’uomo. Ad ogni uomo può chiedere il corpo, l’anima, lo spirito, per la realizzazione della sua volontà. Ad alcuni chiede il corpo perché si sposino e diano figli alla Chiesa e al mondo. Ad altri chiede il corpo perché lo consacrino a Lui per la generazione del suo regno in molti cuori. Ma è sempre il Signore che deve indicare le modalità secondo le quali il nostro corpo a Lui dovrà essere dato. Oggi tutto è scardinato dalla volontà di Dio. La Chiesa è scardinata. Il sacerdozio è scardinato. I ministeri sono scardinati. La famiglia è scardinata. La vita intera è scardinata. La stessa natura la si vuole scardinare ad ogni costo. Nello scardinamento si vive in un caos infernale. / Vergine Maria, Madre della Redenzione, Angeli, Santi, incardinateci alle modalità secondo Dio.</li>
</ul>
</p>

<p>
<ul>
<li>(Lc 1,35b) Sarà santo e sarà chiamato Figlio di Dio / Santo è il Signore Dio. Colui che nascerà da Maria sarà Dio e sarà chiamato Figlio di Dio. Queste le parole dell’Angelo: “Perciò colui che nascerà sarà santo e sarà chiamato Figlio di Dio”. Il Messia del Signore è il Santo di Dio, è il Dio Santo che viene a salvare il suo popolo. Non è però il Padre celeste, ma il suo Figlio Unigenito, da Lui generato nell’eternità. La santità del Padre è la santità del Figlio, la santità del Figlio è la santità del Padre. / Guai, gente peccatrice, popolo carico di iniquità! Razza di scellerati, figli corrotti! Hanno abbandonato il Signore, hanno disprezzato il Santo di Israele, si sono voltati indietro (Is 1,4).  Gridate giulivi ed esultate, abitanti di Sion, perché grande in mezzo a voi è il Santo di Israele" (Is 12,6). Poiché vedendo il lavoro delle mie mani tra di loro, santificheranno il mio nome, santificheranno il Santo di Giacobbe e temeranno il Dio di Israele (Is 29,23).  Scostatevi dalla retta via, uscite dal sentiero, toglieteci dalla vista il Santo di Israele" (Is 30,11).  Pertanto dice il Santo di Israele: "Poiché voi rigettate questo avvertimento e confidate nella perversità e nella perfidia, ponendole a vostro sostegno (Is 30,12).  Poiché dice il Signore Dio, il Santo di Israele: "Nella conversione e nella calma sta la vostra salvezza, nell'abbandono confidente sta la vostra forza". Ma voi non avete voluto (Is 30,15).  Chi hai insultato e schernito? Contro chi hai alzato la voce e hai elevato, superbo, gli occhi tuoi? Contro il Santo di Israele! (Is 37,23). "A chi potreste paragonarmi quasi che io gli sia pari?" dice il Santo (Is 40,25). Non temere, vermiciattolo di Giacobbe, larva di Israele; io vengo in tuo aiuto - oracolo del Signore- tuo redentore è il Santo di Israele (Is 41,14). Perché vedano e sappiano, considerino e comprendano a un tempo che questo ha fatto la mano del Signore, lo ha creato il Santo di Israele (Is 41,20).  Poiché io sono il Signore tuo Dio, il Santo di Israele, il tuo salvatore. Io do l'Egitto come prezzo per il tuo riscatto, l'Etiopia e Seba al tuo posto (Is 43, 3).  Così dice il Signore vostro redentore, il Santo di Israele: "Per amor vostro l'ho mandato contro Babilonia e farò scendere tutte le loro spranghe, e quanto ai Caldei muterò i loro clamori in lutto (Is 43,14). Dice il Signore, il Santo di Israele, che lo ha plasmato: "Volete interrogarmi sul futuro dei miei figli e darmi ordini sul lavoro delle mie mani? (Is 45,11).  dice il nostro redentore che si chiama Signore degli eserciti, il Santo di Israele (Is 47,4).  Dice il Signore tuo redentore, il Santo di Israele: "Io sono il Signore tuo Dio che ti insegno per il tuo bene, che ti guido per la strada su cui devi andare (Is 48,17).  Poiché tuo sposo è il tuo creatore, Signore degli eserciti è il suo nome; tuo redentore è il Santo di Israele, è chiamato Dio di tutta la terra (Is 54,5).  Sono navi che si radunano per me, le navi di Tarsis in prima fila, per portare i tuoi figli da lontano, con argento e oro, per il nome del Signore tuo Dio, per il Santo di Israele che ti onora (Is 60, 9). Nella Scrittura Antica, figlio di Dio è il popolo di Dio, figlio è anche il giusto. Si tratta però di una santità morale, o di azione. Gesù, il Santo che nascerà da Maria e che sarà chiamato Figlio di Dio, non è Figlio per adozione e neanche Figlio morale del Padre. Lui è il suo Figlio Unigenito. È la Santità generata dalla sua Santità da sempre, per sempre. È la Santità senza inizio nel tempo, perché le sue origini sono dall’eternità, nell’eternità. Maria è veramente Madre del Santo, Madre del Figlio di Dio, Madre dell’Unigenito del Padre, Madre del suo Verbo eterno. Come il Figlio Unigenito è vero Figlio del Padre così è vero Figlio della Madre. Nell’Eternità il Padre genera la Persona del Figlio, ma non la sua natura, che è una ed unica, nella quale sussistono le tre divine persone: Padre e Figlio e Spirito Santo. Nasce nell’eternità il Figlio dell’Altissimo. Maria genera la natura umana del Figlio dell’Altissimo, da Lei però non nasce un corpo, nasce il Figlio dell’Altissimo che in Lei si è fatto carne. Nasce tutto il Figlio dell’Altissimo, l’Unigenito del padre fatto, divenuto carne. Per questo Lei è vera Madre di Dio, perché vera Madre del Figlio che in Lei si fa carne e da Lei nasce. Divenendo carne e sangue di Maria, in Maria, Gesù diviene carne e sangue dell’intera umanità. Potrà compiere l’espiazione dei peccati. Per Lui si potrà operare la redenzione dell’umanità. Maria è la sola Donna al mondo cui è stata affidata una missione così unica e così alta: divenire la Madre vera del Figlio vero di Dio. Questa grazia e questo privilegio è solo suo. Solo in Lei il Verbo divenne carne. / Vergine Maria, Madre della Redenzione, Angeli, Santi, insegnateci la vera fede nel Figlio di Dio. </li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
6 maggio: san Lucio di Cirene, profeta e dottore della Chiesa di Antiochia; santi Mariano, lettore, e Giacomo, diacono, martiri; san Venerio, vescovo di Milano; santa Benedetta, vergine; sant'Ealberto, vescovo di Lindisfarne; beato Bartolomeo Pucci-Franceschi, sacerdote francescano; beati Edoardo Jones e Antonio Middleton, sacerdoti e martiri; san Francesco de Montmorency-Laval, primo vescovo di Québec; beata Maria Caterina di Santa Rosa Troiani, vergine, fondatrice delle Suore Francescane Missionarie del Cuore Immacolato di Maria; beata Anna Rosa Gattorno, vedova, fondatrice delle Figlie di Sant'Anna; beato Enrico Kaczorowski e Casimiro Gostynski, sacerdoti e martiri.
</p>

<h5>Quotes</h5>

<p>
<ul>
<li>«Scrivilo per molte anime, che talvolta si affliggono perché non posseggono beni materiali coi quali praticare le opere di Misericordia. La Misericordia spirituale però ha un merito molto maggiore e per essa non occorre avere né l'autorizzazione né il granaio, essa è accessibile a qualsiasi anima» (Diario Faustina, 1317). </li>
<li>Esiste una stanchezza dell'intelligenza astratta ed è la più terribile delle stanchezze. Non è pesante come la stanchezza del corpo, e non è inquieta come la stanchezza dell'emozione. È un peso della consapevolezza del mondo, una impossibilità di respirare con l'anima. (Fernando Pessoa)</li>
<li>Io non parlo di vendette né di perdoni; la dimenticanza è l'unica vendetta e l'unico perdono. (Jorge Luis Borges)</li>
<li>Di tutte le bestie selvagge, l'ignoranza è la più difficile da trattare. (Platone)</li>
<li>Se sarai onesto e leale non dovrai mai preoccuparti dell’opinione degli altri. (João Catarin Mezzomo)</li>
<li>Vuoi essere un grande? Comincia con l’essere piccolo. Vuoi erigere un edificio che arrivi fino al cielo? Costruisci prima le fondamenta dell’umiltà. (S. Agostino)</li>
<li>Quando pensi di aver raggiunto il tuo limite, vuol dire soltanto che hai raggiunto la metà della distanza che puoi percorrere. (proverbio groenlandese)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
Signore Gesù Cristo, tu ci ami, così come il Padre ti ama, di un amore eterno. Fa' che questa sera restiamo nel tuo amore, quell'amore che ti ha portato a dimenticare te stesso, a farti servo e ad essere obbediente fino alla morte sulla croce. Fa' che i nostri spiriti siano concordi col tuo Spirito, affinché possiamo amarci gli uni gli altri come tu ci hai amato e continui ad amarci, ora e sempre.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
