<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Mercoledì della II settimana del Tempo Ordinario (anno pari)
</p>

<p>
<u>ANTIFONA</u> / A te si prostri tutta la terra, o Dio. A te canti inni, canti al tuo nome, o Altissimo. (Sal 65,4)
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>GLORIA</u> / Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
<u>COLLETTA</u> / Dio onnipotente ed eterno, che governi il cielo e la terra, ascolta con bontà le preghiere del tuo popolo e dona ai nostri giorni la tua pace. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Davide ebbe il sopravvento sul Filisteo con la fionda e con la pietra</b> / Dal primo libro di Samuele (1Sam 17, 32-33. 37. 40-51) / In quei giorni, Davide disse a Saul: «Nessuno si perda d'animo a causa di costui. Il tuo servo andrà a combattere con questo Filisteo». Saul rispose a Davide: «Tu non puoi andare contro questo Filisteo a combattere con lui: tu sei un ragazzo e costui è uomo d'armi fin dalla sua adolescenza». Davide aggiunse: «Il Signore che mi ha liberato dalle unghie del leone e dalle unghie dell'orso, mi libererà anche dalle mani di questo Filisteo». Saul rispose a Davide: «Ebbene va' e il Signore sia con te». Davide prese in mano il suo bastone, si scelse cinque ciottoli lisci dal torrente e li pose nella sua sacca da pastore, nella bisaccia; prese ancora in mano la fionda e si avvicinò al Filisteo. Il Filisteo avanzava passo passo, avvicinandosi a Davide, mentre il suo scudiero lo precedeva. Il Filisteo scrutava Davide e, quando lo vide bene, ne ebbe disprezzo, perché era un ragazzo, fulvo di capelli e di bell'aspetto. Il Filisteo disse a Davide: «Sono io forse un cane, perché tu venga a me con un bastone?». E quel Filisteo maledisse Davide in nome dei suoi dèi. Poi il Filisteo disse a Davide: «Fatti avanti e darò le tue carni agli uccelli del cielo e alle bestie selvatiche». Davide rispose al Filisteo: «Tu vieni a me con la spada, con la lancia e con l'asta. Io vengo a te nel nome del Signore degli eserciti, Dio delle schiere d'Israele, che tu hai sfidato. In questo stesso giorno, il Signore ti farà cadere nelle mie mani. Io ti abbatterò e ti staccherò la testa e getterò i cadaveri dell'esercito filisteo agli uccelli del cielo e alle bestie selvatiche; tutta la terra saprà che vi è un Dio in Israele. Tutta questa moltitudine saprà che il Signore non salva per mezzo della spada o della lancia, perché del Signore è la guerra ed egli vi metterà certo nelle nostre mani». Appena il Filisteo si mosse avvicinandosi incontro a Davide, questi corse a prendere posizione in fretta contro il Filisteo. Davide cacciò la mano nella sacca, ne trasse una pietra, la lanciò con la fionda e colpì il Filisteo in fronte. La pietra s'infisse nella fronte di lui che cadde con la faccia a terra. Così Davide ebbe il sopravvento sul Filisteo con la fionda e con la pietra, colpì il Filisteo e l'uccise, benché Davide non avesse spada. Davide fece un salto e fu sopra il Filisteo, prese la sua spada, la sguainò e lo uccise, poi con quella gli tagliò la testa. I Filistei videro che il loro eroe era morto e si diedero alla fuga. / C: Parola di Dio.
</p>

<p>
<u>PSALMUS</u> / (Sal 143) <b>Benedetto il Signore, mia roccia.</b> / Benedetto il Signore, mia roccia, che addestra le mie mani alla guerra, le mie dita alla battaglia. / Mio alleato e mia fortezza, mio rifugio e mio liberatore, mio scudo in cui confido, colui che sottomette i popoli al mio giogo. / O Dio, ti canterò un canto nuovo, inneggerò a te con l'arpa a dieci corde, a te, che dai vittoria ai re, che scampi Davide, tuo servo, dalla spada iniqua.
</p>

<p>
<u>ACCLAMATIO</u> / Alleluia, Alleluia / Gesù annunciava il vangelo del Regno e guariva ogni sorta di malattie e infermità nel popolo. (Mt 4,23) / Alleluia.
</p>

<p>
<u>VANGELO</u> / <b>È lecito in giorno di sabato salvare una vita o ucciderla?</b> / Dal Vangelo secondo  Marco (Mc 3,1-6) / In quel tempo, Gesù entrò di nuovo nella sinagoga. Vi era lì un uomo che aveva una mano paralizzata, e stavano a vedere se lo guariva in giorno di sabato, per accusarlo. Egli disse all'uomo che aveva la mano paralizzata: «Àlzati, vieni qui in mezzo!». Poi domandò loro: «È lecito in giorno di sabato fare del bene o fare del male, salvare una vita o ucciderla?». Ma essi tacevano. E guardandoli tutt'intorno con indignazione, rattristato per la durezza dei loro cuori, disse all'uomo: «Tendi la mano!». Egli la tese e la sua mano fu guarita. E i farisei uscirono subito con gli erodiani e tennero consiglio contro di lui per farlo morire. / C: Parola del Signore.
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / Preghiamo con fiducia il Padre affinché tutti riconosciamo e apriamo le porte a Cristo salvatore. Diciamo insieme:<br>
Sii tu la nostra vita, Signore.
</p>

<p>
Perché la comunità cristiana, come espressione della fede sia instancabile nel proteggere la vita e la dignità dell'uomo. Preghiamo:<br>
Perché i cristiani divisi si convertano all'unico Cristo che risana le ferite e annulla le separazioni, guidandoli alla piena comunione nella fede. Preghiamo:<br>
Perché le donne, che con difficoltà e paura portano in seno una promessa di vita, siano concretamente sostenute dalla comunità cristiana. Preghiamo:<br>
Perché gli handicappati e tutti i sofferenti nell'anima e nel corpo trovino in Cristo e nella solidarietà degli uomini la rasserenante certezza dell'amore di Dio. Preghiamo:<br>
Perché la nostra parrocchia impari a ricercare non la pratica formalistica della religione, ma in primo luogo l'amore di Dio e del prossimo. Preghiamo:<br>
Per i malati senza speranza.<br>
Per i cristiani dal cuore duro.
</p>

<p>
Tu, o Signore, sei la bontà e la grazia. Perdona la nostra durezza di cuore e trasformaci in segni del tuo amore di Padre, con Gesù nostro fratello che vive e regna nei secoli dei secoli. Amen.
</p>

<p>
<u>OREMUS</u> / Per la durezza del cuore, molti si chiudono alla venuta liberante di Gesù. Preghiamo con fiducia il Padre affinché tutti riconosciamo e apriamo le porte a Cristo salvatore. Diciamo insieme: <b>Sii tu la nostra vita, Signore.</b> / Perché la comunità cristiana, come espressione della fede sia instancabile nel proteggere la vita e la dignità dell'uomo. Preghiamo: / Perché i cristiani divisi si convertano all'unico Cristo che risana le ferite e annulla le separazioni, guidandoli alla piena comunione nella fede. Preghiamo: / Perché le donne, che con difficoltà e paura portano in seno una promessa di vita, siano concretamente sostenute dalla comunità cristiana. Preghiamo: / Perché gli handicappati e tutti i sofferenti nell'anima e nel corpo trovino in Cristo e nella solidarietà degli uomini la rasserenante certezza dell'amore di Dio. Preghiamo: / Perché la nostra parrocchia impari a ricercare non la pratica formalistica della religione, ma in primo luogo l'amore di Dio e del prossimo. Preghiamo: / Per i malati senza speranza. / Per i cristiani dal cuore duro. / Tu, o Signore, sei la bontà e la grazia. Perdona la nostra durezza di cuore e trasformaci in segni del tuo amore di Padre, con Gesù nostro fratello che vive e regna nei secoli dei secoli. Amen.
</p>

<p>
<u>OFFERTORIO</u> / Concedi a noi tuoi fedeli, o Padre, di partecipare con viva fede ai santi misteri, poiché ogni volta che celebriamo questo memoriale del sacrificio del tuo Figlio, si compie l’opera della nostra redenzione. Per Cristo nostro Signore.
</p>

<p>
<u>COMMUNIO</u> / Davanti a me tu prepari una mensa; il mio calice trabocca. (Sal 22,5) 	♦ Abbiamo conosciuto e creduto l’amore che Dio ha in noi. (1Gv 4,16)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Infondi in noi, o Padre, lo Spirito del tuo amore, perché saziati dall’unico pane del cielo, nell’unica fede siamo resi un solo corpo. Per Cristo nostro Signore.
</p>

<h3>LECTIO</h3>

<p>
<u>EVANGELIZO1</u> / <br>
Melitone di Sardi (? - ca 195) vescovo / Omelia sulla Pasqua, 71-73 / "Rattristato per la durezza dei loro cuori" / Egli è l'agnello che non apre bocca, l'agnello ucciso, nato da Maria, agnella senza macchia. Egli fu preso dal gregge, condotto al macello, ucciso la sera, seppellito di notte (...), per risorgere dai morti e far risorgere l'uomo dalla sua tomba. È stato messo a morte. E dove? Nel cuore di Gerusalemme. Perché? Perché aveva curato gli zoppi che vi si trovavano, purificato i suoi lebbrosi, ricondotto alla luce i suoi ciechi, e risuscitato i suoi morti (Lc 7,22). Per questo ha sofferto. Sta scritto nella Legge e nei profeti: "Mi pagano il bene col male. Tramano contro di me. Abbattiamo l'albero nel suo rigoglio, strappiamolo dalla terra dei viventi" (Sal 37,21; Ger 11,19). Perché hai commesso tale crimine? Hai disonorato colui che ti aveva onorato, hai umiliato colui che ti aveva innalzato, hai rinnegato colui che ti aveva riconosciuto, hai respinto colui che ti aveva chiamato, hai ucciso colui che ti dava la vita. (...) Era necessario che soffrisse, ma non era necessario che avvenisse per mezzo tuo. Era necessario che fosse umiliato, ma non da te. Era necessario che fosse giudicato, ma non da te. Era necessario che fosse crocifisso, ma non dalla tua mano. Perché non hai gridato a Dio  questa preghiera: "Oh, Signore, se è necessario che tuo Figlio soffra, se tale è la tua volontà, soffra pure, ma non sia a causa mia".
</p>

<p>
<u>EVANGELIZO2</u> / 
</p>

<p>
<u>EVANGELIZO-21</u> / <a href="https://vangelodelgiorno.org/IT/gospel" title="Meditazione" class="https">Meditazione</a>
</p>

<p>
<u>DiBruno1</u> / <br>
Tennero consiglio contro di lui per farlo morire (Mc 3,1-6) / Tra la religione insegnata da scribi e farisei e quella predicata e vissuta da Cristo Gesù vi è lo stesso abisso che separa la luce dalla tenebre, il paradiso dall’inferno. Potranno convivere le due religioni? Potrebbero convivere se non ci fosse diaspora dalla religione dei farisei verso la religione di Cristo Gesù. Potrebbero stare assieme se la religione di Gesù non fosse esplicita condanna della religione degli scribi e dei farisei. Sappiamo che Gesù condanna apertamente questa religione e i loro assertori. Basta ascoltare anche pochi dei “guai” contro di loro e si comprenderà che nessuna convivenza potrà mai regnare, a condizione che non si permetta l’esodo verso Cristo Gesù: “Guai a voi, scribi e farisei ipocriti, che chiudete il regno dei cieli davanti alla gente; di fatto non entrate voi, e non lasciate entrare nemmeno quelli che vogliono entrare. Guai a voi, scribi e farisei ipocriti, che percorrete il mare e la terra per fare un solo prosèlito e, quando lo è divenuto, lo rendete degno della Geènna due volte più di voi. Guai a voi, scribi e farisei ipocriti, che pagate la decima sulla menta, sull’anéto e sul cumìno, e trasgredite le prescrizioni più gravi della Legge: la giustizia, la misericordia e la fedeltà. Queste invece erano le cose da fare, senza tralasciare quelle. Guide cieche, che filtrate il moscerino e ingoiate il cammello! Guai a voi, scribi e farisei ipocriti, che pulite l’esterno del bicchiere e del piatto, ma all’interno sono pieni di avidità e d’intemperanza. Fariseo cieco, pulisci prima l’interno del bicchiere, perché anche l’esterno diventi pulito! Guai a voi, scribi e farisei ipocriti, che assomigliate a sepolcri imbiancati: all’esterno appaiono belli, ma dentro sono pieni di ossa di morti e di ogni marciume. Così anche voi: all’esterno apparite giusti davanti alla gente, ma dentro siete pieni di ipocrisia e di iniquità” (Cfr. 23,1-39). Non sono questioni marginali e neanche di interpretazione. Sono invece problemi di essenza, sostanza, verità. Scribi farisei hanno metodi sbrigativi per risolvere le controversie: eliminare in modo legale quanti sono portatori di un pensiero nuovo. Quanto riporta l’Evangelista Marco “E i farisei uscirono subito con gli erodiani e tennero consiglio contro di lui per farlo morire”, è riportato anche dagli Evangelisti Matteo e Luca: “Allora i farisei uscirono e tennero consiglio contro di lui per farlo morire. Gesù però, avendolo saputo, si allontanò di là” (Mt 12,14-15). “Ma essi, fuori di sé dalla collera, si misero a discutere tra loro su quello che avrebbero potuto fare a Gesù” (Lc 6,11). È evidente che queste sono decisioni di peccato e non di sapienza eterna. Chi è governato dalla sapienza divina deve sempre operare un grande discernimento. Deve abbandonare ciò che è meno vero per abbracciare il più vero, il meno buono per aderire a ciò che è più buono. Deve anche lasciare ciò che è più buono per accogliere l’ottimo. Questa legge vale per ogni uomo, di ogni religione, ogni cultura, ogni scienza, ogni pensiero scientifico o profano. Poiché Dio è il sommo bene, la somma luce, la somma verità, la somma giustizia e santità, accogliere il sommo e lasciarsi condurre da esso è obbligo dell’uomo, non di un uomo, ma dell’uomo, della creatura fatta da Dio a sua immagine. / <b>In quel tempo, Gesù entrò di nuovo nella sinagoga. Vi era lì un uomo che aveva una mano paralizzata, e stavano a vedere se lo guariva in giorno di sabato, per accusarlo. Egli disse all’uomo che aveva la mano paralizzata: «Àlzati, vieni qui in mezzo!». Poi domandò loro: «È lecito in giorno di sabato fare del bene o fare del male, salvare una vita o ucciderla?». Ma essi tacevano. E guardandoli tutt’intorno con indignazione, rattristato per la durezza dei loro cuori, disse all’uomo: «Tendi la mano!». Egli la tese e la sua mano fu guarita. E i farisei uscirono subito con gli erodiani e tennero consiglio contro di lui per farlo morire.</b> / Nessuna legge, né di Dio né degli uomini, potrà mai proibire di fare il bene. Non ci sono giorni in cui ci si può astenere dal fare il bene. Il bene va fatto bene sempre, a tutti, senza alcuna distinzione. Perché questa legge divina ed eterna dà fastidio ai farisei? Perché avrebbero dovuto confessare che la dottrina di Gesù è migliore della loro. Così facendo avrebbero dovuto riconoscere Gesù vero Maestro in Israele. Fare questo avrebbe comportato la perdita della loro autorità. Scelgono di far morire Gesù. / Madre di Dio, Angeli, Santi, fate che ogni cristiano scelga sempre la più pura verità. 
</p>

<p>
<u>DiBruno2</u> / 
</p>

<p>
<u>DIBRUNO-21</u> / <a href="FILE:///C:/MYKNOW/XDOCS/verbum/DiBruno.txt" title="DiBruno" class="FILE">DiBruno</a>
</p>

<p>
<u>SILVESTRINI-21</u> / <a href="https://liturgia.silvestrini.org/digest/" title="settimana" class="https">settimana</a>
</p>

<p>
<u>LOYOLA1</u> / <br>
C’è un uomo con la mano paralizzata che viene guarito: quello che sembra essere l’episodio centrale del racconto si perde invece quasi fosse un pretesto, e dell’uomo con la mano malata non si dice niente: perché era nella Sinagoga? Voleva ascoltare Gesù, o era lì per farsi guarire? Era venuto di sua spontanea volontà, o lo avevano chiamato i farisei? I farisei sono lì, tutti intorno a Gesù, che aspettano che faccia qualcosa: per loro l’uomo con la mano paralizzata passa in secondo piano. Loro che conoscono così bene la legge, loro che obbediscono ai precetti, non si meravigliano davanti al miracolo: non è questo quello che cercano. Loro forse desiderano più degli altri la venuta del Regno dei Cieli; ma è un regno disegnato con squadre e righelli, e qualsiasi cosa non si riesca ad incasellare in questo schema che hanno immaginato appare sbagliato, ingiusto, persino irrispettoso. Anche dentro di noi si possono nascondere erodiani e farisei. E allora ogni volta che la vita esonda, che la vita trabocca, che la vita sbaglia anche strada e percorre un tragitto che non è quello che ci aspettavamo e che forse nemmeno ci piace, ecco che subito siamo pronti a indurirci, a chiudere fuori Gesù, a farlo morire. Forse, invece, potremmo semplicemente provare a contemplare lo spettacolo che la vita ci propone, nelle paralisi come nei miracoli, e lasciarci stupire quando ci viene incontro, ci chiama in mezzo, e ci guarisce. / Osservo la scena: dove mi colloco? Sono al lato, con i farisei? Sono al centro, con l’uomo dalla mano paralizzata? Chi è Gesù per me? Quali sono le durezze del mio cuore? In quali recinti della mia mente cerco di imprigionare Gesù? (Rete Loyola Bologna)
</p>

<p>
<u>LOYOLA2</u> / 
</p>

<p>
<u>LOYOLA-21</u> / <a href="https://getupandwalk.gesuiti.it/" title="commento" class="https">commento</a>
</p>

<p>
<u>LettureBose</u> / <a href="" title="NuoveLettureGiorni" class="page">NuoveLettureGiorni</a> <br>
Pane puro di Cristo / Non voglio che voi piacciate agli uomini, ma che piacciate a Dio, come già piacete. Io infatti non avrò mai più un'occasione simile per conseguire Dio, né Voi, se tacerete, avrete occasione di sottoscrivere a Un'opera migliore. Se infatti tacerete a mio riguardo, io sarò una parola di Dio; se invece amerete la mia carne, io sarò una semplice voce. Non procuratemi nulla di più della possibilità che io sia offerto in libagione a Dio (Fil 2,17; 2Tm 4,6) mentre ancora l'altare è Pronto, affinché, fatti coro nell'amore, cantiate al Padre in Gesù Cristo, perché Dio ha reso degno il vescovo della Siria di essere portato dall'oriente all'occidente. Bello è tramontare dal mondo in Dio, per poter sorgere in lui. Non avete mai invidiato nessuno; avete insegnato agli altri. E io voglio solo che quelle cose che, insegnando, comandate [agli altri], siano messe in pratica. Per me, chiedete solo la forza interiore ed esteriore, affinché non solo dica ma anche voglia; affinché non solo sia chiamato cristiano, ma anche lo sia nei fatti. Poiché se lo sarò nei fatti, potrò anche essere chiamato cristiano, e allora potrò essere un vero credente, quando il mondo non mi vedrà più. Bello non è certo ciò che è visibile. Il nostro Dio, Gesù Cristo, infatti, si Rende innanzitutto visibile perché è nel Padre. Il cristianesimo non è opera di persuasione, ma di grandezza, quando è odiato dal mondo. Io scrivo a tutte le chiese e a tutte attesto fermamente: io muoio volentieri per Dio, se voi però non me lo impedite! Vi prego: non abbiate nei miei confronti una benevolenza inopportuna. Lasciatemi essere cibo per le fiere, grazie alle quali io potrò conseguire Dio. Io sono frumento di Dio e sono macinato dai denti delle fiere, per diventare pane puro di Cristo. Semmai blandite le fiere perché siano per me una tomba e non lascino nulla del mio corpo, perché nel sonno della morte non sia di peso a nessuno. Allora sarò davvero discepolo di Gesù Cristo, quando il mondo non vedrà più neppure il mio corpo. Implorate il Signore per me, affinché tramite questi strumenti, io diventi vittima per Dio. Non vi do disposizioni come Pietro e Paolo. Essi erano apostoli, io un condannato; essi erano liberi, io invece sono ancora uno schiavo. Ma se patisco, sarò un liberto di Gesù Cristo e in lui risorgerò libero. Ora, in catene, imparo a non desiderare nulla! (Ignazio di Antiochia, Lettera ai romani 2,1-4,3) 
</p>

<h5>FEGF</h5>

<p>
<a href="" title="FraternitaEvangelicheGerusalemmeFI" class="page">FraternitaEvangelicheGerusalemmeFI</a>
</p>

<p>
<u>HomilyVoice-21</u> / <a href="file:///D:/MULO/HomilyVoice" title="HomilyVoice" class="file">HomilyVoice</a>
</p>


<span class="backlinks">
</span>

</div>
</div>
</body>
</html>
