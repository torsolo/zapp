<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-18</h1>-->
<h1>DIES-05-18</h1>

<h5>Oremus</h5>

<p>
<ul>
<li>Anch'io, o Padre, come il Figlio tuo, Gesù Cristo, innalzo a te la mia preghiera all'inizio di un nuovo giorno, dono del tuo amore. Fa' che, oggi, come lui, io glorifichi te, compiendo l'opera che come uomo e come cristiano tu mi hai dato da fare. Che possa anch'io come lui far conoscere il tuo nome a quanti oggi incontrerò sul mio cammino, con il coraggio dell'annunzio e con la forza della testimonianza. Sono tuoi, ma in Cristo li hai dati anche a me.</li>
</ul>
</p>

<p>
<ul>
<li>Unifica la mia vita / O fuoco giocondo dello Spirito,</li>
</ul>
fonte dell’unità che rifltte la diversità,<br>
tu metti d’accordo anche le cose contrarie:<br>
l’eterno e il temporale, l’immaginario e il reale,<br>
il particolare e l’universale, la forza e l’umiltà.<br>
Unifia la mia vita<br>
al di sopra di ogni contraddizione!<br>
Spirito, fonte di unità, insegnami a raccogliere<br>
anche la più piccola perla di felicità.<br>
Insegnami ad assaporare le piccole gioie:<br>
la notte brumosa che si trasforma in giorno,<br>
l’aroma del caffè, la strada che si sveglia,<br>
il riso dei ragazzi che vanno a scuola...<br>
Spirito, fonte di unità,<br>
fonte delle gioie dell’infanzia ritrovata,<br>
riscalda il mio cuore disincantato,<br>
stendi i tuoi colori sul grigio dell’uniformità,<br>
libera in me il canto della vita<br>
che dice grazie per ogni briciola di felicità.<br>
(Michel Hubaut)
</p>

<p>
<ul>
<li>Cristo, potenza e sapienza di Dio, sii benedetto e lodato. Meraviglia incomparabile, irradiazione della gloria di Dio e impronta della sua sostanza. Tu sei dato alla tua chiesa: donati a ciascuno di noi. Donaci la tua sapienza, colmaci del tuo vigore, penetraci con la tua tenerezza. Tu sei luce e parola di luce: illumina i nostri volti e le nostre vite, donaci la serenità della tua sapienza. Non conosciamo né l'ora né il giorno in cui tornerai nella gloria, ma aspettiamo quel giorno per diventare completamente gli amici di Dio, oggi, domani, sempre. (Pierre Griolet)</li>
</ul>
</p>

<p>
<ul>
<li>Vieni in me, Spirito Santo, Spirito di verità:</li>
</ul>
concedimi di pervenire<br>
alla conoscenza della verità<br>
in tutta la sua pienezza.<br>
Vieni in me, Spirito Santo,<br>
acqua viva che zampilla per la vita eterna:<br>
fammi la grazia di giungere a contemplare<br>
il volto del Padre nella vita e nella gioia senza fine.<br>
(Sant'Agostino)
</p>

<p>
<ul>
<li>Sono cresciuta come una palma in Engàddi</li>
</ul>
La palma esprime maestosità, bellezza impareggiabile, frutto squisito. È albero sempre verde. <br>
Il giusto fiorirà come palma, crescerà come cedro del Libano; piantati nella casa del Signore, fioriranno negli atri del nostro Dio. Nella vecchiaia daranno ancora frutti, saranno verdi e rigogliosi, per annunciare quanto è retto il Signore, mia roccia: in lui non c’è malvagità (Sal 92 (91) 13-16). <br>
Il Cantico dei Cantici si serve della palma per magnificare la bellezza, lo solidità, la robustezza dello sposo e della sposa. <br>
Io vi scongiuro, figlie di Gerusalemme, se trovate l’amato mio che cosa gli racconterete? Che sono malata d’amore! Che cosa ha il tuo amato più di ogni altro, tu che sei bellissima tra le donne? Che cosa ha il tuo amato più di ogni altro, perché così ci scongiuri? L’amato mio è bianco e vermiglio, riconoscibile fra una miriade. Il suo capo è oro, oro puro, i suoi riccioli sono grappoli di palma, neri come il corvo. I suoi occhi sono come colombe su ruscelli d’acqua; i suoi denti si bagnano nel latte, si posano sui bordi.<br>
Le sue guance sono come aiuole di balsamo dove crescono piante aromatiche, le sue labbra sono gigli che stillano fluida mirra. Le sue mani sono anelli d’oro, incastonati di gemme di Tarsis. Il suo ventre è tutto d’avorio, tempestato di zaffiri. Le sue gambe, colonne di alabastro, posate su basi d’oro puro. Il suo aspetto è quello del Libano, magnifico come i cedri. Dolcezza è il suo palato; egli è tutto delizie! Questo è l’amato mio, questo l’amico mio, o figlie di Gerusalemme (Ct 5,8-16). <br>
Vòltati, vòltati, Sulammita, vòltati, vòltati: vogliamo ammirarti. Che cosa volete ammirare nella Sulammita durante la danza a due cori? Come sono belli i tuoi piedi nei sandali, figlia di principe! Le curve dei tuoi fianchi sono come monili, opera di mani d’artista. Il tuo ombelico è una coppa rotonda che non manca mai di vino aromatico. Il tuo ventre è un covone di grano, circondato da gigli. I tuoi seni sono come due cerbiatti, gemelli di una gazzella.<br>
Il tuo collo come una torre d’avorio, i tuoi occhi come le piscine di Chesbon presso la porta di Bat-Rabbìm, il tuo naso come la torre del Libano che guarda verso Damasco. Il tuo capo si erge su di te come il Carmelo e la chioma del tuo capo è come porpora; un re è tutto preso dalle tue trecce. Quanto sei bella e quanto sei graziosa, o amore, piena di delizie! La tua statura è slanciata come una palma e i tuoi seni sembrano grappoli.<br>
Ho detto: «Salirò sulla palma, coglierò i grappoli di datteri». Siano per me i tuoi seni come grappoli d’uva e il tuo respiro come profumo di mele. Il tuo palato è come vino squisito, che scorre morbidamente verso di me  e fluisce sulle labbra e sui denti! Io sono del mio amato e il suo desiderio è verso di me. Vieni, amato mio, andiamo nei campi, passiamo la notte nei villaggi. Di buon mattino andremo nelle vigne; vedremo se germoglia la vite, se le gemme si schiudono, se fioriscono i melograni: là ti darò il mio amore! Le mandragore mandano profumo; alle nostre porte c’è ogni specie di frutti squisiti, freschi e secchi: amato mio, li ho conservati per te (Ct 7,1-14). <br>
In tutta la creazione del nostro Dio non vi è Donna più bella di Maria. La sua bellezza avvolge tutto il suo essere. La sua è bellezza veramente divina. La sua è bellezza di verità, grazia, giustizia, santità, obbedienza perfetta, verginità spirituale e fisica, dell’anima e del corpo.<br>
Vergine Maria, Donna tutta bella, bellissima, facci innamorare della tua bellezza, in modo che ti possiamo imitare in tutte le tue virtù, che sono il tuo prezioso ornamento.<br>
Angeli e Santi del Signore liberateci dalle brutture del peccato e rivestitici di Maria, la Donna tutta bella e immacolata.
</p>

<p>
<ul>
<li>Per i tuoi sette dolori per le tue sofferenze,  intercedi per me! / La Vergine Maria è ai piedi della Croce del Corpo mistico di Gesù Signore. È lì per offrirlo al Padre celeste come vero sacrificio santo, gradito perché santificato dal suo amore sofferente, silenzioso, nascosto.</li>
</ul>
A Lei che vuole offrire anche noi al Padre come vittime pure e senza macchia, chiediamo di intercedere per noi e glielo chiediamo per i suoi sette dolori.<br>
Ella deve intercedere per noi preso suo Figlio Gesù così come ha fatto alle nozze di Cana. Deve chiedere a Lui che faccia il miracolo del vino, altrimenti finisce la gioia alla mensa dell’umanità.<br>
Infatti dove Cristo non è invocato, perché la Madre sua non intercede, alla mensa dell’umanità c’è tristezza, sgomento, solitudine, stordimento, abbandono, disprezzo della vita, morte spirituale e spesso anche fisica.  <br>
È assai preoccupante la visione del convito dell’umanità, dove la Vergine Maria non è stata invitata e Cristo è assente perché non vi è la Madre sua. È una visione di morte, non di vita, una visione che lascia lo spirito senza respiro, a causa di quella peste della mente e del cuore che lacera la verità e la uccide inesorabilmente, perché l’uomo si è abbandonato ad una stoltezza, insipienza, stupidità, che fanno di lui una persona senza più dirittura morale.<br>
La Vergine Maria deve ritornare ad intercedere per noi, altrimenti non c’è più speranza alla mensa dell’umanità. Senza la sua preghiera, per noi non c’è futuro di vita. C’è solo un trascinarci stancamente verso la morte e la perdita della nostra stessa identità e verità di persone fatte ad immagine e somiglianza del Creatore.<br>
Noi chiediamo alla Vergine Maria che si presenti a Cristo Gesù con la potenza di grazia e di benedizione che Dio le ha concesso per i suoi sette dolori e le sue sofferenze. <br>
I setti dolori sono la perfezione della sua sofferenza che ha il suo culmine ai piedi della croce. Qui Ella dovette fare più che Abramo e più che ogni altro uomo prima e dopo di Lei. Qui dovette Lei stessa offrire al Padre, per la redenzione del mondo, Cristo Gesù. <br>
Il Padre ha chiesto presso la croce due sacrifici: il suo e quello della Madre. Dio, il Padre del Signore nostro Gesù Cristo, ha dato il figlio per la salvezza del mondo. La Madre, anche Lei vera Madre del Figlio dell’Altissimo, come il Padre ha dato il figlio per la redenzione dell’umanità. In questo sacrificio la vergine Maria ha anche offerta se stessa, divenendo con Gesù un solo sacrificio, una sola oblazione, un solo olocausto. <br>
Per questo immenso dolore noi chiediamo a Lei di intercedere, sapendo che il Figlio di certo l’ascolterà, ogni qualvolta noi ci rivolgiamo a Lui per mezzo di Lei. Quando la nostra preghiera sale a Cristo per mezzo del cuore trafitto della Madre sua, Lui non può dire di no. A Lei, che gli ha dato tutto, che è stata sempre al suo fianco, che ha fatto del calvario un altare di immolazione, il Cristo concede ogni grazia e benedizione e così per mezzo di Lei nuovamente la gioia ritorna sul volto della nostra esausta umanità. Noi dobbiamo credere nell’intercessione della Vergine Maria. Su questa fede dobbiamo impegnare tutta la nostra preghiera.  È la via maestra per essere esauditi e per ritornare a ricolmare il cuore di speranza e di letizia spirituale.<br>
Vergine Maria, Madre della Redenzione, per i tuoi sette dolori, intercedi per noi. Abbiamo bisogno del tuo sorriso per ricominciare anche noi a sperare e a vivere. Angeli e Santi presentate voi a Lei la nostra incessante invocazione. 
</p>

<p>
<ul>
<li>(Pr 1,23) Suo marito è stimato alle porte della città, quando siede in giudizio con gli anziani del luogo / Anticamente, gli anziani trattavano ogni affare giuridico o di particolare importanza alle porte della città. La donna forte, perfetta, maestra accorta nel gestire la sua casa, fa’ che suo marito venga stimato quando è con gli altri anziani. Tutti lo vedono come persona saggia, prudente, intraprendente, persona cioè capace nel curare bene la propria famiglia.</li>
</ul>
In verità lui non fa nulla in ordine alla sua casa. Questa è tutta nelle mani della moglie, che supera in sapienza, in consiglio, in intelligenza tutte le altre donne. Nessuna è come lei nella città. Lo attestano le opere da lei compiute, che destano ammirazione, stupore. Meraviglia. Dove lei mette mano tutto riesce bene. Le sue mani sono simili a quelle di Dio.<br>
Questa è la grandezza della Vergine Maria, lei non ha le mani simili a quelle di Dio, ha il cuore. Però è un cuore simile a quello di Dio ma che agisce al femminile. Il suo è cuore di donna e come tale esso agisce, opera, conclude ogni affare di salvezza e di redenzione. Amministrare i tesori celesti con cuore di uomo e con cuore di donna non è la stessa cosa.<br>
Vi è una differenza sostanziale. Dio non ha bisogno di essere anche Madre per operare bene. Lui deve rimanere in eterno Padre. Deve essere sempre anche il Dio Onnipotente, il Dio Terribile, il Dio che sempre si deve temere, il Dio dal giusto giudizio, il Dio lento all’ira. Il Dio che rende a ciascuno secondo le sue opere. Questa verità di Dio non va mai cancellata.<br>
Dio ha però anche un cuore al femminile. Questo cuore è quello della Vergine Maria. Per cui a ben ragione si può definire Maria il cuore femminile di Dio, il cuore del padre al femminile. È quel cuore ricco di misericordia, pietà, perdono, compassione, accondiscendenza, sempre pronto ad accogliere, a ricevere, sempre, nonostante tutto. Maria è il vero rifugio dei peccatori.<br>
Un esempio lo possiamo trarre dalle nozze di Cana. Gesù, cuore al maschile del Padre, tratta gli affari del regno con i suoi discepoli e con altri commensali presenti nella sala del banchetto. Non si preoccupa dell’andamento del banchetto. Lui è per le cose importanti, salienti. Lui pensa a come realizzare il progetto di salvezza del Padre. È un cuore che ama da uomo.<br>
Differente è invece il cuore di Maria. È un cuore che ama da donna purissima. Lei vede una piccola difficoltà, una lacuna, certo non volontaria, non pensata, neanche prevista. Subito interviene. Gli sposi hanno bisogno di onorabilità, non di critiche e neanche di lamentele o mormorazioni. Sono questi dettagli che cura il cuore al femminile della Madre di Gesù.<br>
Finché nel mondo e nella Chiesa vi saranno persone capaci di curare i più piccoli dettagli dell’amore, questi cuori saranno sempre di quanti imitano la Madre di Gesù e l’hanno scelta come unica e sola Maestra, dalla quale sempre apprendere la scienza e l’arte del vero amore. <br>
Vergine Maria, Donna forte e perfetta, cuore al femminile del Padre Celeste e di Cristo Gesù, la cura di ogni dettaglio nell’amore fa sì che Cristo Gesù, Dio Padre, lo Spirito Santo siano sempre stimati tra gli uomini. Per te rifulge sulla terra e nel Cielo tutta la  tua scienza perfetta. Questa scienza ti chiediamo di infondere nel nostro cuore. Vogliamo amare come tu sai amare.<br>
Angeli e Santi, a voi chiedo che ci aiutate perché vogliamo scoprire tutti i segreti del cuore della Madre di Gesù. Vogliamo entrare in esso e osservare anche i più piccoli movimenti del suo amore per l’uomo. È dalla conoscenza del suo cuore che nascerà anche nel nostro cuore quel desiderio della cura dei dettagli, senza i quali il nostro amore sarà sempre grezzo.
</p>

<p>
<ul>
<li>(Lc 1,51) Ha disperso i superbi nei pensieri del loro cuore </li>
</ul>
Superbo è colui che ha deciso di modulare la sua vita da se stesso. La Vergine Maria attesta per loro una totale confusione nei pensieri del loro cuore: “Ha disperso i superbi nei pensieri del loro cuore”. Ma cosa significa questa purissima profezia della Madre del Signore?<br>
Immaginiamo che io voglia costruire un sottomarino. Non conosco però nessuna legge della fisica, né tanto meno della chimica, della matematica o di qualsiasi altra verità che governa tutta la natura creata. Lavoro per moltissimi anni per la costruzione della mia opera. Quale sarà il risultato finale? Un lavoro inutile, disastroso. Non solo non solcherà le profondità degli oceani, mai esso sarà capace di galleggiare. È stato costruito senza alcuna scienza, alcuna sapienza, alcuna intelligenza. Ho rifiutato la luce che viene dalle molteplici scienze a servizio dell’uomo.<br>
Il progetto uomo non è stato pensato dall’uomo. Né vi sono scienze umane, né psicologiche né psichiatriche, né altra natura, che possano fare un uomo secondo la verità dell’uomo. Questa è dal cuore del Padre e in esso sempre la si dovrà attingere. Se l’uomo – ed è questa la superbia – decide di farsi da se stesso, ignorando, negando, distruggendo il progetto di Dio, l’unico e solo vero progetto, la sua costruzione fallisce. Mai un uomo potrà costruire un uomo. Un uomo lo può costruire solo il Signore, poiché solo Lui conosce la sua verità, la sua legge.<br>
Qual è la legge per la vera costruzione dell’uomo? Che l’uomo sia sempre il Signore a doverlo costruire. Che le leggi della sua costruzione sempre in Dio devono essere attinte. Nella superbia l’uomo vuole farsi da se stesso, vuole essere come Dio, ed è la sua morte. Invece che darsi una vita, si dona una morte. Simile al sottomarino costruito da mente ignorante di ogni scienza, l’uomo miseramente fallisce. Si costruisce per il nulla e per il nulla consuma tutte le sue energie. Che forse oggi l’uomo non si sta costruendo per la morte e non per la vita? <br>
La regola della vita è sempre Dio che la dona. Nel paradiso terrestre come unica e sola regola di vita gli aveva ordinato di non mangiare dell’albero della conoscenza del bene e del male. Se ne avesse mangiato, sarebbe morto di certo. L’uomo non ha creduto, si è lasciato tentare, ha voluto farsi da sé. È finito nella morte. Dalla morte l’uomo da sé mai potrà risalire. È come un sottomarino che appena messo in acqua si è sprofondato. Dai fondali solo una mano estranea lo potrà far risalire. Anche questa è verità di vita per l’uomo. Nulla potrà da se stesso.<br>
Il Signore è venuto e come prima nuova regola, prima nuova legge per ritornare in vita, gli ha dato i Dieci Comandamenti. Ma l’uomo rimane nella sua decisione di volersi fare da se stesso. Vuole essere uomo, ma senza la legge del suo Signore, contro di essa. Questo è impossibile. Mai un uomo sarà uomo senza questa legge divina. I Comandamenti sono la roccia su cui solamente si può costruire la vera umanità. Chi costruisce fuori di questa roccia, edifica l’uomo sulle sabbie mobili della non umanità, della disumanità, dell’odio, della morte perenne.<br>
La seconda legge per innalzare la vera umanità sulla nostra terra sono le Beatitudini. È quel Discorso della Montagna che Gesù fece ai suoi discepoli, comandando loro di andare per il mondo perché venisse predicato, insegnato, fatto ascoltare ad ogni altro uomo. Queste santissime parole liberano l’uomo da tutto ciò che di non umano si annida nel suo cuore, nella sua mente, nel suo corpo. Lo purificano da tutte le scorie di male che ancora sono in lui. A poco a poco che si libera e si purifica appare la bellezza di tutta la sua vera umanità.<br>
L’uomo che si consegna ai pensieri del suo cuore dagli stessi suoi pensieri sarà condotto allo sfacelo. I suoi non sono pensieri di vita, verità, giustizia. Sono pensieri di falsità, inganno, menzogna, frode, corruzione, concupiscenza, furto, adulterio, calunnia, insulto, arroganza, prepotenza, omicidio, desideri cattivi. Sono pensieri facilmente adescabili, a motivo della mancanza di verità in essi. L’altro nei suoi pensieri malvagi ti inganna. Ma anche tu nei tuoi pensieri di fragilità veritativa ti lasci ingannare. Nella vanità dei pensieri c’è sempre morte. Dio disperde i superbi nei pensieri del loro cuore, perché senza i pensieri di Dio, sempre l’uomo si disperde. Non potrebbe essere diversamente. Ci si distacca da Dio ed è subito dispersione.<br>
Vergine Maria, Madre della Redenzione, Angeli, Santi, ancorateci vitalmente al nostro Dio. 
</p>

<p>
<ul>
<li>(Lc 1,52) Ha  rovesciato i potenti dai troni </li>
</ul>
Dio viene nella storia non per rovesciare i potenti, ma per invitarli a costruire troni che non si rovescino. Dicendo la Vergine Maria che “Il Signore ha rovesciato i potenti dai troni”, vuole rivelarci che i potenti sono proprio coloro che non si lasciano ammaestrare da Dio, non vogliono essere da Lui formati a costruire troni che rimangano stabili per sempre.<br>
Potente è colui che fonda se stesso sulla sua forza. Ma la forza senza la sapienza che viene da Dio è nulla, anzi serve per la propria rovina. Anche la forza più grande della terra, usata senza sapienza, porta alla distruzione di interi popoli. L’uomo può avere anche la forza, mai avrà però la saggezza se essa non viene attinta dal Signore, giorno dopo giorno, sempre.<br>
La storia testimonia che tutti i regni della terra sono scomparsi, scompaiono, scompariranno, saranno abbattuti perché privi di ogni saggezza, intelligenza, lungimiranza nell’uso della forza. Così il Signore ha fatto l’uomo: lo ha voluto dipendente in eterno da Lui. La saggezza di ieri non serve oggi e neanche la saggezza degli altri. Oggi per oggi, domani per domani.<br>
All’uomo appartengono i progetti del cuore, ma dal Signore viene la risposta della lingua. Agli occhi dell’uomo tutte le sue opere sembrano pure, ma chi scruta gli spiriti è il Signore. Affida al Signore le tue opere e i tuoi progetti avranno efficacia. Il Signore ha in orrore ogni cuore superbo, certamente non resterà impunito. Il cuore dell’uomo elabora progetti, ma è il Signore che rende saldi i suoi passi. È un orrore per i re commettere un’azione iniqua, poiché il trono sta saldo con la giustizia. <br>
Possedere la sapienza è molto meglio dell’oro, acquisire l’intelligenza è preferibile all’argento. La strada degli uomini retti è evitare il male; conserva la vita chi controlla la sua condotta. Prima della rovina viene l’orgoglio e prima della caduta c’è l’arroganza. È meglio la pazienza che la forza di un eroe, chi domina se stesso vale più di chi conquista una città. Nel cavo della veste si getta la sorte, ma la decisione dipende tutta dal Signore (Cfr. Pr 16,1-33). <br>
Un governatore saggio educa il suo popolo, il governo dell’uomo di senno è ordinato. Quale il governatore del popolo, tali i suoi ministri; quale il capo di una città, tali tutti i suoi abitanti. Un re che non ha istruzione rovina il suo popolo, una città prospera per il senno dei capi. Il governo del mondo è nelle mani del Signore; egli vi suscita l’uomo adatto al momento giusto. Il successo dell’uomo è nelle mani del Signore, ma sulla persona dello scriba egli pone la sua gloria.  Odiosa al Signore e agli uomini è la superbia, l’uno e gli altri hanno in odio l’ingiustizia. Il regno passa da un popolo a un altro a causa delle ingiustizie, delle violenze e delle ricchezze. Niente è più empio dell’uomo che ama il denaro, poiché egli si vende anche l’anima. <br>
Principio della superbia è allontanarsi dal Signore; il superbo distoglie il cuore dal suo creatore. Principio  della superbia infatti è il peccato; chi ne è posseduto diffonde cose orribili. Perciò il Signore ha castigato duramente i superbi e li ha abbattuti fino ad annientarli. Il Signore ha rovesciato i troni dei potenti, al loro posto ha fatto sedere i miti. Il Signore ha estirpato le radici delle nazioni, al loro posto ha piantato gli umili. Il Signore ha sconvolto le terre delle nazioni e le ha distrutte fino alle fondamenta. Le ha cancellate dal consorzio umano e le ha annientate, ha fatto scomparire dalla terra il loro ricordo. Non è fatta per gli uomini la superbia né l’impeto della collera per i nati da donna Cfr. Sir 10,1-33). <br>
Un re può anche costruire un trono altissimo con la sua forza. Senza saggezza è senza alcun fondamento di stabilità e per questo crollerà. Tutti i troni fondati sulla potenza scompariranno, si sfracelleranno, si ridurranno in macerie. La forza l’uomo la potrà anche costruire con stoltezza, togliendo energie necessarie alla vita e destinandole alla morte, mai però potrà attingere dal suo cuore la saggezza indispensabile per governare la sua forza. La saggezza si attinge solo nel cuore di Dio. Chi è umile bussa al cuore di Dio, chiede la saggezza, costruisce il suo trono con giustizia e fedeltà, amore, misericordia, carità. Chi è stolto, lo costruisce sull’ingiustizia e sul sopruso ed esso crollerà. Questo è l’uomo voluto da Dio: sempre, in tutto dipendente da Lui in quanto a saggezza, verità, giustizia, intelligenza, governo di se stesso e degli altri.<br>
Vergine Maria, Madre della Redenzione, Angeli, Santi, otteneteci il dono di una grande umiltà.
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
18 maggio: san Giovanni I, papa e martire; san Felice, martire; san Dioscuro; santi Potamone, Ortasio e Serapione, sacerdoti e martiri; santi Teodoto e Tecusa, Alessandra, Claudia, Faina, Eufrasia, Matrona e Giulitta, vergini e martiri; beato Burcardo, sacerdote; sant'Erico IX, re e martire ; beato Gerardo Mecatti, terziario francescano; beato Guglielmo, sacerdote agostiniano; san Felice da Cantalice, religioso cappuccino; beata Blandina del Sacro Cuore Merten, vergine dell'Ordine di Sant'Orsola; beato Stanislao Kubski, sacerdote e martire; beato Martino Oprzadek, sacerdote francescano e martire.
</p>

<h5>Quotes</h5>

<p>
<ul>
<li>O Gesù, Misericordia, tremo quando penso che debbo rendere conto della mia lingua. Nella lingua c'è la vita, ma anche la morte. E talvolta con la lingua uccidiamo, commettiamo dei veri omicidi; e possiamo ancora considerare ciò una piccola cosa? (Diario Faustina, 119). </li>
<li>L’uomo è chiamato a una pienezza di vita che va ben oltre le dimensioni della sua esistenza terrena, poiché consiste nella partecipazione alla vita stessa di Dio. (Giovanni Paolo II, Evangelium Vitae)</li>
<li>L’attenzione agli altri è l’inizio della santità. Se imparerete quest’arte, sarete sempre più simili a Cristo. La nostra vocazione, per essere bella, deve essere piena di attenzione per gli altri. (Madre Teresa di Calcutta)</li>
<li>L’amicizia e l’amore non si chiedono come l’acqua, ma si offrono come il the. (Detto Zen)</li>
<li>Non posso dire di non aver paura della morte. Sto lavorando per essere degno di questo passaggio. Non bisogna avere debolezze nei propri confronti, perché la debolezza della materia gioca brutti scherzi. Gli esseri umani non muoiono. Ci si trasforma. (Franco Battiato)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
Vengo a te, Padre santo, al tramonto di questa giornata, per ringraziarti dei doni con cui hai accompagnato il mio lavoro, come umile collaborazione all'opera di salvezza del Figlio tuo. Anche nel riposo io mi tenga unito a lui per restare unito a te nell'osservanza della tua parola come egli mi ha insegnato. E sarò nella pace.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
