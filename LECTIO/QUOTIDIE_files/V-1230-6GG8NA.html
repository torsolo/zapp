<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / 30 Dicembre, sesto giorno fra l'ottava di Natale
</p>

<p>
<u>ANTIFONA</u> / Mentre un profondo silenzio avvolgeva tutte le cose e la notte era a metà del suo rapido corso, la tua parola onnipotente, o Signore, è scesa dai cieli, dal tuo trono regale. (Sap 18,14-15)
</p>

<p>
<u>GLORIA</u> / Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
<u>COLLETTA</u> / Dio grande e misericordioso, la nascita del tuo Figlio unigenito nella nostra carne mortale ci liberi dalla schiavitù antica che ci tiene sotto il giogo del peccato. Per il nostro Signore Gesù Cristo.
</p>

<p>
<u>LETTURA1</u> / <b>Chi fa la volontà di Dio rimane in eterno</b> / Dalla prima lettera di san Giovanni apostolo (1Gv 2,12-17) / Scrivo a voi, figlioli, perché vi sono stati perdonati i peccati in virtù del suo nome. Scrivo a voi, padri, perché avete conosciuto colui che è da principio. Scrivo a voi, giovani, perché avete vinto il Maligno. Ho scritto a voi, figlioli, perché avete conosciuto il Padre. Ho scritto a voi, padri, perché avete conosciuto colui che è da principio. Ho scritto a voi, giovani, perché siete forti e la parola di Dio rimane in voi e avete vinto il Maligno. Non amate il mondo, né le cose del mondo! Se uno ama il mondo, l'amore del Padre non è in lui; perché tutto quello che è nel mondo - la concupiscenza della carne, la concupiscenza degli occhi e la superbia della vita - non viene dal Padre, ma viene dal mondo. E il mondo passa con la sua concupiscenza; ma chi fa la volontà di Dio rimane in eterno! / Parola di Dio.
</p>

<p>
<u>PSALMUS</u> / (Sal 95) <b>Gloria nei cieli e gioia sulla terra</b> / Date al Signore, o famiglie dei popoli, date al Signore gloria e potenza, date al Signore la gloria del suo nome. / Portate offerte ed entrate nei suoi atri, prostratevi al Signore nel suo atrio santo. Tremi davanti a lui tutta la terra. / Dite tra le genti: «Il Signore regna!». È stabile il mondo, non potrà vacillare! Egli giudica i popoli con rettitudine.
</p>

<p>
<u>ACCLAMATIO</u> / Alleluia, alleluia / Un giorno santo è spuntato per noi: venite, popoli, adorate il Signore, oggi una grande luce è discesa sulla terra. / Alleluia.
</p>

<p>
<u>VANGELO</u> / <b>Anna parlava del bambino a quanti aspettavano la redenzione</b> / Dal Vangelo secondo Luca (Lc 2,36-40) / [Maria e Giuseppe portarono il bambino a Gerusalemme per presentarlo al Signore.] C'era una profetessa, Anna, figlia di Fanuèle, della tribù di Aser. Era molto avanzata in età, aveva vissuto con il marito sette anni dopo il suo matrimonio, era poi rimasta vedova e ora aveva ottantaquattro anni. Non si allontanava mai dal tempio, servendo Dio notte e giorno con digiuni e preghiere. Sopraggiunta in quel momento, si mise anche lei a lodare Dio e parlava del bambino a quanti aspettavano la redenzione di Gerusalemme. Quando ebbero adempiuto ogni cosa secondo la legge del Signore, fecero ritorno in Galilea, alla loro città di Nàzaret. Il bambino cresceva e si fortificava, pieno di sapienza, e la grazia di Dio era su di lui. / Parola del Signore.
</p>

<p>
<u>OREMUS</u> / Dio ci ha redenti nel suo Figlio fatto uomo per noi. Preghiamo perché la salvezza sia accolta da tutti gli uomini, dicendo insieme: <b>Ascoltaci, o Signore.</b> / Per la Chiesa sposa di Cristo: abbandonate le tenebre del peccato, si presenti purificata e luminosa agli occhi del Signore. Preghiamo: / Per le famiglie, sacramento dell'amore di Dio: vivano nella concordia e nella pace. Preghiamo: / Per i giovani, speranza dell'umanità: crescano alla sequela di Gesù, ricchi di sapienza e di grazia. Preghiamo: / Per gli anziani che vivono il tempo della contemplazione: con serenità e distacco, indichino ai più giovani i grandi valori della vita. Preghiamo: / Per chi frequenta con assiduità il tempio del Signore: la sua fede non sia diversa dalle opere. Preghiamo: / Per i vedovi e le vedove della parrocchia. / Perché trascorriamo in sobrietà questi giorno di festa. / Dio nostro Padre, che dal cielo ascolti le nostre preghiere, illumina la strada che porta a te e ogni uomo riconosca il tuo Figlio come salvatore, che vive e regna nei secoli dei secoli. Amen.
</p>

<p>
<u>OREMUS</u> / Come popolo di Dio in cammino verso la piena rivelazione del Signore Gesù, ci rivolgiamo al Padre con fiducia, dicendo insieme: <b>Dona la salvezza, Signore.</b> / Alla Chiesa che ha la missione di illuminare le genti: / Agli uomini che camminano nelle tenebre: / Agli anziani che attendono la tua venuta: / A chi è nel dubbio e invoca la luce dello Spirito: / A chi ti offre la propria vita con generosità e gratuità: / Al povero che mette la sua speranza in te: / Alle persone che amano senza chiedere la ricompensa: / Ai malati che collaborano con te alla redenzione del mondo: / Ai bambini nati in quest'anno: / A chi pretende di averti conosciuto a sufficienza: / A chi non riconosce Gesù come tuo figlio: / A chi è ormai stanco di aspettare un segno da te: / A chi pensa di poter vivere anche senza di te: / Padre santo, che nel tuo Figlio ci hai dato la salvezza e la via per giungere a te, aiutaci a rivelare al mondo con la nostra vita, tutto l'amore che hai per l'umanità. Te lo chiediamo per Cristo nostro Signore. Amen.
</p>

<p>
<u>OFFERTORIO</u> / Accogli con bontà, o Signore, l’offerta del tuo popolo e per questo sacramento di salvezza donaci di conseguire il possesso dei beni eterni, nei quali crediamo con amore di figli. Per Cristo nostro Signore.
</p>

<p>
<u>PREFAZIO</u> / <b>Cristo luce</b> / E' veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno. Nel mistero del Verbo incarnato è apparsa agli occhi della nostra mente la luce nuova del tuo fulgore, perché conoscendo Dio visibilmente, per mezzo di lui siamo conquistati all’amore delle realtà invisibili. E noi, uniti agli Angeli e agli Arcangeli, ai Troni e alle Dominazioni e alla moltitudine dei cori celesti, cantiamo con voce incessante l’inno della tua gloria: Santo, Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Nell’incarnazione Cristo reintegra l’universo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. Nel mistero adorabile del Natale egli, Verbo invisibile, apparve visibilmente nella nostra carne, per assumere in sé tutto il creato e sollevarlo dalla sua caduta. Generato prima dei secoli, cominciò a esistere nel tempo, per reintegrare l’universo nel tuo disegno, o Padre, e ricondurre a te l’umanità dispersa. Per questo dono della tua benevolenza, uniti a tutti gli angeli, cantiamo esultanti la tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Il sublime scambio nell’incarnazione del Verbo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. In lui [oggi] risplende in piena luce il sublime scambio che ci ha redenti: la nostra debolezza è assunta dal Verbo, la natura mortale è innalzata a dignità perenne, e noi, uniti a te in comunione mirabile, condividiamo la tua vita immortale. Per questo mistero di salvezza, uniti ai cori degli angeli, proclamiamo esultanti la tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / La profetessa Anna si mise a lodare Dio e parlava del bambino a quanti aspettavano la redenzione. (Lc 2,38)
</p>

<p>
<img src="./MM/ComunioneSpirituale.jpg">
</p>

<p>
<u>COMMUNIO</u> / La profetessa Anna si mise a lodare Dio e parlava del bambino a quanti aspettavano la redenzione. (Lc 2,38)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / O Dio, che vieni a noi nella partecipazione al tuo sacramento, rendi efficace nei nostri cuori la sua potenza, perché il dono ricevuto ci prepari a riceverlo ancora. Per Cristo nostro Signore.
</p>

<h3>LECTIO</h3>

<h5>EVANGELIZO</h5>

<p>
2020 / Papa Francesco, Enciclica «Lumen Fidei, La luce della fede», § 50-51 / “Ella parlava del bambino a quanti aspettavano la redenzione di Gerusalemme” / Dio prepara per loro una città (Eb 11,16) La fede e il bene comune: Nel presentare la storia dei Patriarchi e dei giusti dell’Antico Testamento, la Lettera agli Ebrei pone in rilievo un aspetto essenziale della loro fede. Essa non si configura solo come un cammino, ma anche come l’edificazione, la preparazione di un luogo nel quale l’uomo possa abitare insieme con gli altri… Se l’uomo di fede poggia sul Dio-Amen, sul Dio fedele (Is 65,16), e così diventa egli stesso saldo, possiamo aggiungere che la saldezza della fede si riferisce anche alla città che Dio sta preparando per l’uomo. La fede rivela quanto possono essere saldi i vincoli tra gli uomini, quando Dio si rende presente in mezzo ad essi. Non evoca soltanto una solidità interiore, una convinzione stabile del credente; la fede illumina anche i rapporti tra gli uomini, perché nasce dall’amore e segue la dinamica dell’amore di Dio. Il Dio affidabile dona agli uomini una città affidabile. Proprio grazie alla sua connessione con l’amore (Gal 5,6), la luce della fede si pone al servizio concreto della giustizia, del diritto e della pace. La fede nasce dall’incontro con l’amore originario di Dio in cui appare il senso e la bontà della nostra vita… La luce della fede è in grado di valorizzare la ricchezza delle relazioni umane, la loro capacità di mantenersi, di essere affidabili, di arricchire la vita comune. La fede non allontana dal mondo e non risulta estranea all’impegno concreto dei nostri contemporanei. Senza un amore affidabile nulla potrebbe tenere veramente uniti gli uomini. L’unità tra loro sarebbe concepibile solo come fondata sull’utilità, sulla composizione degli interessi, sulla paura, ma non sulla bontà di vivere insieme, non sulla gioia che la semplice presenza dell’altro può suscitare…. Sì, la fede è un bene per tutti, è un bene comune, la sua luce non illumina solo l’interno della Chiesa, né serve unicamente a costruire una città eterna nell’aldilà; essa ci aiuta a edificare le nostre società, in modo che camminino verso un futuro di speranza.
</p>

<h5>DIBRUNO</h5>

<p>
2020 / A quanti aspettavano la redenzione di Gerusalemme (Lc 2,36-40) / Redentore di ogni figlio di Abramo, ma anche di ogni figlio di Adamo, è il Signore, il suo Creatore e Dio. Lui redime per liberazione, riscatto e anche per nuova creazione. Redime l’uomo da ogni schiavitù, ma non lo lascia nella sua vecchia natura. Lo redime creando per Lui una nuova vita, un nuovo giardino di Eden che è il corpo di Cristo, nel quale può abitare attingendo da Cristo Signore, ogni vita per l’anima, lo spirito, il corpo. Questa è la straordinaria opera del nostro Creatore, Signore, unico vero Dio: “Ma tu, Israele, mio servo, tu Giacobbe, che ho scelto, discendente di Abramo, mio amico, sei tu che io ho preso dall’estremità della terra e ho chiamato dalle regioni più lontane e ti ho detto: «Mio servo tu sei, ti ho scelto, non ti ho rigettato». Non temere, perché io sono con te; non smarrirti, perché io sono il tuo Dio. Ti rendo forte e ti vengo in aiuto e ti sostengo con la destra della mia giustizia. Ecco, saranno svergognati e confusi quanti s’infuriavano contro di te; saranno ridotti a nulla e periranno gli uomini che si opponevano a te. Li cercherai, ma non troverai coloro che litigavano con te; saranno ridotti a nulla, a zero, coloro che ti muovevano guerra. Poiché io sono il Signore, tuo Dio, che ti tengo per la destra e ti dico: «Non temere, io ti vengo in aiuto». Non temere, vermiciattolo di Giacobbe, larva d’Israele; io vengo in tuo aiuto – oracolo del Signore –, tuo redentore è il Santo d’Israele. Ecco, ti rendo come una trebbia acuminata, nuova, munita di molte punte; tu trebbierai i monti e li stritolerai, ridurrai i colli in pula. Li vaglierai e il vento li porterà via, il turbine li disperderà. Tu, invece, gioirai nel Signore, ti vanterai del Santo d’Israele. I miseri e i poveri cercano acqua, ma non c’è; la loro lingua è riarsa per la sete. Io, il Signore, risponderò loro, io, Dio d’Israele, non li abbandonerò. Farò scaturire fiumi su brulle colline, fontane in mezzo alle valli; cambierò il deserto in un lago d’acqua, la terra arida in zona di sorgenti. Nel deserto pianterò cedri, acacie, mirti e ulivi; nella steppa porrò cipressi, olmi e abeti; perché vedano e sappiano, considerino e comprendano a un tempo che questo ha fatto la mano del Signore, lo ha creato il Santo d’Israele (Cfr. Is 41,1-29). La profetessa Anna parla nel tempio del bambino a quanti aspettavano la redenzione di Gerusalemme.<br>
[Maria e Giuseppe portarono il bambino a Gerusalemme per presentarlo al Signore.] C’era una profetessa, Anna, figlia di Fanuèle, della tribù di Aser. Era molto avanzata in età, aveva vissuto con il marito sette anni dopo il suo matrimonio, era poi rimasta vedova e ora aveva ottantaquattro anni. Non si allontanava mai dal tempio, servendo Dio notte e giorno con digiuni e preghiere. Sopraggiunta in quel momento, si mise anche lei a lodare Dio e parlava del bambino a quanti aspettavano la redenzione di Gerusalemme. Quando ebbero adempiuto ogni cosa secondo la legge del Signore, fecero ritorno in Galilea, alla loro città di Nàzaret. Il bambino cresceva e si fortificava, pieno di sapienza, e la grazia di Dio era su di lui.<br>
Il Padre celeste compie non solo la redenzione di Gerusalemme, ma dell’umanità e dell’intero universo per mezzo del suo Verbo fattosi carne e dello Spirito Santo. Il Verbo Incarnato con la sua morte sulla croce non solo espia il peccato e ogni colpa e ci ottiene il perdono del Padre, ma anche dal suo costato trafitto fa scaturire la grazia della vita eterna e lo Spirito Santo che deve operare in ogni persona che crede in Cristo, nella sua verità, nella sua Parola, una nuova creazione. Per lo Spirito, frutto della morte in croce del Verbo incarnato, nelle acque del battesimo nasciamo come creature nuove, siamo fatti corpo di Cristo, figli del Padre nel Figlio suo, partecipi della divina natura, giustificati da ogni colpa, santificati, ricchi di grazia e verità, perché iniziamo il cammino che deve portarci alla vera adorazione del nostro Dio e Signore. La redenzione non è solo un atto giuridico, una dichiarazione che non abbiamo più debito presso Dio. La redenzione è purificazione, risurrezione, nuova nascita, libertà da ogni schiavitù del peccato e della morte. Nella redenzione ci si veste di Cristo per vivere in Lui, con Lui, per Lui, per manifestare e per dare Lui ad ogni altro uomo. È oltremodo grande la redenzione. Essa è opera del Padre, del Figlio Incarnato, dello Spirito Santo e del corpo di Cristo che è la Chiesa. Senza il corpo di Cristo non c’è redenzione.<br>
Madre della Redenzione, Angeli, Santi, fateci vero corpo per la redenzione del mondo. 
</p>

<h5>SILVESTRINI</h5>

<p>
2020 / La grazia raccontata e testimoniata.<br>
Le parole con cui la profetessa Anna loda Dio e parla del Bambino Gesù, portato al tempio da Maria e Giuseppe, non ci vengono riportate letteralmente dagli evangelisti, come fanno invece per il cantico di Maria, di Zaccaria e di Simeone. Si parla di lei, della sua vedovanza, della sua veneranda età, della sua piena fedeltà a Dio, con digiuni e preghiere, in un assidua presenza nel tempio. Poi l'incontro con Gesù e la sua esplosione di gioia, la sua testimonianza, la sua fede semplice e schietta che le consente di riconoscere nel bambino colui che realizzerà tutte le attese d'Israele. Quello di Anna evidentemente è un inno non fatto prevalentemente di parole, ma di una intera vita dedita completamente a Dio. La sua spirituale ascesi raggiunge il culmine proprio nell'incontro personale con Cristo in un momento di particolare illuminazione dello Spirito. Questa santa donna assurge così a simbolo e modello di tante e tante donne che nel corso della storia, hanno offerto e consacrato la propria vita, in modo esclusivo al Signore. Vediamo in lei particolarmente le cosiddette "recluse", quelle monache cioè che vivono tutta la propria esistenza nel silenzio e nella preghiera, nei loro monasteri o conventi, completamente segregate dal mondo, ma in continua offerta di sé per il mondo. E ancora le vergini consacrate, o Ordo delle vedove, una categoria di persone, non molto numerosa e non sempre adeguatamente apprezzate nel mondo di oggi, ma che la Chiesa invece guarda con particolare simpatia per l'eroicità della loro donazione a Cristo e ai fratelli, nonostante la vita "nel mondo". Non vivono più per se stesse, ma solo per Cristo a cui consacrano tutta la propria persona, tutta la vita, tutto il tempo. Imparano a riconoscere il valore sacro del silenzio delle proprie case o nel lavoro, silenzio cercato e voluto come strumento che consente l'unione con Dio, l'intensità della preghiera, l'affermazione vissuta del primato di Cristo nella loro esistenza. Per chi vive abitualmente nel chiasso, quotidianamente immerso nelle frenesie del mondo, è un bell'esempio.
</p>

<h5>LOYOLA</h5>

<p>
2020 / L’incontro con il Signore è il risultato di una serie di elementi. È dono della grazia, che opera nella nostra vita, a prescindere dai nostri meriti. È frutto della nostra paziente attesa della sua venuta. È risposta al nostro fedele ascolto della sua parola. L’insieme sapiente di questi ingredienti, porta alla riuscita del piatto. L’ingrediente più importante è l’Amore, che unisce il passato al futuro e rende gustoso il presente. Come una vecchia ricetta tramandata da una nonna, che rievoca sapori e profumi familiari, ogni volta che qualcuno la mette in pratica. Anna ci mostra che non è mai troppo tardi per questo incontro. Le nostre speranze non verranno deluse! La sua lode giunge fino ai nostri giorni, affinché possiamo trovare il senso della nostra vita. Affinché questo senso raggiunga tutti i popoli di tutti i tempi. / Cosa ti attendi dal futuro? Quale presenza del passato ti accompagna nel tuo presente? In quale luogo della tua vita oggi riconosci i doni del Signore? (Maria Pia S.)
</p>

<p>
<u>LettureBose</u> / Egli è diventato nostra carne nascendo, noi suo corpo rinascendo / Carissimi, la divina bontà con evidente amore ha riversato su di noi le sue grandi ricchezze e a noi, chiamati alla vita eterna, non solo sono stati di aiuto gli esempi del passato, ma è anche apparsa la verità stessa, visibile, fatta carne; per questo dobbiamo celebrare il mistero della nascita del Signore con una gioia operosa e non mondana. E ciò potrà realizzarsi in modo degno e consapevole da parte di tutti se ognuno ricorderà di quale corpo sia membro e a quale capo sia stato unito, impedendo che una costruzione dissonante si congiunga al santo edificio. Pensate, carissimi, e, illuminati dallo Spirito santo, considerate attentamente chi è colui che ci ha assunto in se stesso e che noi abbiamo accolto in noi stessi, perché come il Signore Gesù è diventato nostra carne nascendo, così anche noi siamo divenuti suo corpo rinascendo. Siamo dunque membra di Cristo (1Cor 6,15) e tempio dello Spirito di Dio (1Cor 6,19) ed è per questo che il beato Apostolo dice: Glorificate e portate Dio nel vostro corpo (1Cor 6,20). Cristo, proponendoci l'esempio della sua mitezza e della sua umiltà, ci ha colmati di quella virtù con la quale ci ha redento, secondo la promessa del Signore stesso: Venite a me, voi tutti che siete affaticati e stanchi, e io vi darò riposo. Prendete su di voi il mio giogo e imparate da me che sono mite e umile di cuore, e troverete riposo per le vostre anime (Mt 11,28-29). Accogliamo, dunque, il giogo non gravoso e non duro della verità che ci guida e siamo simili a lui quanto a umiltà se vogliamo essere conformi alla sua gloria. Egli stesso ci aiuterà e ci condurrà al compimento delle sue promesse, lui che, nella sua grande misericordia, ha il potere di cancellare i nostri peccati e di portare a perfezione in noi i suoi doni, il Cristo Signore nostro, che vive e regna nei secoli dei secoli. Amen. (Leone Magno, Discorsi 3,5) 
</p>

<h3>LECTIO</h3>

<h5>HOMILY</h5>

<p>
2020 / MERCOLEDÌ 30 DICEMBRE – OTTAVA DI NATALE
</p>

<p>
PRIMA LETTURA<br>
Le verità che l’Apostolo Giovanni mette oggi in risalto sono cinque: <br>
Vi sono stati perdonati i peccati in virtù del suo nome. Il nome è quello di Gesù il Nazareno.<br>
Avete conosciuto colui che è da principio. Colui che è da principio è il Verbo eterno. <br>
Avete vinto il Maligno. Il Maligno è il principe delle tenebre o il principe del mondo.<br>
Avete conosciuto il Padre. Il Padre conosciuto è il Padre del Signore nostro Gesù Cristo, che è il Dio di ogni consolazione.<br>
Perché siete forti e la parola di Dio dimora in voi.<br>
A queste cinque verità ne aggiunge altre due:<br>
Tutto ciò che è nel mondo – concupiscenza della carne, concupiscenza degli occhi, superbia della vita – non viene dal Padre, ma viene dal mondo.<br>
Il mondo passa con la sua concupiscenza, ma chi fa la volontà di Dio rimane in eterno.<br>
L’Apostoli Giovanni afferma con chiarezza che la salvezza, la redenzione, la vita, sono un dono di Dio. Ma questo dono è dato in virtù del nome di Gesù il Nazareno.<br>
Ecco come Gesù stesso rivela questa verità a Nicodemo:<br>
«In verità, in verità io ti dico, se uno non nasce dall’alto, non può vedere il regno di Dio». <br>
Gli disse Nicodèmo: «Come può nascere un uomo quando è vecchio? Può forse entrare una seconda volta nel grembo di sua madre e rinascere?».<br>
Rispose Gesù: «In verità, in verità io ti dico, se uno non nasce da acqua e Spirito, non può entrare nel regno di Dio. Quello che è nato dalla carne è carne, e quello che è nato dallo Spirito è spirito. <br>
Non meravigliarti se ti ho detto: dovete nascere dall’alto. Il vento soffia dove vuole e ne senti la voce, ma non sai da dove viene né dove va: così è chiunque è nato dallo Spirito». <br>
Gli replicò Nicodèmo: «Come può accadere questo?». Gli rispose Gesù: «Tu sei maestro d’Israele e non conosci queste cose? <br>
In verità, in verità io ti dico: noi parliamo di ciò che sappiamo e testimoniamo ciò che abbiamo veduto; ma voi non accogliete la nostra testimonianza. Se vi ho parlato di cose della terra e non credete, come crederete se vi parlerò di cose del cielo? <br>
Nessuno è mai salito al cielo, se non colui che è disceso dal cielo, il Figlio dell’uomo. E come Mosè innalzò il serpente nel deserto, così bisogna che sia innalzato il Figlio dell’uomo, perché chiunque crede in lui abbia la vita eterna.<br>
Dio infatti ha tanto amato il mondo da dare il Figlio unigenito, perché chiunque crede in lui non vada perduto, ma abbia la vita eterna. <br>
Dio, infatti, non ha mandato il Figlio nel mondo per condannare il mondo, ma perché il mondo sia salvato per mezzo di lui. <br>
Chi crede in lui non è condannato; ma chi non crede è già stato condannato, perché non ha creduto nel nome dell’unigenito Figlio di Dio. <br>
E il giudizio è questo: la luce è venuta nel mondo, ma gli uomini hanno amato più le tenebre che la luce, perché le loro opere erano malvagie. <br>
Chiunque infatti fa il male, odia la luce, e non viene alla luce perché le sue opere non vengano riprovate. Invece chi fa la verità viene verso la luce, perché appaia chiaramente che le sue opere sono state fatte in Dio» (Gv 3,3-21). <br>
Chi è Gesù il Nazareno? Ancora una volta la risposta viene dal Vangelo:<br>
In principio era il Verbo, e il Verbo era presso Dio e il Verbo era Dio. Egli era, in principio, presso Dio: <br>
tutto è stato fatto per mezzo di lui e senza di lui nulla è stato fatto di ciò che esiste. In lui era la vita e la vita era la luce degli uomini; la luce splende nelle tenebre e le tenebre non l’hanno vinta.<br>
E il Verbo si fece carne e venne ad abitare in mezzo a noi; e noi abbiamo contemplato la sua gloria, gloria come del Figlio unigenito che viene dal Padre, pieno di grazia e di verità.<br>
Dalla sua pienezza noi tutti abbiamo ricevuto: grazia su grazia. Perché la Legge fu data per mezzo di Mosè, la grazia e la verità vennero per mezzo di Gesù Cristo.<br>
Dio, nessuno lo ha mai visto: il Figlio unigenito, che è Dio ed è nel seno del Padre, è lui che lo ha rivelato (Cfr. Gv 1,1-18). <br>
Ecco chi è colui che è in principio: Il Verbo che si è fatto carne.<br>
Il Verbo che si è fatto carne è Gesù di Nazaret. 
</p>

<p>
Leggiamo 1Gv 2,12-17<br>
Scrivo a voi, figlioli, perché vi sono stati perdonati i peccati in virtù del suo nome.<br>
Scrivo a voi, padri, perché avete conosciuto colui che è da principio.<br>
Scrivo a voi, giovani, perché avete vinto il Maligno.<br>
Ho scritto a voi, figlioli, perché avete conosciuto il Padre.<br>
Ho scritto a voi, padri, perché avete conosciuto colui che è da principio.<br>
Ho scritto a voi, giovani, perché siete forti e la parola di Dio rimane in voi e avete vinto il Maligno.<br>
Non amate il mondo, né le cose del mondo! Se uno ama il mondo, l’amore del Padre non è in lui; <br>
perché tutto quello che è nel mondo – la concupiscenza della carne, la concupiscenza degli occhi e la superbia della vita – non viene dal Padre, ma viene dal mondo. <br>
E il mondo passa con la sua concupiscenza; ma chi fa la volontà di Dio rimane in eterno!<br>
Qual è la volontà di Dio? Anche questa viene a noi rivelata dal Vangelo secondo Giovanni:<br>
«In verità, in verità io vi dico: voi mi cercate non perché avete visto dei segni, ma perché avete mangiato di quei pani e vi siete saziati. <br>
Datevi da fare non per il cibo che non dura, ma per il cibo che rimane per la vita eterna e che il Figlio dell’uomo vi darà. Perché su di lui il Padre, Dio, ha messo il suo sigillo». Gli dissero allora: «Che cosa dobbiamo compiere per fare le opere di Dio?». <br>
Gesù rispose loro: «Questa è l’opera di Dio: che crediate in colui che egli ha mandato».<br>
Allora gli dissero: «Quale segno tu compi perché vediamo e ti crediamo? Quale opera fai? <br>
I nostri padri hanno mangiato la manna nel deserto, come sta scritto: Diede loro da mangiare un pane dal cielo». Rispose loro Gesù: «In verità, in verità io vi dico: non è Mosè che vi ha dato il pane dal cielo, ma è il Padre mio che vi dà il pane dal cielo, quello vero. <br>
Infatti il pane di Dio è colui che discende dal cielo e dà la vita al mondo». Allora gli dissero: «Signore, dacci sempre questo pane». <br>
Gesù rispose loro: «Io sono il pane della vita; chi viene a me non avrà fame e chi crede in me non avrà sete, mai! Vi ho detto però che voi mi avete visto, eppure non credete. Tutto ciò che il Padre mi dà, verrà a me: colui che viene a me, io non lo caccerò fuori, <br>
perché sono disceso dal cielo non per fare la mia volontà, ma la volontà di colui che mi ha mandato. E questa è la volontà di colui che mi ha mandato: che io non perda nulla di quanto egli mi ha dato, ma che lo risusciti nell’ultimo giorno. <br>
Questa infatti è la volontà del Padre mio: che chiunque vede il Figlio e crede in lui abbia la vita eterna; e io lo risusciterò nell’ultimo giorno» (Gv 6.26-40).<br>
Queste purissime verità annunciate in modalità così semplice dall’Apostolo Giovanni non trovano più posto nel cuore dei suoi discepoli.<br>
Oggi siamo tutti ingegneri e costruttori o fabbricatori di una religione nuova e questa religione nuova ha un solo fine: eliminare Cristo dalla sua religione, dal suo Vangelo, dalla sua verità, dalla sua Chiesa, dalla sua teologia, dalla sua predicazione.<br>
Ma se si toglie Cristo Gesù cosa rimane al Vangelo, alla Chiesa, alla verità, alla religione? <br>
Rimane ciò che rimarrebbe alla terra se le si togliesse il sole, la luna, le stelle, l’aria, il mare, le piante.<br>
In una sola parola: morirebbe la vita. Così rimane la religione senza Cristo Gesù: priva di ogni vera vita, perché la vita della religione, del Vangelo, della Chiesa, della predicazione, dell’evangelizzazione è solo Cristo. Non ci sono altri che possano sostituire lui.<br>
Lui è la vita del Vangelo, della Chiesa, della religione, del cielo e della terra, di Dio e degli uomini.<br>
Anche il Padre celeste senza Cristo è un Dio per noi senza vita, perché Cristo è la vita del Padre data a noi come nostra vita.
</p>

<p>
Lettura del  Vangelo<br>
Anna è una di quelle vedove che hanno in Giuditta una eccellente maestra nella consacrazione a Dio della loro vedovanza.<br>
Ecco quanto ci rivela il testo sacro di questa donna:<br>
In quei giorni Giuditta venne a conoscenza di questi fatti. Era figlia di Merarì, figlio di Os, figlio di Giuseppe, figlio di Ozièl, figlio di Chelkia, figlio di Anania, figlio di Gedeone, figlio di Rafaìn, figlio di Achitòb, figlio di Elia, figlio di Chelkia, figlio di Eliàb, figlio di Natanaèl, figlio di Salamièl, figlio di Sarasadài, figlio di Israele. <br>
Suo marito era stato Manasse, della stessa tribù e famiglia di lei; egli era morto al tempo della mietitura dell’orzo. <br>
Mentre stava sorvegliando quelli che legavano i covoni nella campagna, fu colpito da insolazione. Dovette mettersi a letto e morì a Betùlia, sua città, e lo seppellirono insieme ai suoi padri nel campo che sta tra Dotàim e Balamòn. <br>
Giuditta era rimasta nella sua casa in stato di vedovanza ed erano passati già tre anni e quattro mesi. <br>
Si era fatta preparare una tenda sul terrazzo della sua casa, si era cinta i fianchi di sacco e portava le vesti della sua vedovanza. <br>
Da quando era vedova digiunava tutti i giorni, eccetto le vigilie dei sabati e i sabati, le vigilie dei noviluni e i noviluni, le feste e i giorni di gioia per Israele. <br>
Era bella d’aspetto e molto avvenente nella persona; inoltre suo marito Manasse le aveva lasciato oro e argento, schiavi e schiave, armenti e terreni che ora continuava ad amministrare. <br>
Né alcuno poteva dire una parola maligna a suo riguardo, perché aveva grande timore di Dio (Gdt 8,1-8).<br>
Queste donne che consacrano la loro vita al Signore sono potenti strumenti di salvezza per il mondo intero.<br>
Giuditta, scelta da Dio a suo strumento, non salva solo la sua città, ma l’intero suo popolo. <br>
Compiendo una opera senza precedenti nella storia, attesta la potenza del Signore che abbatte sempre i superbia per l’umiltà di donne deboli, fragili, piccole dinanzi al mondo, ma giganti dinanzi a Dio.<br>
Noi sappiamo dai Vangeli che delle donne si erano poste a servizio di Gesù e dei suoi Apostoli, assistendoli con i loro beni.<br>
Quando ci si consegna allo Spirito Santo, sempre lo Spirito Santo fa di ogni consegnato a Lui, grande o piccolo, uomo o danna, semplice o dotto, uno strumento di salvezza e di redenzione.<br>
Bisogna però consegnarsi interamente allo Spirito Santo come si è consegnata Giuditta, come si è consegnata Anna.<br>
È questo che oggi manca in molti cuori: la piena consegna allo Spirito Santo.<br>
Mancando questa piena consegna allo Spirito Santo, molti uomini e molte donne si sentono poveri – sono appunto poveri di Spirito Santo – e pensano di colmare questo vuoto assumendo delle mansioni ecclesiali e pretendendo che vengano loro offerte.<br>
Ma il vuoto creato dall’assenza dello Spirito Santo solo lo Spirito Santo lo potrà colmare. Nessuna mansione e nessun ministero potrà colmare il suo vuoto.<br>
Ma se il cuore è pieno di Spirito Santo non ha bisogno di nulla. Ha bisogno solo di consegnarsi allo Spirito del Signore, ponendosi totalmente a suo servizio, per il compimento della sua volontà.<br>
L’unico che colma il cuore è lo Spirito del Signore. Senza di Lui, il cuore sarà sempre vuoto. Questa verità vale per ogni persona.<br>
L’inquietudine di molti cuore è attestazione che il cuore è privo dello Spirito di Dio. Un cuore vuoto di Spirito Santo è come colui che ha sete e beve acqua di mare. Più ne beve e più ha sete.<br>
Così le persone prive dello Spirito di Dio, più cercano prestigio umano e più sete hanno di altro prestigio e questa sete le divora e le consuma.
</p>

<p>
LEGGIAMO IL TESTO di Lc 2,36-40<br>
C’era anche una profetessa, Anna, figlia di Fanuele, della tribù di Aser. Era molto avanzata in età, aveva vissuto con il marito sette anni dopo il suo matrimonio, era poi rimasta vedova e ora aveva ottantaquattro anni. <br>
Non si allontanava mai dal tempio, servendo Dio notte e giorno con digiuni e preghiere. <br>
Sopraggiunta in quel momento, si mise anche lei a lodare Dio e parlava del bambino a quanti aspettavano la redenzione di Gerusalemme.<br>
Quando ebbero adempiuto ogni cosa secondo la legge del Signore, fecero ritorno in Galilea, alla loro città di Nàzaret. <br>
Il bambino cresceva e si fortificava, pieno di sapienza, e la grazia di Dio era su di lui.<br>
Anna è donna piena di Spirito Santo. Da cose ci accorgiamo che è donna di Spirito Santo? Dalle parole da essa proferite.<br>
Lei parlava del Bambino a quanti aspettavano la redenzione di Gerusalemme. Nello Spirito Santo Lei sa chi è quel Bambino. <br>
Da cosa noi ci accorgiamo, possiamo accorgerci che non siamo nello Spirito Santo? <br>
Dalla difficoltà che oggi abbiamo di parlare di Cristo Gesù a quanti attendono il compimento di una loro speranza.<br>
Tutte le speranze dell’uomo si compiono in Cristo Gesù, per opera dello Spirito Santo, nella mediazione del corpo di Cristo, nel corpo di Cristo che è la Chiesa.<br>
Poiché oggi noi non parliamo più né di Cristo, né della Chiesa, attestiamo che siamo privi di Spirito Santo.<br>
Parliamo dal nostro cuore, non dal cuore dello Spirito Santo. <br>
Se parlassimo dal cuore dello Spirito Santo Cristo Gesù e la Chiesa sarebbero le sole parole che uscirebbero dal nostro cuore.<br>
Vale anche per noi quanto Gesù diceva ai farisei del suo tempo:<br>
Prendete un albero buono, anche il suo frutto sarà buono. Prendete un albero cattivo, anche il suo frutto sarà cattivo: dal frutto infatti si conosce l’albero. <br>
Razza di vipere, come potete dire cose buone, voi che siete cattivi? La bocca infatti esprime ciò che dal cuore sovrabbonda. L’uomo buono dal suo buon tesoro trae fuori cose buone, mentre l’uomo cattivo dal suo cattivo tesoro trae fuori cose cattive. <br>
Ma io vi dico: di ogni parola vana che gli uomini diranno, dovranno rendere conto nel giorno del giudizio; infatti in base alle tue parole sarai giustificato e in base alle tue parole sarai condannato» (Mt 12,33-37). <br>
Il Vangelo offerto oggi alla nostra meditazione così conclude: Il bambino cresceva e si fortificava, pieno di sapienza, e la grazia di Dio era su di lui.<br>
Gesù è vero uomo. Come vero uomo cresce. Come cresce un vero uomo? crescendo nell’anima, nello spirito, nel corpo.<br>
La grazia fa crescere la sua anima. La sapienza fa crescere il suo spirito. Il nutrimento materiale fa crescere il suo corpo.<br>
Oggi i bambini crescono come veri “mostri”. Crescono solo nel corpo. L’anima e lo spirito rimangono senza alcuna crescita.<br>
Il corpo non governato dall’anima e dallo spirito si abbandona alla legge della concupiscenza che è legge di schiavitù fisica e spirituale e di morte, di ogni morte, non solo spirituale ma spesso anche fisica.<br>
Madre di Dio, Donna piena di grazia e di Spirito Santo, aiuta ogni uomo perché cresca come tuo Figlio Gesù: pieno di grazia e di Spirito Santo. Amen. 
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
