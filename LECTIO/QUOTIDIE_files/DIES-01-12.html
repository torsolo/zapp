<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-12</h1>-->
<h1>DIES-01-12</h1>

<h5>Oremus</h5>

<p>
<ul>
<li>La tua parola, Signore, è una luce, una forza che illumina questo giorno. Meravigliosa certezza di appartenere alla tua stirpe, come è stato detto, perché Gesù che santifica e gli uomini che sono santificati sono della stessa stirpe. Questa certezza sia sempre in me, per tutto questo giorno; possa io infonderla in ogni uomo, in ogni donna che incontrerò: siamo della stirpe di Cristo! Il quotidiano si trasfiguri così nella fede che tu hai in ciascuno di noi. Che io non consideri mai nessuno ateo, senza Dio, perché, anche se qualcuno non è con te, tu sei con lui.</li>
</ul>
</p>

<p>
<ul>
<li>Ricordati, o Vergine Maria, che non si è mai udito che qualcuno sia ricorso alla tua protezione, abbia implorato il tuo patrocinio e domandato il tuo aiuto, e sia rimasto abbandonato. Sostenuto da questa fiducia, mi rivolgo a te, Madre, Vergine delle vergini. Vengo a te, con le lacrime agli occhi, colpevole di tanti peccati, mi prostro ai tuoi piedi e domando pietà. Non disprezzare la mia supplica, o Madre del verbo, ma benigna ascoltami ed esaudiscimi. Amen.</li>
</ul>
</p>

<p>
<ul>
<li>Novena a Sant'Antonio Abate (5) / O Sant'Antonio che modellasti la tua vita prendendo esempio da altri santi ottienici la grazia di scorgere il bene ovunque e di saperlo imitare. / Gloria al Padre...</li>
</ul>
</p>

<p>
<ul>
<li>Preghiera di un padre spirituale / O Dio misericordioso, ti prego per questi tuoi figli. Mi spinge la missione paterna che mi hai affidato, mi inclina l’affetto, mi incoraggia la tua bontà. Tu sai che posto occupano nel mio cuore. Tu sai, mio Signore, che non comando loro con durezza né con violenza, che preferisco giovare loro con la carità che dominarli, che vorrei nell’umiltà sottomettermi a loro. Ascoltami dunque, o Signore mio Dio, ascoltami: affinché i tuoi occhi siano aperti su di loro giorno e notte. Apri, o piissimo, le tue ali e proteggili, stendi la tua destra e benedicili, infondi nei loro cuori il tuo Santo Spirito, che li conservi nell’unità e nel vincolo della pace, nella castità del corpo e nell’umiltà dell’anima. La speranza li sollevi, il timore li renda umili, la carità li renda ardenti. Rimani in mezzo a loro secondo la tua fedele promessa; e poiché tu sai ciò di cui hanno bisogno, ti supplico di considerare ciò che in loro è debole, di non rigettare ciò che è fiacco. Perseverando ottengano la vita eterna: con il tuo soccorso, o dolcissimo Signore. Amen. (Sant’Aelredo di Rievaulx)</li>
</ul>
</p>

<p>
<ul>
<li>Questo è il tempo del deserto, o Signore. / Anche noi con te, siamo attratti verso le dune del silenzio, / per riscoprire l'orizzonte del nostro mondo interiore / e spezzare il pane saporoso della Parola, che sazia la nostra fame / e dona vigore nei giorni di lotta. / Questo è il tempo del pane spezzato sulla stessa mensa con altri fratelli, / come viatico che fortifica la nostra coscienza di figli. / Questo è il tempo del tuo perdono nella gioia di una libertà ritrovata / sui ruderi delle nostre schiavitù. / Donaci, o Signore, di non sciupare i giorni di luce che tu dipani per noi: / liberaci dalla febbre dell'evasione per tuffarci nella limpida corrente / della tua grazia che rigenera e ci fa essere creature pasquali. / (Enrico Masseroni)</li>
</ul>
</p>

<p>
<ul>
<li>Cristo per noi è tutto. / Se vuoi curare le ferite, Egli è il medico. / Se sei riarso dalla febbre, Egli è la fontana. / Se sei oppresso dal peccato, Egli è il perdono e la santità. / Se hai bisogno di aiuto, Egli è la forza. / Se temi la morte, Egli è la vita. / Se desideri il cielo, Egli è la via. / Se fuggi le tenebre, Egli è la luce. / Se cerchi il cibo, Egli è l'alimento. (Sant'Ambrogio)</li>
</ul>
</p>

<p>
<ul>
<li>Santa Maria, Madre del Signore, la tua fede ci guida. Volgi lo sguardo verso i tuoi figli, «Terra del cielo». La strada è lunga e su di noi la notte scende: intercedi presso il Cristo, «Terra del cielo». (Innario di Bose)</li>
</ul>
</p>

<p>
<ul>
<li>«Quel fuoco divino viene in noi proprio per comunicarci il suo ardore. Ma lo sapete che Dio è fuoco? Sì, Dio è un fuoco che brucia e infiamma tutti i beati senza consumarli, e con quel divino incendio li unisce e trasforma in se stesso [...] Considerate nostro Signore nel Santissimo Sacramento come un fuoco divino che vuole incendiare tutta la terra. Pregatelo di consumare in voi tutto quanto gli si oppone. Gridate: al fuoco! O fuoco divino! Vieni a consumare tutto, e renditi padrone di tutto ciò che è in me!» (Venerabile Madre Chatherine Mectilde de Bar del SS. Sacramento)</li>
</ul>
</p>

<p>
<ul>
<li>Signore cercami nella confusione della mia vita. Cercami, ti prego, nel silenzio delle strade senza più meta, sempre più buie. Cercami tra le lacrime non versate, tra le perenni indecisioni, tra le mani stanche. Cercami Tu, Signore,  perché spesso ti perdo e mi perdo, e senza te cado nel vuoto del nulla. Cercami perché senza di te non sono niente, perché in te io cresco, io vivo, io sono.</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a><br>
12 gennaio: sant'Arcadio, martire; santi Tigrio, sacerdote, ed Eutropio, lettore, martiri; santa Cesaria, badessa; san Ferreolo, vescovo di Grenoble e martire; san Benedetto Biscop, abate; sant'Alredo, abate cistercense; san Martino della Santa Croce, sacerdote e canonico regolare; san Bernardo da Corleone, frate cappuccino; santa Margherita Bourgeoys, vergine, fondatrice della Suore della Congregazione di Nostra Signora; beato Antonio Fournier, martire; beato Pietro Francesco Jamet, sacerdote, fondatore delle Figlie del Buon Salvatore; sant'Antonio Maria Pucci, sacerdote servita; beato Nicola Bunkerd Kitbamrung, sacerdote e martire in Thailandia.
</p>

<h5>Quotes</h5>

<p>
<ul>
<li>Grande cosa è il silenzio opportuno, è il padre del pensiero penetrante. (S. Diadoco di foticea)</li>
<li>La libertà è uno stato di grazia e si è liberi solo mentre si lotta per conquistarla. (Luis Sepúlveda)</li>
<li>Basta un piccolissimo grado di speranza per causare la nascita dell'amore. (STENDHAL)</li>
<li>L'uomo crede di volere la libertà. In realtà ne ha una grande paura. Perché? Perché la libertà lo obbliga a prendere delle decisioni, e le decisioni comportano rischi. [...] Se invece si sottomette a un'autorità, allora può sperare che l'autorità gli dica quello che è giusto fare, e ciò vale tanto più se c'è un'unica autorità – come è spesso il caso – che decide per tutta la società cosa è utile e cosa invece è nocivo. (Erich Fromm)</li>
<li>Nessun albero può crescere verso il paradiso se le radici non scendono fino all'inferno (Carl Gustav Jung)</li>
<li>La vita è sperare sempre, sperare contro ogni speranza, buttarsi alle spalle le nostre miserie, non guardare alle miserie degli altri, credere che Dio c’è e che lui è un Dio d’amore. (Annalena Tonelli)</li>
</ul>
</p>

<h5>Poesia</h5>

<p>
<ul>
<li>LO STUPORE / Ed era solo, col suo stupore, / tra le creature senza meraviglia / - per le quali esistere e trascorrere era sufficiente. / L'uomo, con loro, scorreva sull'onda dello stupore! / Meravigliandosi, sempre emergeva / dal maroso che lo trasportava, / come per dire a tutto il mondo: / "fermati! - in me hai un porto, / in me c'è quel luogo d'incontro / col Primordiale Verbo" - / "fermati, questo trapasso ha un senso, / ha un senso... ha un senso... ha un senso!" / (Karol Wojtyla)</li>
</ul>
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>Alcuni si dicono: se Dio esistesse, non permetterebbe le guerre, l'ingiustizia, la malattia, l' oppressione, neppure per un solo essere umano; se Dio esistesse impedirebbe all'uomo di commettere il male. Quasi tremila anni fa il profeta Elia si reca un giorno nel de­serto per ascoltare Dio. Si scatenano gli elementi: dapprima un uragano, poi un terremoto ed infine un fuoco violento Ma Elia capisce che Dio non si trova nello scatenarsi degli elementi na­turali. Tutto poi si placa ed Elia percepisce Dio nel mormorio d'una brezza leggera. Ed è colpito da questa toccante realtà: la voce di Dio si trasmette all'uomo spesso in un soffio di silenzio. È una delle prime volte della storia in cui si registra questa limpida intuizione: Dio non terrorizza nessuno con mezzi vio­lenti. Dio mai è autore del male, dei sismi naturali, delle guerre, delle disgrazie terrene. Né la sofferenza, né la miseria degli uomini sono volute da Dio. Dio non  s'impone. Ci lascia liberi di amare o di non amare, di perdonare o di rifiutare il perdono. Ma Dio non assiste mai pas­sivamente al dolore degli esseri umani. Soffre con l'innocente, vittima d'una prova incomprensibile, soffre con ciascuno. C'è  un dolore di Dio, c'è una sofferenza del Cristo.  (Frère Roger di Taizè)</li>
<li>Chi potrà mai conoscere tutti i tesori di sapienza e di scienza che Cristo racchiude in sé, nascosti nella povertà della sua carne? «Per noi, da ricco che era, egli si è fatto povero, perché noi diventassimo ricchi per mezzo della sua povertà» (cfr. 2 Cor 8, 9). Assumendo la mortalità dell’uomo e subendo nella sua persona la morte, egli si mostrò a noi nella povertà della condizione umana: non perdette però le sue ricchezze quasi gli fossero state tolte, ma ne promise la rivelazione nel futuro. Quale immensa ricchezza serba a chi lo teme e dona pienamente a quelli che sperano in lui! Le nostre conoscenze sono ora imperfette e incomplete, finché non venga il perfetto e il completo. Ma proprio per renderci capaci di questo egli, che è uguale al Padre nella forma di Dio e simile a noi nella forma di servo, ci trasforma a somiglianza di Dio. Divenuto figlio dell’uomo, lui unico figlio di Dio, rende figli di Dio molti figli degli uomini. Dopo aver nutrito noi servi attraverso la forma visibile di servo, ci rende liberi, atti a contemplare la forma di Dio. (S. Agostino)</li>
<li>La verità si forma nel SLENZIO, nel LAVORO e nella SOFFERENZA con i quali NOI diventiamo VERI. Ma noi interferiamo con l'opera di Dio parlando troppo di noi, perfino suggerendoGli che cosa dovremmo fare, consigliandoGli come renderci perfetti e ascoltando la Sua voce solo per avere risposte affermative. Presto diventiamo impazienti e ci distogliamo dal SILENZIO che ci DISTURBA (il silenzio che è la migliore condizione per la Sua opera), inventiamo le risposte e l'approvazione che non verranno mai. Il SILENZIO è dunque l'adorazione della Sua verità; il LAVORO è l'espressione della nostra umiltà; la SOFFERENZA nasce dall'amore che ricerca una sola cosa: che sia fatta la volontà di Dio. (12 novembre 1952, Thomas Merton – Scrivere è pensare, vivere pregare – Garzanti (pag. 143)</li>
<li>«Vita vitale, dolce e amabile! O amore, vieni ad abitare dentro al mio petto. Accendimi tutta di te, sì che amar ti possa. Vieni amore. O amore, se tu ti riposi in quelli che cercano l’amore e l’onor tuo, che mai altro io cerco? Perciò affretta il passo, e vieni amore!» / «Creati da Dio per amore e con amore, è per tale via che dobbiamo ritornare a lui […] O felice quell’anima che sta unita con te, Verbo, e che si pasce e nutrisce di te, Verbo, e non trova quiete e non si contenta se non in te, Verbo. Solo l’amore di te, Verbo, ci può far quieti, perché siam creati per amare e posseder te. Quanto più ti trovo, tanto più sono assetata di cercarti» / «Vedevo dal Costato di Gesù anzi nel Cuore, una grandissima fornace d’amore, che di continuo mandava saette e per questo essa era posta in razzi infocati nei cuori dei suoi eletti, e tanto era la grandezza e preziosità di quell’anima, e l’amore che Dio infondeva in lei e essa cooperando a esso amore, riamava Dio d’amor puro [...] Vedevo lo Spirito Santo stare in continuo moto, per dire a nostro modo, non però che egli si movesse donde era; ma vedevo che esso continuamente mandava razzi, frecce e saette d’amor puro nei cuori delle creature» (Santa Maria Maddalena de' Pazzi)</li>
<li>"Solo l’amare Dio e salvarsi l’anima è necessario." Per viver sempre bene bisogna che c’imprimiamo nella mente certe massime generali di vita eterna: Ogni cosa di questa vita finisce, il godere e ‘l patire; e l’eternità non finisce mai. A che servono in punto di morte tutte le grandezze di questo mondo? Quel che viene da Dio, o di prospero o di avverso, tutto è buono, ed è per nostro bene. Bisogna lasciar tutto per acquistare il tutto. Senza Dio non può aversi mai vera pace. Solo l’amare Dio e salvarsi l’anima è necessario. Solo del peccato si dee temere. Perduto Dio è perduto tutto. Chi non desidera niente di questo mondo è padrone di tutto il mondo. Chi prega si salva, chi non prega si danna. Si muoia, e si dia gusto a Dio. Costi Dio quanto vuol, non fu mai caro. A chi si ha meritato l’inferno ogni pena è leggiera. Tutto soffre chi mira Gesù in croce. Ciò che non si fa per Dio tutto diventa pena. Chi vuol solo Dio è ricco d’ogni bene. Beato chi può dire di cuore: Gesù mio, te solo voglio e niente più. Chi ama Dio, in ogni cosa troverà piacere; chi non ama Dio, in niuna cosa troverà vero piacere. (Sant’Alfonso Maria De’ Liguori)</li>
</ul>
</p>

<h5>DengMingDao</h5>

<p>
Modellatura / Il vasaio al tornio. / Dalla centratura al vaso finito, / la forma cresce / e le possibilità diminuiscono; / la morbidezza si fa durezza. / Quando un vasaio inizia a modellare un vaso, prende un pezzo d'argilla, ne fa una rozza palla e la getta sul tornio. Deve cercare di farla cadere al centro, e quindi lavorarla con cura sino a renderla un cilindro levigato. Quindi plasma tale cilindro, tirandolo e schiacciandolo mentre gira. Dapprima somiglia a una torre, poi a un piccolo fungo. Solo dopo averla allungata e appiattita molte volte, il vasaio stringe lentamente l'argilla obbligandola a innalzarsi dal tornio. Tuttavia non può insistete a lungo, poiché l'argilla «si stanca» e crollai. Il vasaio crea la forma immaginata, quindi la mette da parte. Il giorno dopo l'argilla avrà la consistenza del cuoio, e il vasaio potrà capovolgerla per modellarne la base. Quando la superficie è stata incisa e decorata, il vaso viene cotto, e le uniche possibilità rimaste a questo punto sono i colori da applicarvi: la forma è orinai immodificabile. Noi, allo stesso modo, forgiamo le situazioni. Dapprima diamo loro una forma grezza, quindi le gettiamo al centro della nostra vita. Dobbiamo allungare e comprimere, verificando la natura delle cose. Mentre plasmiamo la situazione, dobbiamo inoltre sapere quale forma vogliamo che assuma. Quanto più si avvicina al completamento, tanto più acquista durezza e definizione. Le possibilità di intervento diminuiscono, sinché a restarci è solo la pienezza della nostra creazione. Bellezza e bruttezza, successo e fallimento, dipendono dal processo di modellatura.
</p>

<h5>InFinemDei</h5>

<p>
"Una dottrina nuova insegnata con autorità". Signore, io riconosco la tua autorità e la professo di fronte al mondo visibile ed invisibile. Io credo che la forza che proveniva da te, emana sempre dal tuo corpo che è la Chiesa; Signore, io credo nella potenza della tua parola proclamata nella Chiesa, io credo nella forza soprannaturale comunicata da tutti i sacramenti e, in particolare, dall'Eucaristia, pane quotidiano e sostanziale. Signore, tu vivi in mezzo a noi.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
