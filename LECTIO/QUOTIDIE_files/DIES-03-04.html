<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-04</h1>-->
<h1>DIES-03-04</h1>

<h5>Oremus</h5>

<p>
<ul>
<li>Salvami, Signore, come attraverso il fuoco del più esigente degli amori, da questo mondo presente, affinché io sfugga alle fiamme eterne. Non rinunciare a correggermi come un figlio prediletto; fa' che impari a vivere secondo il tuo cuore a immagine di Davide, al quale perdonasti tutti i suoi peccati. Concedi che la porta della mia anima si apra alla chiamata del povero e di colui che ha bisogno di tempo, di attenzione o di aiuto materiale. Fa' che io mi serva di una misura eccessiva per servire i miei signori, i poveri, nei quali tu vieni a visitarmi.</li>
</ul>
</p>

<p>
<ul>
<li>Offriamo in questa giornata la nostra preghiera e le nostre azioni al Signore per le vocazioni in difficoltà. La tua misericordia e la nostra vicinanza possano essere di sostegno alle sorelle e ai fratelli che nei diversi stati di vita: matrimonio, sacerdozio, consacrazione, stanno vivendo un tempo di ripensamento e di prova. Non si sentano giudicati ma accompagnati e sostenuti in questo tempo di fragilità. Possano riscoprire il senso e il valore della propria vocazione, segno dell'amore di Dio Padre.</li>
</ul>
</p>

<p>
<ul>
<li>Allora lo ama.... Il nostro amore deve essere crocifisso: nella mente, con le oscurità nel cuore, con le aridità nella vita, con le contrarietà nell’onore, con le ingiustizie nella dignità, con le umiliazioni nelle persone care, con l’ansietà negli ideali, con i disinganni nelle speranze, col vuoto nelle preghiere stesse, con la sterilità nell’apostolato, con l’insuccesso nella carità, con l’ingratitudine nel corpo, con i malanni nelle necessità, con la povertà negli slanci dello spirito, col peso delle miserie. Quando in questa completa crocifissione l’anima crede l’anima spera l’anima ringrazia l’anima rimane fedele a Dio l’anima glorifica tutte le cose allora essa Lo ama. (don Dolindo Ruotolo)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
4 marzo: san Casimiro, figlio del re di Polonia; santi Fozio, Archelao, Quirino e altri diciassette compagni, martiri; san Basino, vescovo di Treviri; sant'Appiano, monaco; san Pietro, abate di Cava e vescovo di Policastro; beato Umberto III, conte di Savoia; beati Cristoforo Bales, sacerdote, Alessandro Blake e Nicola Horner, martiri; beata Placida Viel, vergine, superiora delle Suore delle Scuole Cristiane della Misericordia; san Giovanni Antonio Farina, vescovo di Vicenza, fondatore delle Suore Maestre di Santa Dorotea, figlie dei Sacri Cuori; beati Miecislao Bohatkewicz, Ladislao Mackowiak e Stanislao Pyrtek, sacerdoti e martiri.
</p>

<h5>Quotes</h5>

<p>
<ul>
<li>Chi vuole imparare la vera umiltà, mediti la Passione di Gesù. Quando medito la Passione di Gesù, riesco ad aver chiara la nozione di molte cose, che prima non riuscivo a capire. Io desidero essere simile a Te, o Gesù, a Te crocifisso, maltrattato, umiliato. O Gesù, imprimi nella mia anima e nel mio cuore la Tua umiltà (Diario Faustina, 267). </li>
<li>La gentilezza è il linguaggio che il sordo può sentire e il cieco può vedere. (M.Twain)</li>
</ul>
</p>

<h5>Poesia</h5>

<p>
Si chiama Amore / Si chiama Amore ogni superiorità, ogni capacità di comprensione, ogni capacità di sorridere nel dolore. Amore per noi stessi e per il nostro destino, affettuosa adesione a ciò che l’Imperscrutabile vuole fare di noi anche quando non siamo ancora in grado di vederlo e di comprenderlo. Questo è cio a cuit endiamo. (Herman Hesse)
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>Chi cerca Cristo venga, non con i passi delle gambe, ma con l’incedere dello spirito. Cerchi di vederlo non con gli occhi dell’uomo esteriore, ma con lo sguardo interiore. L’eterno non si scorge in parvenze corporee, giacché le cose visibili sono d’un momento, quelle invisibili sono eterne. (Sant'Ambrogio)</li>
</ul>
</p>

<h5>DengMingDao</h5>

<p>
<sup>063</sup> Spiegare / Gocciolio di pioggia dalle grondaie: / la voce della poesia della natura. / Parliamo e scriviamo / per spiegare a noi stessi. / La conoscenza del Tao risiede nella stessa parte della mente in cui dimora la poesia. Per questo gli antichi si esprimevano in versi: la loro percezione è altrettanto viva. Quando siamo in contatto con il Tao, non è il nostro sapere astratto a parlare, ma lo spirito stesso del Tao. Gli antichi testi lo dicono molto chiaramente. Per questo le parole degli studiosi e quelle dei discepoli sono tanto diverse, così come le parole degli accademici sono diverse da quelle dei poeti. Nelle fasi preliminari dei nostri studi abbiamo bisogno di esprimere le esperienze e di lasciare che il Tao scorra in noi. I seguaci del Tao usano spesso la scrittura, l'arte e persino la poesia come strumenti di auto introspezione. Esprimere le proprie esperienze li aiuta a comprendere gli stadi che stanno attraversando. Una volta in grado di fare ciò, le loro menti razionali sono soddisfatte. Questo processo spazza via l'intellettualismo lasciando posto al vero Tao, finalmente affrancato dalle parole e dalle immagini. 
</p>

<h5>InFinemDei</h5>

<p>
Come accadde al nostro padre Giacobbe, che vide Dio in faccia, il mio cuore attraverserà le tenebre della notte fino in fondo, e scoprirà il vero tesoro. Abbandonerò tutte le false ricchezze, anche la più piccola delle quali può accecarci al punto di non farci percepire l'annuncio di coloro che sono tornati dai morti, di coloro che hanno attraversato la grande notte del Sabato Santo. Conservami piccino dinnanzi al tuo volto affinché io non conosca la trappola delle ricchezze dell'intelligenza e dell'affettività, quelle del corpo e quelle dell'anima.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
