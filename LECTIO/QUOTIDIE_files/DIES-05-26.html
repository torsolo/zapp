<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-26</h1>-->
<h1>DIES-05-26</h1>

<h5>Oremus</h5>

<p>
<ul>
<li>Padre che sei nei cieli, tu ci hai fatto dono di tuo Figlio. Anche la notte scorsa, molti dei nostri fratelli hanno conosciuto la sofferenza, la povertà, la malattia e si sono sentiti soli e abbandonati. Abbi pietà di loro; da' loro un po' di gioia. Rendici attenti nei loro confronti, affinché li aiutiamo in quanto ci è possibile. Rendici forti, in questo nuovo giorno, sulla via della croce della nostra vita.</li>
<li>Anch'io, o Padre, come il Figlio tuo, Gesù Cristo, innalzo a te la mia preghiera all'inizio di un nuovo giorno, dono del tuo amore. Fa' che, oggi, come lui, io glorifichi te, compiendo l'opera che come uomo e come cristiano tu mi hai dato da fare. Che possa anch'io come lui far conoscere il tuo nome a quanti oggi incontrerò sul mio cammino, con il coraggio dell'annunzio e con la forza della testimonianza. Sono tuoi, ma in Cristo li hai dati anche a me.</li>
<li>Signore, mio Dio, ti ringrazio di questa nuova mattina che mi offri. Sono curioso di sapere cosa mi porterà e impaziente di conoscere le tue nuove intenzioni nei miei confronti. Concedimi il tuo Spirito perché io sia capace di affrontare come tu desideri tutte le cose che mi aspettano. Vorrei particolarmente ascoltare cosa dice tuo Figlio. Fa' che la sua parola diventi in me una fonte che zampilla, affinché possa trasmettere agli altri un po' del tuo amore e della tua provvidenza. Esulto di questa giornata. Amen.</li>
</ul>
</p>

<p>
<ul>
<li>La forza del dolore / Fammi credere o Signore, nella forza costruttrice del dolore. Che io non veda nel male che mi blocca un ostacolo alla mia perfezione. Fammi capire come ogni istante di sofferenza può essere trsformato in moneta di conquista. Ho bisogno di allargare i miei orizzonti, di comprendere che la vita non è soltanto quella che vedo. Voglio sentirmi un essere utile alla società, su cui tutti si possono appoggiare. Voglio identifiarmi con te, o Signore, per scoprire sempre di più l’ampiezza dei miei orizzonti. (Mons. Luigi Novarese)</li>
</ul>
</p>

<p>
<ul>
<li>Fammi la grazia, Gesù mio, perché non abbia da amarti per timore, ma per amore. (San Filippo Neri)</li>
</ul>
</p>

<p>
<ul>
<li>Io sono la madre del bell’amore e del timore della conoscenza e della santa speranza; eterna, sono donata a tutti i miei figli, a coloro che sono scelti da lui. / La Vergine Maria è Madre. Nelle Litanie Lauretane viene è proclamata: “Santa Madre di Dio, Madre di Cristo, Madre della Chiesa, Madre della divina grazia, Madre purissima, Madre castissima, Madre sempre vergine, Madre immacolata, Madre degna d'amore, Madre ammirabile, Madre del buon consiglio, Madre del Creatore, Madre del Salvatore, Madre di misericordia”. Applicando a Lei le parole del Siracide, Maria è la Madre del bell’amore, del timore, della conoscenza, della santa speranza. Madre del bell’amore. Lei non solo ci insegna cose è l’amore vero, puro, santo, divinamente ed eternamente bello. Lo genera nel nostro cuore, nel nostro spirito, nella nostra anima. Chi non ha lei per vera madre, mai potrà conoscere l’amore divino, l’amore bello, il bell’amore. Madre del timore. Lei deve generare in noi il vero timore del Signore. Il timore del Signore è tutto per un uomo. Esso ci fa veri uomini, perché ci relazione sempre a Dio. Il timore del Signore è gloria e vanto, gioia e corona d’esultanza. Il timore del Signore allieta il cuore, dà gioia, diletto e lunga vita. Il timore del Signore è dono del Signore, esso conduce sui sentieri dell’amore. Chi teme il Signore avrà un esito felice, nel giorno della sua morte sarà benedetto. Principio di sapienza è temere il Signore; essa fu creata con i fedeli nel seno materno. Ha posto il suo nido tra gli uomini con fondamenta eterne, abiterà fedelmente con i loro discendenti.  Pienezza di sapienza è temere il Signore; essa inebria di frutti i propri fedeli. Riempirà loro la casa di beni desiderabili e le dispense dei suoi prodotti. Corona di sapienza è il timore del Signore; essa fa fiorire pace e buona salute. l’una e l’altra sono doni di Dio per la pace e si estende il vanto per coloro che lo amano. Egli ha visto e misurato la sapienza, ha fatto piovere scienza e conoscenza intelligente, ha esaltato la gloria di quanti la possiedono. Radice di sapienza è temere il Signore, i suoi rami sono abbondanza di giorni. Il timore del Signore tiene lontani i peccati, chi vi persevera respinge ogni moto di collera (Sor 1, 11-21). Madre della conoscenza. Lei deve generare nel nostro spirito e nel nostro cuore la vera conoscenza di Gesù. Dalla conoscenza di Gesù è la conoscenza di Dio, dell’uomo, della creazione intera. Chi non è vero figlio di Maria, cammina sulla terra da stolto. Madre della speranza. La speranza è l’attesa di un futuro certo, già presente, perché il nostro unico futuro è Dio. Maria è la Madre che sempre genera questo vero futuro nei nostri cuori. Lei sempre ci dona Dio nella sua più pura e santa verità. È sufficiente meditare il suo Magnificat e all’istante si rivelerà allo spirito questa verità. A chi è data la Vergine Maria come vera Madre? A tutti coloro che sono scelti da Dio. Viene annunziata una verità che merita tutta la nostra attenzione. È Dio, per suo purissimo dono che ci consegna alla Madre sua. A Lui questa consegna va sempre chiesta. Non è Giovanni che sceglie Maria per Madre. È il Figlio che gliela dona. Siamo figli di Maria per un purissimo dono, per scelta divina, per un regalo dell’Onnipotente. / Vergine Maria, Madre della mia vita, chiedi al Signore che ti doni sempre a me, come ti ha dato al suo discepolo presso la croce. Senza di te che mi generi alla vita di Dio, in Cristo, per opera dello Spirito Santo, sono in una valle oscura senza speranza. Angeli e santi del Cielo, chiedete al Padre Celeste, che dia non solo a me, ma ad ogni uomo, la Madre sua come mia, come nostra dolcissima Madre. Senza di Lei, siamo senza la verità del nostro Dio, senza la verità della nostra umanità, senza la verità dell’intera creazione. Viviamo di una stoltezza e insipienza eterna. </li>
</ul>
</p>

<p>
<ul>
<li>Tu gloria Ierusalem, Tu laetitia Israel Tu gloria di Gerusalemme, Tu letizia di Israele / Queste parole che la Chiesa rivolge alla Vergine Maria, in questo cantico di lode e di benedizione, nel quale si ammira tutta la bellezza spirituale della Madre di Dio e Madre nostra, sono tratte dal Libro di Giuditta. Conosciamo il racconto biblico. Dinanzi ad Oloferne che aveva stabilito di radere al suolo Gerusalemme e tutta la Giudea, distruggendo ed annientando il popolo del Signore, la città di Betulia, situata in un luogo strategico, decise di opporsi all’imponenza dell’esercito nemico, rifiutandosi di arrendersi e di consegnarsi nelle mani del tiranno distruttore. Sappiamo anche cosa decise Giuditta per amore del suo popolo, per la sua salvezza: uccidere Oloferne con inganno, seducendolo con la sua bellezza e la soavità delle sue parole, che gli promettevano la vittoria senza colpo ferire. Una notte, mentre Oloferne, ubriaco fradicio, giaceva nella sua tenda, “Giuditta, fermatasi presso il letto di lui, disse in cuor suo: «Signore, Dio d’ogni potenza, guarda propizio in quest’ora all’opera delle mie mani per l’esaltazione di Gerusalemme. È venuto il momento di pensare alla tua eredità e di far riuscire il mio progetto per la rovina dei nemici che sono insorti contro di noi». Avvicinatasi alla sponda del letto che era dalla parte del capo di Oloferne, staccò la scimitarra di lui; poi, accostatasi al letto, afferrò la testa di lui per la chioma e disse: «Dammi forza, Signore, Dio d’Israele, in questo giorno». E con tutta la sua forza lo colpì due volte al collo e gli staccò la testa. Indi fece rotolare il corpo giù dal giaciglio e strappò via la cortina dai sostegni. Poco dopo uscì e consegnò la testa di Oloferne alla sua ancella, la quale la mise nella bisaccia dei viveri e uscirono tutt’e due, secondo il loro uso, per la preghiera. Attraversato l’accampamento, fecero il giro della valle, salirono il monte di Betulia e arrivarono alle sue porte. Giuditta gridò da lontano al corpo di guardia delle porte: «Aprite, aprite subito la porta: è con noi Dio, il nostro Dio, per esercitare ancora la sua forza in Israele e la sua potenza contro i nemici, come ha fatto oggi»” (Gdt 13,4-11). La notizia della morte di Oloferne gettò nel panico tutto il suo esercito, che si disperse. Il popolo era libero.  Anche da Gerusalemme vennero a complimentarsi con Giuditta per l’opera da Lei compiuta: “Allora il sommo sacerdote Ioakìm e il consiglio degli anziani degli Israeliti, che abitavano a Gerusalemme, vennero a vedere i benefìci che il Signore aveva operato per Israele e anche per incontrare Giuditta e salutarla. Appena furono entrati in casa sua, tutti insieme le rivolsero parole di benedizione ed esclamarono verso di lei: «Tu sei la gloria di Gerusalemme, tu magnifico vanto d’Israele, tu splendido onore della nostra gente. Compiendo tutto questo con la tua mano, hai operato per Israele nobili cose: di esse Dio si è compiaciuto. Sii per sempre benedetta dal Signore onnipotente». Tutto il popolo soggiunse: «Amen!»” (Gdt 15,8-10). Giuditta è salutata come colei che aveva salvato Israele. Lei è la sua gloria, il suo vanto, il suo onore, la sua fulgida vittoria. La Vergine Maria, con il suo sì, detto a Dio in modo mirabile per tutta la sua vita, ha permesso che fosse schiacciata, tagliata la testa al nemico dell’umanità intera, a colui che rende schiavi e deporta nel suo regno di tenebre ogni uomo. Ciò che si canta per Giuditta, lo si deve cantare moltiplicato all’’infinito per la Madre di Dio. Lei è il nostro onore, il nostro vanto, la nostra gloria, la nostra vittoria, la nostra Madre di Salvezza e di Redenzione. Per il suo sì, dal suo seno verginale, è nato Colui che ha sconfitto la morte, il peccato, la disobbedienza; Colui che ha riversato sul mondo intero lo Spirito Santo, la grazia e la  verità. Colui che viene per sottrarci al regno delle tenebre e farci entrare nel Regno della luce. Gesù è il frutto benedetto della Vergine Maria. Per questo frutto e per il suo sì a Lei va ogni onore, ogni benedizione, ogni ringraziamento, ogni lode. Giuditta si espose al martirio, ma non fu martire. Maria è Martire e Regina dei Martiri per il suo immenso dolore ai piedi della Croce. Giuditta non offrì suo figlio al Padre per la salvezza della sua città. Maria ha offerto il suo Divin Figlio a Dio per la nostra Redenzione eterna. Maria è infinitamente più che Giuditta. / Vergine Maria, Madre della Redenzione, aiutaci a comprendere il tuo mistero per lodarti e benedirti per i secoli eterni. Angeli e Santi date compimento a questo nostro desiderio. Vogliamo conoscere il mistero della nostra Madre  celeste. </li>
</ul>
</p>

<p>
<ul>
<li>Non mangia il pane della pigrizia / Il pane frutto di pigrizia, ignavia, non opera delle nostre mani è un veleno di morte. Mentre quello che è frutto del nostro sudore, del nostro lavoro intelligente e saggio, è sempre benedetto da Dio e nutre l’uomo. Gli dona vita. La laboriosità è grazia e generatrice di ogni grazia. L’ozio invece dona solo morte, perché è padre solo di vizi. La Donna forte, sapiente, saggia non attende che qualcuno le porti il pane mentre lei trascorre la vita nel vuoto della chiacchiera, della mormorazione, della critica, della parola vana, sempre rivolta contro gli altri. Questo mai potrà essere lo stile di chi è animato dalla saggezza. Sempre la sapienza ci fa operai solerti nel campo di Dio. La sapienza non può consigliare l’ozio, perché essa è la consigliera di Dio in ogni sua opera. Se essa ha consigliato Dio, lo ha guidato, sorretto, consentendogli di creare ogni essere esistente, sia materiale che spirituale, sia animato che inanimato, mai potrà permettere che chi vive di essa e per essa possa rimanere pigro, inattivo, ozioso. Il Signore mi ha creato come inizio della sua attività, prima di ogni sua opera, all’origine. Dall’eternità sono stata formata, fin dal principio, dagli inizi della terra. Quando non esistevano gli abissi, io fui generata, quando ancora non vi erano le sorgenti cariche d’acqua; prima che fossero fissate le basi dei monti, prima delle colline, io fui generata, quando ancora non aveva fatto la terra e i campi né le prime zolle del mondo. Quando egli fissava i cieli, io ero là; quando tracciava un cerchio sull’abisso, quando condensava le nubi in alto, quando fissava le sorgenti dell’abisso, quando stabiliva al mare i suoi limiti, così che le acque non ne oltrepassassero i confini, quando disponeva le fondamenta della terra, io ero con lui come artefice ed ero la sua delizia ogni giorno: giocavo davanti a lui in ogni istante, giocavo sul globo terrestre, ponendo le mie delizie tra i figli dell’uomo. Ora, figli, ascoltatemi: beati quelli che seguono le mie vie! Ascoltate l’esortazione e siate saggi, non trascuratela! Beato l’uomo che mi ascolta, vegliando ogni giorno alle mie porte, per custodire gli stipiti della mia soglia. Infatti, chi trova me trova la vita e ottiene il favore del Signore; ma chi pecca contro di me fa male a se stesso; quanti mi odiano amano la morte» (Sap 8,22-36). Se la sapienza è in noi e con noi, mai mangeremo pane di pigrizia, pane avvelenato, pane che dona la morte, perché pane ottenuto ingiustamente. Ma chi ci ricolmerà di sapienza, intelligenza, ogni saggezza? Questo ministero è della Madre di Gesù. Lei, la Madre sapiente, deve infondere ogni sapienza nei suoi figli, in quanti gliela chiedono. Tra la Madre sapiente e i suoi figli vi deve essere però una relazione di vera maternità e vera figliolanza. Non possiamo andare da Lei da estranei, nemici di Cristo Gesù, ostili a Dio, lontani dallo Spirito Santo e chiedere la sapienza. Si deve invece andare da lei come veri suoi figli, come figli che abitano nella sua casa, nel suo cuore. / Vergine Maria, Madre vigile, attenta solerte, liberaci da ogni stoltezza e insipienza, ricolmaci della santa sapienza che ci fa assumere tutta la verità della nostra umanità. Noi siamo stati creati per essere insieme da Dio e dalla terra, dal Creatore e da ogni altra Creatura. La nostra vita è dal nostro quotidiano sudore. La pigrizia è morte. Angeli e Santi, il peccato ogni giorno ci rende sempre più pigri, inetti, fannulloni. Ci fa semplicemente inumani. Otteneteci dalla Madre di Dio ogni sapienza e saremo salvi.</li>
</ul>
</p>

<p>
<ul>
<li>Tornarono in cerca di lui a Gerusalemme / Possiamo dare a questo episodio di Maria e Giuseppe che vanno in cerca di Gesù un valore altamente simbolico. Quando Dio si eclissa dalla nostra vita e i motivi di eclissamento possono essere molteplici, anche quello di farci crescere nell’amore verso di Lui, è cosa vitale mettersi subito alla sua ricerca: “Credendo che egli fosse nella comitiva, fecero una giornata di viaggio e poi si misero a cercarlo tra i parenti e i conoscenti; non avendolo trovato, tornarono in cerca di lui a Gerusalemme”. Così Maria e Giuseppe divengono veri modelli di come si cerca il Signore. La Scrittura Sacra è un invito a cercare il Signore. Il Signore sempre va cercato. Una lode elevata al Signore nel Libro Primo delle Cronache ci insegna che questa ricerca deve essere senza alcuna interruzione. Il Signore sempre va cercato. Egli non è mai trovato appieno. «Rendete grazie al Signore e invocate il suo nome,  proclamate fra i popoli le sue opere. A lui cantate, a lui inneggiate, meditate tutte le sue meraviglie. Gloriatevi del suo santo nome: gioisca il cuore di chi cerca il Signore. Cercate il Signore e la sua potenza, ricercate sempre il suo volto. Ricordate le meraviglie che ha compiuto, i suoi prodigi e i giudizi della sua bocca, voi, stirpe d’Israele, suo servo, figli di Giacobbe, suoi eletti. È lui il Signore, nostro Dio: su tutta la terra i suoi giudizi. Ricordate sempre la sua alleanza, parola data per mille generazioni, l’alleanza stabilita con Abramo e il suo giuramento a Isacco. L’ha stabilita per Giacobbe come decreto, per Israele come alleanza eterna, quando disse: “Ti darò il paese di Canaan come parte della vostra eredità”. Quando erano in piccolo numero, pochi e stranieri in quel luogo, e se ne andavano di nazione in nazione e da un regno a un altro popolo, non permise che alcuno li opprimesse e castigò i re per causa loro: “Non toccate i miei consacrati, non fate alcun male ai miei profeti”. Cantate al Signore, uomini di tutta la terra, annunciate di giorno in giorno la sua salvezza. In mezzo alle genti narrate la sua gloria, a tutti i popoli dite le sue meraviglie. Grande è il Signore e degno di ogni lode, terribile sopra tutti gli dèi. Tutti gli dèi dei popoli sono un nulla, il Signore invece ha fatto i cieli. Maestà e onore sono davanti a lui, forza e gioia nella sua dimora. Date al Signore, o famiglie dei popoli, date al Signore gloria e potenza, date al Signore la gloria del suo nome. Portate offerte ed entrate al suo cospetto, prostratevi al Signore nel suo atrio santo. Tremi davanti a lui tutta la terra. È stabile il mondo, non potrà vacillare! Gioiscano i cieli, esulti la terra, e dicano tra le genti: “Il Signore regna!”.  Risuoni il mare e quanto racchiude, sia in festa la campagna e quanto contiene. Acclamino gli alberi della foresta davanti al Signore che viene a giudicare la terra. Rendete grazie al Signore perché è buono, perché il suo amore è per sempre. Dite: “Salvaci, Dio della nostra salvezza, radunaci e liberaci dalle genti, perché ringraziamo il tuo nome santo: lodarti sarà la nostra gloria. Benedetto il Signore, Dio d’Israele, da sempre e per sempre”» (1Cr 16,8-36). Ascoltatemi, voi che siete in cerca di giustizia, voi che cercate il Signore; guardate alla roccia da cui siete stati tagliati, alla cava da cui siete stati estratti. Guardate ad Abramo, vostro padre, a Sara che vi ha partorito; poiché io chiamai lui solo, lo benedissi e lo moltiplicai. Davvero il Signore ha pietà di Sion, ha pietà di tutte le sue rovine, rende il suo deserto come l’Eden, la sua steppa come il giardino del Signore. Giubilo e gioia saranno in essa, ringraziamenti e melodie di canto! Ascoltatemi attenti, o mio popolo; o mia nazione, porgetemi l’orecchio. Poiché da me uscirà la legge, porrò il mio diritto come luce dei popoli. La mia giustizia è vicina, si manifesterà la mia salvezza; le mie braccia governeranno i popoli. In me spereranno le isole, avranno fiducia nel mio braccio (Is 51,1-5). Ma dove cercare il Signore? Prima di tutto nella sua Santa Legge, nella sua Parola, nel suo Tempio Santo, ma anche nel cuore dell’uomo. Dio deve essere l’oggetto perenne della nostra ricerca. Mai un istante senza cercare Lui, la Luce dei nostri occhi, l’Intelligenza della nostra mente, la Sapienza del nostro cuore, il Pane di verità e di giustizia della nostra anima, la Forza della nostra volontà. Se Lui non è cercato, l’uomo è senza se stesso. Non è neanche un otre vuoto. È un otre incapace di contenere qualsiasi liquido vi si metta. Neanche terra è capace di contenere, perché anch’essa viene via. Cercare il Signore è cercare la vita. / Vergine Maria, Madre della Redenzione, Angeli, Santi, insegnateci a cercare il Signore. </li>
</ul>
</p>

<p>
<ul>
<li>Dopo tre giorni lo trovarono nel tempio / Gesù va cercato. Non lo si trova in un istante. Dio chiede anche la fatica di una ricerca, l’angoscia, il desiderio, l’anelito. Maria e Giuseppe “Dopo tre giorni lo trovarono nel tempio, seduto in mezzo ai maestri, mentre li ascoltava e li interrogava. E tutti quelli che l’udivano erano pieni di stupore per la sua intelligenza e le sue risposte”. Il tempio è oggi la Chiesa del Dio vivente. È in essa che Cristo ha cercato, incontrato, ascoltato, interpellato. A Lui si chiede e Lui risponde, entrando con Lui in un dialogo di altissima sapienza e conoscenza. San Paolo possiede una stupenda, altissima verità sulla relazione tra Cristo e la sua Chiesa. Il Dio del Signore nostro Gesù Cristo, il Padre della gloria, vi dia uno spirito di sapienza e di rivelazione per una profonda conoscenza di lui; illumini gli occhi del vostro cuore per farvi comprendere a quale speranza vi ha chiamati, quale tesoro di gloria racchiude la sua eredità fra i santi e qual è la straordinaria grandezza della sua potenza verso di noi, che crediamo, secondo l’efficacia della sua forza e del suo vigore. Egli la manifestò in Cristo, quando lo risuscitò dai morti e lo fece sedere alla sua destra nei cieli, al di sopra di ogni Principato e Potenza, al di sopra di ogni Forza e Dominazione e di ogni nome che viene nominato non solo nel tempo presente ma anche in quello futuro. Tutto infatti egli ha messo sotto i suoi piedi e lo ha dato alla Chiesa come capo su tutte le cose: essa è il corpo di lui, la pienezza di colui che è il perfetto compimento di tutte le cose (Ef 1,15-23). A me, che sono l’ultimo fra tutti i santi, è stata concessa questa grazia: annunciare alle genti le impenetrabili ricchezze di Cristo e illuminare tutti sulla attuazione del mistero nascosto da secoli in Dio, creatore dell’universo, affinché, per mezzo della Chiesa, sia ora manifestata ai Principati e alle Potenze dei cieli la multiforme sapienza di Dio, secondo il progetto eterno che egli ha attuato in Cristo Gesù nostro Signore, nel quale abbiamo la libertà di accedere a Dio in piena fiducia mediante la fede in lui (Ef 3,8-12). E voi, mariti, amate le vostre mogli, come anche Cristo ha amato la Chiesa e ha dato se stesso per lei, per renderla santa, purificandola con il lavacro dell’acqua mediante la parola, e per presentare a se stesso la Chiesa tutta gloriosa, senza macchia né ruga o alcunché di simile, ma santa e immacolata. Così anche i mariti hanno il dovere di amare le mogli come il proprio corpo: chi ama la propria moglie, ama se stesso. Nessuno infatti ha mai odiato la propria carne, anzi la nutre e la cura, come anche Cristo fa con la Chiesa, poiché siamo membra del suo corpo. Per questo l’uomo lascerà il padre e la madre e si unirà a sua moglie e i due diventeranno una sola carne. Questo mistero è grande: io lo dico in riferimento a Cristo e alla Chiesa! (Ef 5,25-33). Egli è anche il capo del corpo, della Chiesa. Egli è principio, primogenito di quelli che risorgono dai morti, perché sia lui ad avere il primato su tutte le cose. È piaciuto infatti a Dio che abiti in lui tutta la pienezza e che per mezzo di lui e in vista di lui siano riconciliate tutte le cose, avendo pacificato con il sangue della sua croce sia le cose che stanno sulla terra, sia quelle che stanno nei cieli.  Ora io sono lieto nelle sofferenze che sopporto per voi e do compimento a ciò che, dei patimenti di Cristo, manca nella mia carne, a favore del suo corpo che è la Chiesa. Di essa sono diventato ministro, secondo la missione affidatami da Dio verso di voi di portare a compimento la parola di Dio, il mistero nascosto da secoli e da generazioni, ma ora manifestato ai suoi santi. A loro Dio volle far conoscere la gloriosa ricchezza di questo mistero in mezzo alle genti: Cristo in voi, speranza della gloria. È lui infatti che noi annunciamo, ammonendo ogni uomo e istruendo ciascuno con ogni sapienza, per rendere ogni uomo perfetto in Cristo. Per questo mi affatico e lotto, con la forza che viene da lui e che agisce in me con potenza (Cfr. Col 1,8-29). L’uomo cerca Cristo. Come Gesù è stato trovato nel tempio, così Cristo Signore sarà trovato solo nella Chiesa del Dio vivente. Non vi sono altri luoghi dove trovarlo. A questa verità ne va aggiunta una seconda. La Chiesa ha l’obbligo di mostrare Cristo, ha il dovere di fare incontrare Cristo con l’uomo e l’uomo con Cristo. Se uno viene nella Chiesa e non si incontra con Cristo, non trova Cristo, perché essa lo nasconde, non lo possiede, è responsabile dinanzi a Dio. / Vergine Maria, Madre della Redenzione, Angeli, Santi, fate che nella Chiesa Cristo si trovi. </li>
</ul>
</p>

<h5>Santorale</h5>

<p>
<a href="http://www.santiebeati.it/05/26" title="SantiBeatiTestimoni" class="http">SantiBeatiTestimoni</a><br>
<ul>
<li>Filippo Neri, prete, fondatore della congregazione dell'Oratorio;</li>
<li>sant'Eleuterio, papa;</li>
<li>santa Felicissima, martire;</li>
<li>san Prisco, martire;</li>
<li>deposizione di sant'Agostino di Canterbury; </li>
<li>passione di san Desiderio, vescovo di Vienne e martire; san Berengario, monaco; san Lamberto, vescovo di Vence; beato Francesco Patrizi, sacerdote servita; beato Andrea Franchi, domenicano, vescovo di Pistoia; santa Maria Anna di Gesù de Paredes, vergine del terz'ordine francescano; san Pietro Sans i Jordá, domenicano, vescovo di Mauricastro, vicario apostolico del Fujian e martire; san Giuseppe Chang Song-jib, martire; santi Giovanni Ðoàn Trinh Hoan, sacerdote, e Matteo Nguyễn Văn Phượng, padre di famiglia e catechista, martiri; santi Andrea Kaggwa e Ponziano Ngondwe, martiri ugandesi.</li>
</ul>
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a> <br>
<ul>
<li>Aiutami, o Signore, a far sì che la mia lingua sia misericordiosa e non parli mai sfavorevolmente del prossimo, ma abbia per ognuno una parola di conforto e di perdono (Diario Faustina, 163). </li>
<li>Il fatto che una persona non ti ami come tu vorresti, non vuol dire che non ti ami con tutta se stessa. (Gabriel García Márquez)</li>
<li>La stupidità deriva dall'avere una risposta per ogni cosa. La saggezza deriva dall'avere, per ogni cosa, una domanda. (Milan Kundera)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>Explicare</h5>

<p>
<b>♦</b> A volte capita di avere dei confronti in materia di fede o di religione con chi riduce il Vangelo a una favoletta e Cristo Gesù al protagonista della favola. Cosa rispondere a chi mette in discussione la verità storica di Cristo? / La croce di Cristo non è una favola. La croce di Cristo è realtà. La vita di Cristo che Lui ti dona non è una favola. Perché la favola è un pensiero, un racconto. La vita invece è una realtà. Cristo non ti ha dato la vita duemila anni fa: te la dona oggi. Il Battesimo non è una favola. L'Eucaristia non è una favola. Il sacramento della Cresima non è una favola. È un dono attuale oggi. Nell’Eucarestia, oggi, il Signore ti dona la sua vita. Nel Battesimo, oggi, ti fa figlio di Dio. Nella Cresima, oggi, ti fa testimone. Oggi! Negli altri Sacramenti, oggi, il Signore ti crea. Oggi. Nella Penitenza, oggi, tu ricevi il perdono dei peccati. Oggi. / La favola dice ciò che è avvenuto. La favola manca dell’oggi. La favola non è stata storia ieri e non è storia oggi. Cristo invece non è una storia di ieri: è una storia di oggi. Perché, oggi, Cristo è il vivente in mezzo a noi. Lui non è solamente morto. Lui è il vivente. Lui ha in mano la storia dell'universo. Lui è il Signore. Lui è il Principe dei re della terra. Lui è il Signore dei signori. Oggi, non ieri. / Cristo è oggi. Se noi facciamo di Cristo un uomo di ieri, facciamo di Lui come un Mosè, un Elia, un Geremia, un Isaìa o un'altra persona dell'Antico Testamento o della storia che noi vediamo ogni giorno. Tutti i personaggi storici che voi studiate sono di ieri: oggi non incidono più nella storia. Quello che hanno fatto, hanno fatto, ma non incidono oggi nella storia: sono di ieri. Cristo non è di ieri: è di oggi. Cristo ieri, oggi, sempre. / Cristo non è di oggi: è di domani. Io domani non ci sarò più; Lui rimane nella storia. Se noi non abbiamo questa visione di Cristo, che è il vivente, noi non capiamo nulla di Cristo. Ne facciamo un personaggio di ieri, reale o non reale. Ma a me Cristo non serve perché è quello di ieri. Cristo è oggi. Il solo nome nel quale è stabilito che noi siamo salvati è oggi e oggi io devo invocare il nome del Signore per essere salvato. Altrimenti faccio un Cristo che è stato ieri. / L'Eucaristia non è un ricordo. L’Eucaristia è quell’attualizzazione della morte di Cristo oggi. Oggi Cristo s’immola sull'altare - in modo incruento, ma s’immola - oggi, non ieri. Cristo è l’oggi mio e tuo. E chi è senza Cristo è senza l’oggi: non ha né oggi, né ieri, né futuro. Perché Cristo è il mio oggi, il mio ieri, il mio futuro. Ed è anche il mio futuro eterno Cristo. Comprendi dov’è la bellezza di Cristo? Senza Cristo noi manchiamo di vita ieri, oggi, domani e per l'eternità. Quindi mettiamoci l'anima in pace e crediamo che Cristo è il nostro oggi, il nostro ieri, il nostro domani, il nostro futuro eterno. Perché tutto è in Cristo, con Cristo e per Cristo.
</p>

<h5>Polis21</h5>

<h5>InFinemDei</h5>

<p>
<ul>
<li>Signore Dio nostro, tu hai tanto amato il mondo da dare il tuo Figlio unigenito perché ogni credente non perisca, ma, in lui, abbia vita eterna. Proteggici, questa notte, da ogni male e da ogni peccato. Concedici l'aiuto e la forza necessaria perché domani lasciamo dietro a noi la via del male, allontanandoci dall'errore e dal peccato, e, perdonandoci gli uni gli altri, possiamo così conoscere la pace e la gioia.</li>
<li>Vengo a te, Padre santo, al tramonto di questa giornata, per ringraziarti dei doni con cui hai accompagnato il mio lavoro, come umile collaborazione all'opera di salvezza del Figlio tuo. Anche nel riposo io mi tenga unito a lui per restare unito a te nell'osservanza della tua parola come egli mi ha insegnato. E sarò nella pace.</li>
<li>"Il regno di Dio è in mezzo a voi" dice il Signore (Lc 17,21). Volgi dunque tutto il tuo cuore a Dio, dimentica questo mondo, e la tua anima troverà pace! Impara a rivolgerti innanzi tutto al cuore e vedrai venire a te il regno di Dio! Poiché il regno di Dio "è pace e gioia nello Spirito Santo" (Rm 14,17). Questa verrà a te, e ti farà sentire la sua consolazione, se tu hai preparato in te una dimora degna di lui. "Tutta la sua gloria e la sua bontà vengono dall'intimo" (Sal 45,14). È là che egli desidera abitare. All'intimo dell'uomo Dio riserva visite frequenti, la sua compagnia e la sua consolazione, una grande pace e una familiarità che confondono. Andiamo, preparati, affinché egli si degni di venire ad abitare in te! Poiché, "se uno mi ama - ha detto -, osserverà la mia parola, e noi verremo a lui e prenderemo dimora presso di lui" (Gv 14,23). Fai dunque posto a Cristo e chiudi la porta a tutti gli altri, tranne a lui! Possedendo Cristo tu sei ricco, e lui solo ti è sufficiente. È lui che veglierà per te e provvederà a tutto, in modo che tu non debba sempre ricorrere agli uomini. Poiché gli uomini cambiano spesso e tutt'a un tratto vengono meno, mentre Cristo rimane in eterno, e ci assiste instancabilmente sino alla fine. Non porre dunque la tua fiducia nell'uomo che è fragile, mortale, anche quando ci è utile e assai caro. Non intristirti se qualcuno si oppone a te e ti contraddice. Coloro che oggi sono con te potranno domani esserti contro, e viceversa! Poiché essi cambiano come il vento! Tu riponi dunque la tua fiducia in Dio! Egli sia il tuo timore e il tuo amore. "Poiché Dio è amore" (Gv 4,16). (Dalla IMITAZIONE DI CRISTO)</li>
</ul>
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
