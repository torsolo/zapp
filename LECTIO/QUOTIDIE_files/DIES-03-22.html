<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-22</h1>-->
<h1>DIES-03-22</h1>

<h5>Oremus</h5>

<p>
<ul>
<li>Signore Dio, tu mi hai creato, in modo miracoloso, a tua immagine e somiglianza. Ma quanto spesso perdiamo questa somiglianza a causa del peccato! Oggi, siamo riconfortati e felici, perché abbiamo saputo da Cristo che egli non condanna, ma ci chiama ad una vita degna dei figli di Dio. Mostraci di nuovo, o Dio, il tuo volto e noi saremo salvi.</li>
</ul>
</p>

<p>
<ul>
<li>Signore, che con infinito amore non ti stanchi mai di venirci a chiamare, aiutaci a essere umili e silenti, ad accettare il tuo aiuto a non essere giudici ipocriti con chi condivide la nostra natura di uomini peccatori.</li>
</ul>
</p>

<p>
<ul>
<li>O Cristo, crocifisso per amore / O Cristo, mio amato, crocifisso per amore, vorrei essere una sposa per il vostro cuore, vorrei coprirvi di gloria, vorrei amarvi... fino a morirne. Ma sento la mia impotenza. Io vi chiedo di rivestirmi di Voi, d’identificare l’anima mia a tutti i movimenti dell’anima vostra, di sommergermi, d’invadermi, di sostituirvi a me, affinché la mia vita non sia più altro che un irradiamento della vostra vita. Venite in me come Riparatore e come Salvatore. O Verbo eterno, parola del mio Dio, voglio passare la vita ad ascoltarvi, voglio rendermi docile a ogni vostro insegnamento, per imparare tutto da Voi; e poi, durante ogni notte dello spirito, ogni vuoto, ogni impotenza, voglio fissarvi sempre e starmene sotto il vostro grande splendore; o mio Astro adorato, affascinatemi perché non possa più sottrarmi al vostro irradiamento. (Beata Elisabetta della Trinità)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
22 marzo: sant'Epafrodito; san Paolo, vescovo di Narbona e martire; santi Callinico e Basilissa, martiri; san Basilio, sacerdote e martire; santa Lea, vedova romana; san Benvenuto Scotivoli, vescovo di Osimo; san Nicola Owen, gesuita e martire; beato Francesco Chartier, sacerdote e martire; beati Mariano Górecki e Bronislao Komorowski, sacerdoti e martiri; beato Clemente Augusto von Galen, vescovo di Münster.
</p>

<h5>Quotes</h5>

<p>
<ul>
<li>Ecco quello che ha fatto la grazia e la meditazione del più grande criminale. Colui che muore, ha un grande amore. Ricordati di me quando sarai in paradiso. Il pentimento sincero trasforma immediatamente un'anima. La vita spirituale va praticata con serietà e sincerità (Diario Faustina, 388).</li>
<li>Perfino le pietre si mettono in cammino per cercare una sponda. (M.Kruger)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>Il mondo odia i servi di Dio / "Chi ama Gesù Cristo con vero amore ben si rallegra quando si vede trattato dal mondo come fu trattato Gesù Cristo, che dal mondo fu odiato, vituperato e perseguitato, sino a farlo morir di dolore appeso ad un patibolo di obbrobrio. Il mondo è tutto contrario a Gesù Cristo, e perciò odiando Gesù Cristo odia tutti i servi suoi. Quindi il Signore animava i suoi discepoli a soffrir con pace le persecuzioni del mondo, dicendo loro, che avendo essi lasciato il mondo non poteano non essere odiati dal mondo [...] Or siccome gli amanti di Dio sono odiosi al mondo, così il mondo deve essere odioso a chi ama Dio. [...] Il nostro Salvatore avendoci chiamati al suo amore vuole che ci rendiamo superiori alle promesse del mondo ed alle sue minacce. Vuole che non facciamo più conto né delle sue censure né delle sue approvazioni. Bisogna pregare Dio che ci faccia scordare affatto del mondo e ci faccia rallegrare quando vediamo che il mondo ci ributta. Non basta poi per essere tutto di Dio abbandonare il mondo, ma bisogna desiderare che il mondo ci abbandoni e si scordi affatto di noi. Alcuni abbandonano il mondo, ma non lasciano poi di voler esser lodati dal mondo, almeno per averlo abbandonato; costoro nutrendo ancora il desiderio di essere stimati dal mondo, fanno che in essi viva ancor il mondo. Siccome poi il mondo odia i servi di Dio, e perciò odia i loro buoni esempi e massime sante; così bisogna che noi odiamo tutte le massime del mondo. [...] il mondo non ha altro fine che il proprio interesse e piacere; e così non può accordarsi con coloro che cercano di piacere solo a Dio". da "Riflessioni Divote" S. Alfonso M. de' Liguori</li>
</ul>
</p>

<p>
<ul>
<li>Se le dolcezze, le tenerezze e le consolazioni ci rendono più umili, pazienti, trattabili, caritatevoli e comprensivi nei confronti del prossimo, più pronti a mortificare le nostre concupiscenze e le cattive inclinazioni, più costanti nei nostri esercizi, più docili e disponibili nei confronti di coloro ai quali dobbiamo obbedire, più semplici nella nostra vita, in tal caso possiamo essere certi, Filotea, che vengono da Dio. Ma se le dolcezze sono tali solo per noi, ci rendono strani, aspri, puntigliosi, impazienti, cocciuti, orgogliosi, presuntuosi, duri nei confronti del prossimo e, già pensando di essere dei santarelli, rifiutiamo di sottometterci alla direzione e alla correzione, si tratta, fuor di dubbio, di consolazioni false e dannose: un buon albero produce esclusivamente buoni frutti. (San Francesco di Sales)</li>
</ul>
</p>

<p>
<ul>
<li>"Di questo santo ed eterno sacrificio divengono partecipi tutti coloro che sono veramente contriti e fanno penitenza dei peccati commessi, e che sono fermamente decisi a non riprendere più i loro vizi, ma a perseverare con costanza nella ricerca della virtù." Dal «Commento ai salmi» di san Giovanni Fisher, vescovo e martire (Sal 129; Opera omnia, ed. 1579; p. 1610). Se qualcuno ha peccato, abbiamo un avvocato presso il Padre. Gesù Cristo è il nostro pontefice, il suo prezioso corpo è il nostro sacrificio, che egli ha immolato sull'altare della croce per la salvezza di tutti gli uomini. Il sangue, versato per la nostra redenzione, non era sangue di vitelli e di capri, come nell'antica legge, ma dell'innocentissimo agnello Gesù Cristo nostro salvatore. Il tempio, nel quale il nostro pontefice celebrava il sacrificio, non era stato costruito da mano di uomo, ma soltanto dalla potenza di Dio. Infatti egli versò il suo sangue al cospetto del mondo, che davvero è il tempio costruito solo dalla sola mano di Dio. Ma questo tempio ha due parti: una è la terra, che noi ora abitiamo; l'altra parte è ancora sconosciuta a noi mortali. Ed egli immolò il sacrificio dapprima qui sulla terra, quando sopportò una morte acerbissima, e poi quando, rivestito con l'abito nuovo della immortalità, entrò con il proprio sangue nel santuario, cioè in cielo. Qui presentò davanti al trono del Padre celeste quel sangue d'immenso valore che aveva versato a profusione per tutti gli uomini schiavi del peccato. Questo sacrificio è così gradito e accetto a Dio, che egli non può fare a meno - non appena lo guarda - di avere pietà di noi e di donare la sua misericordia a tutti quelli che veramente si pentono. Inoltre è un sacrificio eterno. Esso viene offerto non soltanto ogni anno, come avveniva per i Giudei, ma ogni giorno per nostra consolazione, anzi, in ogni ora e momento, perché ne abbiamo un fortissimo aiuto. Perciò l'Apostolo soggiunge: «dopo averci ottenuto una redenzione eterna» (Eb 9, 12). Di questo santo ed eterno sacrificio divengono partecipi tutti coloro che sono veramente contriti e fanno penitenza dei peccati commessi, e che sono fermamente decisi a non riprendere più i loro vizi, ma a perseverare con costanza nella ricerca della virtù. È quanto insegna l'apostolo san Giovanni con queste parole: «Figlioli miei, vi scrivo queste cose perché non pecchiate; ma se qualcuno ha peccato, abbiamo un avvocato presso il Padre, Gesù Cristo giusto. Egli è vittima di espiazione per i nostri peccati; non soltanto per i nostri, ma anche per quelli di tutto il mondo» (1 Gv 2, 1).</li>
</ul>
</p>

<h5>DengMingDao</h5>

<p>
Oceano / Distesa infinita, mare lucente pieno di vita, / estensione turbolenta, maschia, / in perenne movimento, / libera e sciolta sotto il cielo brillante, / galleggio su di te col mio grembo, / sostenuto contro le tue scure profondità. / Chi vive sulla terra non comprende la vita del mare. / Chi vive sulla costa conosce i tuoi umori; / ti naviga, ma alla fin fine è impotente. / Inutili le rotte, alla deriva l'unica realtà: / le paure del marinaio si dissolvono nell'accettazione. / Tao viene spesso paragonato a un oceano. La sua profondità è incommensurabile, la sua forza domina chiunque vi si immerga. Noi cerchiamo di navigarlo servendoci di nodi, direzioni, matematica e carte, ma la nostra comprensione non regge il confronto con la sua vastità. I giovani ambiziosi vogliono esplorarlo sopra e sotto la superficie, ma i vecchi ci hanno rinunciato: essi sanno che non esiste alternativa se non quella di accettare il mare e galleggiarvi sopra. Chi accetta viene sostenuto. Chi vuole superare i limiti va incontro alla morte. Così i saggi ci invitano a galleggiare ovunque, senza paura: essi hanno fiducia nella forza superiore del Tao. 
</p>

<h5>Krishnamurti</h5>

<p>
22-03 Libertà dalla paura: È possibile che la mente si vuoti completamente della paura? Qualsiasi genere di paura alimenta l’illusione, ottunde e restringe la mente. Dove c’è paura, non può esserci libertà e senza libertà non c’è amore. Sono molte le paure che abbiamo: abbiamo paura del buio, paura di quello che dicono gli altri, paura dei serpenti, paura del dolore fisico, paura della vecchiaia, paura della morte. Abbiamo un’infinità di paure. Ma è possibile essere completamente liberi? Vediamo bene che effetto ha la paura su di noi: ci induce a dire bugie, ci corrompe in vari modi, paralizza la mente, la restringe. Finché avremo paura, non riusciremo a fare luce e ad indagare su certi angoli bui della mente. È normale, è logico cercare di proteggersi fisicamente, è un’esigenza istintiva stare lontani da un serpente velenoso, non avvicinarsi all’orlo di un precipizio, non farsi investire dal tram e così via. Ma ora sto parlando dell’esigenza di proteggerci psicologicamente, che ci fa avere paura delle malattie, della morte, di un nemico. Quando cerchiamo la nostra soddisfazione, nel dipingere un quadro, nel fare della musica o nelle relazioni che abbiamo, non possiamo evitare la paura. Allora l’importante è renderci conto di quello che accade effettivamente dentro di noi, osservando e imparando. Non serve chiedere come si fa a liberarsi dalla paura. Se tutto quello che vi interessa è liberarvi dalla paura, troverete modi e mezzi per fuggirla, ma in questo modo non saprete mai che cosa vuol dire essere liberi. 
</p>

<h5>InFinemDei</h5>

<p>
Figlio di Dio che, con il Padre e lo Spirito Santo, sei adorato come il solo Santo, tu hai amato la Chiesa, tua sposa, ti sei offerto per santificarla. Così, tutti noi nella Chiesa siamo chiamati alla santità, poiché la volontà di Dio è di santificare ogni uomo. Insegnaci la misericordia... "Rimetti a noi i nostri debiti, come noi li rimettiamo ai nostri debitori".
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
