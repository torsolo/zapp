<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Mercoledì della I Settimana del Tempo di Avvento
</p>

<p>
<u>ANTIFONA D'INGRESSO</u> / Il Signore viene, non tarderà: svelerà i segreti delle tenebre, si farà conoscere a tutti i popoli. (Ab 2,3; 1Cor 4,5)
</p>

<p>
<u>ATTO PENITENZIALE</u> / Il Signore Gesù, che ci invita alla mensa della Parola e dell'Eucarestia, ci chiama alla conversione. Riconosciamo di essere peccatori e invochiamo con fiducia la misericordia di Dio. C: Signore, che sei venuto a cercare chi era perduto, abbi pietà di noi. A: Signore, pietà. C: Cristo, che sei venuto per dare la tua vita in riscatto per tutti, abbi pietà di noi. A: Cristo, pietà. C: Signore, che raccogli nell'unità i tuoi figli dispersi, abbi pietà di noi. A: Signore, pietà. C: Dio Onnipotente abbia misericordia di voi, perdoni i vostri peccati e vi conduca alla vita eterna. A: Amen.
</p>

<p>
<u>COLLETTA</u> / Signore Dio nostro, con la tua divina potenza prepara i nostri cuori, perché, alla venuta di Cristo tuo Figlio, siamo trovati degni del banchetto della vita eterna e, da lui serviti, possiamo gustare il pane del cielo. Egli è Dio e vive e regna con te, nell’unità dello Spirito Santo, per tutti i secoli dei secoli.
</p>

<p>
<u>COLLETTA</u> / Dio grande e misericordioso, prepara con la tua potenza il nostro cuore a incontrare il Cristo che viene, perchè ci trovi degni di partecipare al banchetto della vita e ci serva egli stesso nel suo avvento glorioso. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Il Signore invita tutti al suo banchetto e asciuga le lacrime su ogni volto</b> / Dal libro del profeta Isaia (Is 25, 6-10) / In quel giorno, preparerà il Signore degli eserciti per tutti i popoli, su questo monte, un banchetto di grasse vivande, un banchetto di vini eccellenti, di cibi succulenti, di vini raffinati. Egli strapperà su questo monte il velo che copriva la faccia di tutti i popoli e la coltre distesa su tutte le nazioni. Eliminerà la morte per sempre. Il Signore Dio asciugherà le lacrime su ogni volto, l'ignominia del suo popolo farà scomparire da tutta la terra, poiché il Signore ha parlato. E si dirà in quel giorno: «Ecco il nostro Dio; in lui abbiamo sperato perché ci salvasse. Questi è il Signore in cui abbiamo sperato; rallegriamoci, esultiamo per la sua salvezza, poiché la mano del Signore si poserà su questo monte». / C: Parola di Dio. / A: Rendiamo grazie a Dio.
</p>

<p>
<u>PSALMUS</u> / (Sal 22) <b>Abiterò nella casa del Signore tutti i giorni della mia vita</b> / Il Signore è il mio pastore: non manco di nulla. Su pascoli erbosi mi fa riposare, ad acque tranquille mi conduce. Rinfranca l'anima mia. / Mi guida per il giusto cammino a motivo del suo nome. Anche se vado per una valle oscura, non temo alcun male, perché tu sei con me. Il tuo bastone e il tuo vincastro mi danno sicurezza. / Davanti a me tu prepari una mensa sotto gli occhi dei miei nemici. Ungi di olio il mio capo; il mio calice trabocca. / Sì, bontà e fedeltà mi saranno compagne tutti i giorni della mia vita, abiterò ancora nella casa del Signore per lunghi giorni.
</p>

<p>
<u>ACCLAMATIO</u> / Alleluia, Alleluia / Ecco, viene il Signore a salvare il suo popolo: beati coloro che sono preparati all'incontro. / Alleluia.
</p>

<p>
<u>VANGELO</u> / <b>Gesù guarisce molti malati e moltiplica i pani</b> / Dal Vangelo secondo Matteo (Mt 15, 29-37) / In quel tempo, Gesù giunse presso il mare di Galilea e, salito sul monte, lì si fermò. Attorno a lui si radunò molta folla, recando con sé zoppi, storpi, ciechi, sordi e molti altri malati; li deposero ai suoi piedi, ed egli li guarì, tanto che la folla era piena di stupore nel vedere i muti che parlavano, gli storpi guariti, gli zoppi che camminavano e i ciechi che vedevano. E lodava il Dio d'Israele. Allora Gesù chiamò a sé i suoi discepoli e disse: «Sento compassione per la folla. Ormai da tre giorni stanno con me e non hanno da mangiare. Non voglio rimandarli digiuni, perché non vengano meno lungo il cammino». E i discepoli gli dissero: «Come possiamo trovare in un deserto tanti pani da sfamare una folla così grande?». Gesù domandò loro: «Quanti pani avete?». Dissero: «Sette, e pochi pesciolini». Dopo aver ordinato alla folla di sedersi per terra, prese i sette pani e i pesci, rese grazie, li spezzò e li dava ai discepoli, e i discepoli alla folla. Tutti mangiarono a sazietà. Portarono via i pezzi avanzati: sette sporte piene. / C: Parola del Signore. / A: Lode a Te o Cristo.
</p>

<p>
<u>OREMUS</u> / Nessuna sofferenza umana è nascosta agli occhi di Dio. Rendendoci voce di ogni gemito e di ogni ferita dei fratelli, preghiamo dicendo: <b>Vieni in nostro aiuto, Signore.</b> / Ti preghiamo per chi ti nega o è indifferente: / Ti preghiamo per chi si è lasciato accecare dall'odio: / Ti preghiamo per chi usa prepotenza: / Ti preghiamo per chi vive costantemente nel peccato: / Ti preghiamo per chi tratta gli altri come oggetti: / Ti supplichiamo per chi si scopre affetto dal cancro: / Ti supplichiamo per chi nasce con deformazioni e menomazioni: / Ti supplichiamo per chi è leso da incidenti stradali: / Ti supplichiamo per chi subisce infortuni sul lavoro: / Ti supplichiamo per gli ammalati di cuore: / Ti preghiamo per chi soffre la fame e la sete: / Ti preghiamo per chi è vittima di terremoti e di alluvioni: / Ti preghiamo per chi non ha casa: / Ti preghiamo per chi è senza lavoro: / Ti preghiamo per chi vive il dramma della guerra: / Ti supplichiamo per i tossicodipendenti e gli alcolizzati: / Ti supplichiamo per i tanti poveri ed emarginati: / Ti supplichiamo per gli sfrattati: / Ti supplichiamo per le vittime di violenza e di imbroglio: / Ti supplichiamo per chi, per debolezza, entra nel giro del male: / O Padre, che salvi tutti gli uomini e non vuoi che nessuno perisca e vada perduto, spandi su tutti la tua misericordia e a tutti fa' sentire il tuo amore paterno. Per Cristo nostro fratello e Signore. Amen.
</p>

<p>
<u>OREMUS</u> / Dio si rivela ai semplici e ai piccoli. Desiderosi di accogliere e comprendere il suo mistero, lo preghiamo dicendo: <b>Signore, donaci occhi che vedono.</b> / Signore, tu sei la nostra pace: concedi alla tua Chiesa di essere comunità convertita e riconciliata. Preghiamo: / Signore, tu hai un disegno d'amore per ogni uomo: concedici di scoprire in esso la nostra dignità e la fonte della nostra fratellanza. Preghiamo: / Signore, i lupi continuano a divorare gli agnelli: blocca la mano al prepotente e sostieni chi patisce ingiustizia. Preghiamo: / Signore, hai ridato vigore al tronco di Jesse: fa' nascere dalla nostra epoca, intaccata da virus di morte, nuovi germogli di speranza e di vita. Preghiamo: / Signore, hai fatto dei piccoli gli interlocutori prediletti del tuo regno: fa' che tutti i bambini trovino amore, accoglienza, protezione e rispetto. Preghiamo: / Per quanti hanno il compito di amministrare la giustizia. / Per quanti sono in ricerca di capire e di vedere. / Padre santo, che con la venuta del tuo Figlio ci hai ricolmato dei doni dello Spirito, rendici tuoi veri discepoli per annunciare ai poveri la salvezza, la libertà ai prigionieri e al mondo intero la pace. Per Cristo nostro Signore. Amen.
</p>

<p>
<u>OFFERTORIO</u> / Sempre si rinnovi, Signore, l'offerta di questo sacrificio, che attua il santo mistero da te istituito, e con la sua divina potenza renda efficace in noi l'opera della salvezza. Per Cristo nostro Signore.
</p>

<p>
<u>OFFERTORIO</u> / Guarda con bontà, o Signore, l’offerta che presentiamo al tuo altare, perché a noi ottenga il perdono e al tuo nome renda gloria. Per Cristo nostro Signore.
</p>

<p>
<u>PREFAZIO</u> / <b>La duplice venuta del Cristo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. Al suo primo avvento nell’umiltà della condizione umana egli portò a compimento la promessa antica, e ci aprì la via dell’eterna salvezza. Quando verrà di nuovo nello splendore della gloria, ci chiamerà a possedere il regno promesso che ora osiamo sperare vigilanti nell’attesa. E noi, uniti agli Angeli e agli Arcangeli, ai Troni e alle Dominazioni e alla moltitudine dei cori celesti, cantiamo con voce incessante l’inno della tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Cristo, Signore e giudice della storia</b> / È veramente giusto renderti grazie e innalzare a te l’inno di benedizione e di lode, Padre onnipotente, principio e fine di tutte le cose. Tu ci hai nascosto il giorno e l’ora, in cui il Cristo tuo Figlio, Signore e giudice della storia, apparirà sulle nubi del cielo rivestito di potenza e splendore. In quel giorno tremendo e glorioso passerà il mondo presente e sorgeranno cieli nuovi e terra nuova. Ora egli viene incontro a noi in ogni uomo e in ogni tempo, perché lo accogliamo nella fede e testimoniamo nell’amore la beata speranza del suo regno. Nell’attesa del suo ultimo avvento, insieme agli angeli e ai santi, cantiamo unanimi l’inno della tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / Sento compassione per la folla: non voglio rimandarli digiuni, perché non vengano meno lungo il cammino. (Mt 15,32)
</p>

<p>
<img src="./MM/ComunioneSpirituale.jpg">
</p>

<p>
<u>COMMUNIO</u> / Sento compassione per la folla: non voglio rimandarli digiuni, perché non vengano meno lungo il cammino. (Mt 15,32)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Imploriamo, o Signore, la tua misericordia: la forza divina di questo sacramento ci purifichi dal peccato e ci prepari alle feste del Natale. Per Cristo nostro Signore.
</p>

<h3>LECTIO</h3>

<h5>OREMUS</h5>

<p>
Signore, rendimi attento ai bisogni e le necessità di chi ho intorno. Aiutami ad uscire dalla mia paura o dal mio disinteresse. Apri i miei occhi Signore, per mostrarmi tutto il bene che posso compiere in tuo nome, con la semplicità di un gesto.
</p>

<p>
Ti amo perché mi hai amato. Non è per il cielo che ti amo, né per paura del fuoco eterno. La croce mio Gesù: tu mi hai stretto sul tuo cuore. Hai sopportato i chiodi, il colpo di lancia, il colmo della vergogna, dolori senza numero, il sudore e l’angoscia, la morte... Tutto questo per me, al mio posto, per i miei peccati. Allora, Gesù che tanto ami, perché non amarti di un amore disinteressato, dimentichi del cielo e dell’inferno, non per ricevere, ma semplicemente come tu mi hai amato? E’ così che ti amo, così che ti amerò, solo perché tu sei il mio re, solo perché tu sei il mio Dio. (San Francesco Saverio)
</p>

<p>
BEATI quelli che sanno ridere di se stessi: non finiranno mai di divertirsi. BEATI quelli che sanno distinguere un ciottolo da una montagna: eviteranno tanti fastidi. BEATI quelli che sanno ascoltare e tacere: impareranno molte cose nuove. BEATI quelli che sono attenti alle richieste degli altri: saranno dispensatori di gioia. BEATI sarete voi se saprete guardare con attenzione le cose piccole e serenamente quelle importanti: andrete lontano nella vita. BEATI voi se saprete apprezzare un sorriso e dimenticare uno sgarbo: il vostro cammino sarà sempre pieno di sole. BEATI voi se saprete interpretare con benevolenza gli atteggiamenti degli altri anche contro le apparenze: sarete giudicati ingenui, ma questo è il prezzo dell’amore. BEATI quelli che pensano prima di agire e che pregano prima di pensare: eviteranno tante stupidaggini. BEATI soprattutto voi che sapete riconoscere il Signore in tutti coloro che incontrate: avete trovato la vera luce e la vera pace. (Anonimo)
</p>

<p>
NOVENA ALL’IMMACOLATA CONCEZIONE / 4° GIORNO: AIUTACI, O MADRE / Regina nostra, inclita Madre di Dio, ti preghiamo: fa' che i nostri cuori siano ricolmi di grazia e risplendano di sapienza. Rendili forti con la tua forza e ricchi di virtù. Su noi effondi il dono della misericordia, perché otteniamo il perdono dei nostri peccati. Aiutaci a vivere così da meritare la gloria e la beatitudine del Cielo. Questo ci conceda Gesù Cristo, tuo Figlio, che ti ha esaltata al di sopra degli Angeli, ti ha incoronata Regina, e ti ha fatto assidere in eterno sul fulgido trono. A Lui onore e gloria nei secoli. Amen. / 3 Ave Maria.
</p>

<h5>QUOTE</h5>

<p>
<sup>♦</sup> Non abbiate timore di amare sino alla sofferenza, poiché è il modo in cui Gesù ci ha amato. (Madre Teresa di Calcutta)<br>
<sup>♦</sup> In tempi duri dobbiamo avere sogni duri, sogni reali, quelli che, se ci daremo da fare, si avvereranno. (Clarissa Pinkola Estes)<br>
<sup>♦</sup> Se cammini sulla neve non puoi nascondere le orme (Cina)
</p>

<h5>EVANGELIZO</h5>

<p>
San Giovanni della Croce (1542-1591) carmelitano, dottore della Chiesa / Avvisi e massime (161-168) / "Crea in me, o Dio, un cuore puro" (Sal 51,12) / La purezza del cuore corrisponde al grado d'amore e di grazia di Dio; quando anche nostro Signore chiama beati coloro che hanno il cuore puro (Mt 5,8), parla di coloro che sono pieni d'amore, poiché la beatitudine ci è data secondo la misura dell'amore. Chi ama veramente Dio non arrossisce di fronte al mondo per ciò che fa per Dio e non lo nasconde confuso, anche se il mondo intero venisse a condannarlo. Chi ama veramente Dio considera come un guadagno e una ricompensa la perdita di tutte le cose create e persino la perdita di se stesso per amor di Dio... Chi lavora per Dio con puro amore, non solo non si preoccupa di esser visto dagli uomini, ma non agisce nemmeno per esser visto da Dio... E' cosa grande esercitarsi molto nel santo amore, poiché l'anima giunta alla perfezione e all'amore consumato, non tarda a vedere il volto di Dio, sia in questa vita che nell'altra. Chi ha il cuore puro approfitta egualmente dell'esaltazione come dell'abbassamento per diventare sempre più puro, mentre il cuore impuro se ne serve solo per produrre ancor più frutti impuri. Il cuore trae da ogni cosa una conoscenza completa, casta, pura, spirituale, piena di gioia e d'amore.
</p>

<h5>DIBRUNO</h5>

<p>
Sento compassione per la folla (Mt 15 29-37) / Ogni parola di Gesù manifesta un dettaglio del suo cuore. Ogni miracolo rivela uno spicchio della sua verità che è ben oltre ogni miracolo e ben oltre tutta la sua vita visibile. Il cuore di Cristo ha le sue radici eterne nel cuore del Padre e la sua verità scaturisce prima di tutti i secoli dalla verità del Padre, nella comunione dello Spirito Santo. Questo cuore eterno e questa verità eterna si fa carne e viene ad abitare in mezzo noi. Lui per natura eterna, divina, è pieno di grazia e verità. Con questa verità e grazia, sempre però per mozione dello Spirito Santo Lui opera guarigioni e crea la vera speranza nei cuori. Nessuno è tornato dall’incontro con Cristo Gesù a mani vuote. Se non ha ricevuto il miracolo del corpo lo ha ricevuto nello spirito. A mani vuote sono ritornati i superbi, gli ipocriti, i dotti e gli intelligenti che andavano a Lui solo per tentarlo, volendo distruggere presso il popolo affamato di luce e di grazia, il suo essere da Dio. / È questo il primo dettaglio essenziale del cuore di Cristo Gesù: la sua compassione è per ogni uomo. Non è per alcuni privilegiati. Neanche è per gli amici. Essa è per chi crede e chi non crede, per chi è amico e chi è nemico, per quanti sono figli di Abramo e per quanti non lo sono. Lui è il Salvatore e il Redentore di tutti. Per tutti è nato, per tutti è vissuto, a tutti ha fatto il bene, per tutti è morto, perché siano cancellati i peccati dell’umanità, e per tutti è risorto, perché tutti in lui possano risorgere divenendo nuove creature. Il secondo dettaglio del suo cuore ci rivela che la sua compassione non è una parola vuota, ma una parola che crea, risana, guarisce, perdona, infonde speranza, sa anche saziare con pochi pani e pochissimi pesci un mare di gente in un deserto. Così ogni dettaglio dei miracoli di Gesù rivela che mai nessuno ha fatto i segni operati da Cristo Signore e di conseguenza nessuno è stato prima come Lui, ma anche nessuno sarà come Lui, dopo di Lui. Lui è anche risorto dal sepolcro. Tutti li altri sono rimasti nel sepolcro. Saranno da Lui chiamati in vita il giorno della sua gloriosa Parusia. / Gesù si allontanò di là, giunse presso il mare di Galilea e, salito sul monte, lì si fermò. Attorno a lui si radunò molta folla, recando con sé zoppi, storpi, ciechi, sordi e molti altri malati; li deposero ai suoi piedi, ed egli li guarì, tanto che la folla era piena di stupore nel vedere i muti che parlavano, gli storpi guariti, gli zoppi che camminavano e i ciechi che vedevano. E lodava il Dio d’Israele. Allora Gesù chiamò a sé i suoi discepoli e disse: «Sento compassione per la folla. Ormai da tre giorni stanno con me e non hanno da mangiare. Non voglio rimandarli digiuni, perché non vengano meno lungo il cammino». E i discepoli gli dissero: «Come possiamo trovare in un deserto tanti pani da sfamare una folla così grande?». Gesù domandò loro: «Quanti pani avete?». Dissero: «Sette, e pochi pesciolini». Dopo aver ordinato alla folla di sedersi per terra, prese i sette pani e i pesci, rese grazie, li spezzò e li dava ai discepoli, e i discepoli alla folla. Tutti mangiarono a sazietà. Portarono via i pezzi avanzati: sette sporte piene. Quelli che avevano mangiato erano quattromila uomini, senza contare le donne e i bambini. Congedata la folla, Gesù salì sulla barca e andò nella regione di Magadàn. / Come la compassione di Cristo Gesù ha le sue radici nel cuore del Padre, il Pietoso e il Compassionevole, così anche la compassione di ogni suo discepolo deve avere le radici nel cuore di Gesù Signore. Più il discepolo affonda le sue radici nel cuore di Cristo per opera dello Spirito Santo e più la sua compassione sarà efficace. Se la nostra compassione è sterile è segno che le nostre radici non sono nel cuore di Cristo Signore, sono nella nostra carne e la carne non è capace di vera compassione, compassione efficace e universale, compassione creatrice di vita nuova. Avremo profondissime le radici nel cuore di Cristo se le avremo profondissime nel suo Vangelo, nella sua Parola. Chi deve piantarci nel Vangelo perché possiamo essere piantati nel cuore di Cristo è lo Spirito Santo. Chi si separa dallo Spirito del Signore – e sempre ci si separa, se ci si allontana dalla Chiesa una, santa, cattolica, apostolica – penserà dalla carne, agirà dalla carne, compirà le opere della carne, vedrà anche dalla carne. Chi vede dalla carne, mai potrà compiere una sola opera di compassione efficace. / Madre della Redenzione, Angeli, Santi, fateci dalle radici nel cuore di Cristo Signore. 
</p>

<h5>SILVESTRINI</h5>

<p>
Tutti mangiarono a sazietà / Il tema della moltiplicazione dei pani, preannuncia il banchetto eucaristico al quale sono invitati tutti, ma con preferenza per i poveri, gli ammalati, i bisognosi, e tutti coloro che aiutano i bisognosi. Tra di essi mettiamoci anche noi. Se andiamo da Gesù con umiltà, consci della nostra miseria, egli ci risana mediante i sacramenti, soprattutto quello della penitenza e dell’eucarestia. Pochi pani e pochi pesci diventano materia di salvezza, di miracolo, di vita. L’ordine di Gesù di raccogliere anche i frammenti ci ricorda il dovere di curare le sfumature, il dettaglio, con attenzione alle piccole cose, che poi sono le uniche che possiamo offrire. Nella prima lettura vediamo che gli invitati di cui ci parla il Vangelo possono andare incontro pieni di speranza a colui che viene. Per loro, per me, personalmente egli prepara una mensa e mi invita al banchetto. Ogni giorno il Signore ci invita a mangiare il pane della vita, se stesso, dato per la vita del mondo. È un dono personale, ma non esclusivo: sono invitati tutti i popoli. I veri poveri accettano questo invito, perché sanno di essere indigenti, e con piena disponibilità accolgono la venuta del Signore. Il salmo 22 è una preghiera di lamento. Pregare nella forma del lamento significa percorrere un itinerario che porta oltre la paura, l’angustia e la lontananza da Dio. Il lamento richiede di dare un nome all’angustia, di darle un volto. In questo salmo ciò che sottolineerei è soprattutto la dichiarazione di fiducia. Il risanamento inizia là dove c’è la piaga. E là abita anche la fiducia. Per tutti gli indigenti, per noi che ci riconosciamo tali, pregare nella forma del lamento significa sprigionare la forza della fiducia. Forse il tempo dell'avvento è proprio quello che ci ispira di speranza e di fiducia.
</p>

<h5>SILVESTRINI</h5>

<p>
Gesù invita al suo banchetto / Gesù, dopo avere rivelato la sua conoscenza e misericordia ai piccoli e ai poveri, ora li chiama a formare con lui una sola famiglia, una comunione profonda, una gioia infinita intorno al suo banchetto eucaristico, in cui scaturisce la vera guarigione. Quindi in questo banchetto, che è la moltiplicazione dei pani, Matteo ci sottolinea che Gesù anticipa, apre il suo regno di salvezza compiendo un gesto importantissimo che egli realizzerà nell'ultima cena, in quanto "prese il pane, rese grazie e lo spezzò". Egli precisa la sua missione di dare la vita in pienezza a tutta l'umanità, e di mostrare il vero amore del Padre. La Chiesa considera Cristo, l'unico pane di vita che possa soddisfare pienamente la fame dell'uomo, poiché egli è fonte di vita. Allora non soltanto i ciechi e gli ammalati che sono invitati a mangiare di questi pochi pani e pochi pesci, ma ci siamo anche noi chiamati alla fonte, cioè alla mensa eucaristica, con umiltà di cuore perché egli conosce la nostra miseria, e ci risana mediante i sacramenti, soprattutto quello della penitenza e dell'eucaristia che è fonte della nostra comunione.
</p>

<p>
<u>LOYOLA2021</u> / Ai piedi di un uomo buono, chiedo che mi aiuti, che mi renda la vita più semplice, ma soprattutto che guarisca quel dolore continuo e pungente dentro di me che mi dice: non esistono miracoli, la vita è tutta qui. E nonostante abbia visto molte cose verso cui ero stata cieca, e anche se ho camminato molto più di quanto mi aspettassi di essere in grado di fare, nonostante abbia guarito alcune storpiature della mia storia e abbia avuto l’occasione di lodare Dio per questo, a volte ho il timore di venire meno, la paura che il miracolo sia stato un miraggio. Come fare a camminare ancora se sono digiuna della tua voce? Come un eco che risponde alla mia domanda, sento la tua compassione. Sento che anticipi il mio bisogno, e che mentre ero impegnata a esultare per le mie guarigioni, tu avevi già piantato i semi perché il raccolto bastasse nella carestia. Il tuo sguardo che ha visto la mia fame ha anche scorto l’abbondanza che si nascondeva all’interno, e ha voluto che la condividessi con tutti, in modo che le nostre povertà diventassero ricchezza. È questo il miracolo a cui devo tornare, per vedere che la vita è tutta qui, sì, ma quanto è questo tutto! Non mi ero ancora accorta di quanto fosse sovrabbondante. Da avanzare sette sporte piene. / Cos’è per te un miracolo? In quale occasione la vita ti è sembrata prosaica, limitata, povera? Quando invece ricca, bella, sovrabbondante? Cosa provi sotto lo sguardo di un Signore che sente compassione per te? (Gloria Ruvolo)
</p>

<p>
<u>LettureBose</u> / Che cosa è proprio del cristiano? / Che cosa è proprio del cristiano? La fede operante attraverso l'amore (Gal 5,6). Che cosa è proprio della fede? L'indubitabile certezza della verità delle parole ispirate da Dio, non indotta a vacillare da un qualche pensiero dovuto a necessità fisica o camuffato sotto un aspetto di religiosità. Che cosa è proprio del fedele? Il conformarsi con piena certezza al significato delle parole della Scrittura e non osare togliere o aggiungere qualcosa. Se infatti tutto ciò che non è dalla fede è peccato (Rm 14,23), come dice l'Apostolo, ma la fede viene dall'ascolto e l'ascolto poi si attua attraverso la parola di Dio (Rm 10,17), allora tutto ciò che è al di fuori della Scrittura ispirata, non provenendo dalla fede, è peccato. Che cosa è proprio dell'amore per Dio? Custodire i suoi comandamenti al fine di rendergli gloria. Che cosa è proprio dell'amore per il prossimo? Non cercare le cose proprie, ma quelle di colui che si ama (1Cor 13,5) a beneficio dell'anima e del corpo. Che cosa è proprio del cristiano? L'essere rigenerato dall'alto attraverso il battesimo da acqua e Spirito (Gv 3,5) ... Che cosa è proprio di chi mangia il pane e beve il calice del Signore? Custodire la memoria incessante di colui che è morto e risorto per noi. Che cosa è proprio di quelli che custodiscono tale memoria? Non vivere più per se stessi, ma per colui che è morto e risorto per loro. Che cosa è proprio del cristiano? Che la sua giustizia sia in tutto superiore a quella di scribi e farisei (Mt 5,20), in conformità alla regola data da quello che il Signore ha insegnato nel vangelo. Che cosa è proprio del cristiano? Amarsi gli uni gli altri come anche Cristo ha amato noi (Ef 5,2). Che cosa è proprio del cristiano? Vedere sempre il Signore davanti a sé (Sal 15 [16],8). Che cosa è proprio del cristiano? Vigilare ogni giorno e ogni ora (Mt 25,13), ed essere pronto a compiere perfettamente ciò che è gradito a Dio (Mc 13,34; LC 12,42-43), sapendo che nell'ora in cui noi non pensiamo il Signore verrà. (Basilio di Cesarea, Regole morali 80,22)
</p>

<h5>FEGF</h5>

<p>
Pane per il viaggio: «Ogni volta che mangiate di questo pane… voi annunziate la morte del Signore finché egli venga» (1Cor 11,26) di San Gaudenzio da Brescia nel quarto secolo / Il sacrificio celeste istituito da Cristo è veramente il dono ereditario del suo Nuovo Testamento: è il dono che ci ha lasciato come pegno della sua presenza quella notte, quando veniva consegnato per essere crocifisso. È il viatico del nostro cammino. È un alimento e sostegno indispensabile per poter percorrere la via della vita, finché non giungiamo, dopo aver lasciato questo mondo, alla nostra vera meta, che è il Signore. Perciò egli disse: «Se non mangerete la mia carne e non berrete il mio sangue, non avrete la vita in voi» (Gv 6,53). E proprio al fine di non lasciarci privi di questa necessaria risorsa, comandò agli apostoli, cioè ai primi sacerdoti della Chiesa, di celebrare sempre i misteri della vita eterna… È dunque necessario che i sacramenti siano celebrati dai sacerdoti nelle singole chiese del mondo sino al ritorno di Cristo dal cielo, perché tutti, sacerdoti e laici, abbiano ogni giorno davanti agli occhi la viva rappresentazione della Passione del Signore, la tocchino con mano, la ricevano con la bocca e col cuore e conservino indelebile memoria della redenzione.
</p>

<h5>FEGF</h5>

<p>
Commento sul Vangelo di Marco: “Sento compassione di questa folla” di San Beda il Venerabile nell’ottavo secolo / Matteo dà più spiegazioni [di Marco] sul modo in cui Gesù ebbe pietà della folla quando dice: «Sentì compassione per loro e guarì i loro malati». Infatti sentire compassione per i poveri e per quanti sono senza pastore, è precisamente aprire loro la via della verità ammaestrandoli, è guarirli dalle loro infermità, curandoli, ma è anche nutrirli quando hanno fame, e incitarli così a lodare la generosità di Dio. Questo ha fatto Gesù… Ma ha anche messo alla prova la fede della folla, e dopo averla provata, le ha dato in cambio una ricompensa proporzionata. Infatti ha raggiunto un luogo deserto in disparte per vedere se la gente avrebbe avuto cura di seguirlo. E l’hanno seguito. Si misero in fretta in cammino attraverso il deserto, non con asini o mezzi di trasporto, ma a piedi, e hanno mostrato con questo sforzo personale quanta cura avessero per la loro salvezza. In cambio, Gesù accolse questa gente affaticata. In quanto salvatore e medico, pieno di potenza e di bontà, ha istruito gli ignoranti, guarito i malati, nutrito gli affamati, manifestando così quanta gioia gli procurava l’amore dei credenti.
</p>

<p>
<u>DIXIT</u>==== LECTIO ====
</p>

<h5>HOMILY</h5>

<p>
PRIMA LETTURA<br>
La salvezza del nostro Dio non è per un popolo, una nazione, una lingua, una tribù. <br>
Per il suo Verbo Eterno il Signore ha creato l’uomo e per il suo Verbo Incarnato vuole che sia redento, salvato, santificato.<br>
La salvezza si compie quando si raggiunge la beatitudine eterna. Si compie quando il Signore ci accoglierà nella sua casa. La casa di Dio è una sola: il corpo di Cristo che è il tempio santo nel quale ogni uomo è chiamato ad abitare.<br>
L’abitazione nel tempio santo di Dio, in Cristo Gesù, deve iniziare sulla terra e poi viversi per l’eternità, nel cielo, nella Nuova Gerusalemme.<br>
Ecco la rivelazione a noi data dallo Spirito Santo sia attraverso l’Apostolo Paolo e sia attraverso l’Apostolo Giovanni:<br>
“È in lui che abita corporalmente tutta la pienezza della divinità, <br>
e voi partecipate della pienezza di lui, che è il capo di ogni Principato e di ogni Potenza. <br>
In lui voi siete stati anche circoncisi non mediante una circoncisione fatta da mano d’uomo con la spogliazione del corpo di carne, ma con la circoncisione di Cristo: <br>
con lui sepolti nel battesimo, con lui siete anche risorti mediante la fede nella potenza di Dio, che lo ha risuscitato dai morti. <br>
Con lui Dio ha dato vita anche a voi, che eravate morti a causa delle colpe e della non circoncisione della vostra carne, perdonandoci tutte le colpe e annullando il documento scritto contro di noi che, con le prescrizioni, ci era contrario: lo ha tolto di mezzo inchiodandolo alla croce. <br>
Avendo privato della loro forza i Principati e le Potenze, ne ha fatto pubblico spettacolo, trionfando su di loro in Cristo” (Col 2,9-15).<br>
“In essa – nella Gerusalemme del cielo – non vidi alcun tempio: il Signore Dio, l’Onnipotente, e l’Agnello sono il suo tempio.<br>
La città non ha bisogno della luce del sole, né della luce della luna: la gloria di Dio la illumina e la sua lampada è l’Agnello.<br>
Le nazioni cammineranno alla sua luce, e i re della terra a lei porteranno il loro splendore.<br>
Le sue porte non si chiuderanno mai durante il giorno, perché non vi sarà più notte.<br>
E porteranno a lei la gloria e l’onore delle nazioni.<br>
Non entrerà in essa nulla d’impuro, né chi commette orrori o falsità, ma solo quelli che sono scritti nel libro della vita dell’Agnello.<br>
E mi mostrò poi un fiume d’acqua viva, limpido come cristallo, che scaturiva dal trono di Dio e dell’Agnello. <br>
In mezzo alla piazza della città, e da una parte e dall’altra del fiume, si trova un albero di vita che dà frutti dodici volte all’anno, portando frutto ogni mese; le foglie dell’albero servono a guarire le nazioni.<br>
E non vi sarà più maledizione. Nella città vi sarà il trono di Dio e dell’Agnello: i suoi servi lo adoreranno; <br>
vedranno il suo volto e porteranno il suo nome sulla fronte.<br>
Non vi sarà più notte, e non avranno più bisogno di luce di lampada né di luce di sole, perché il Signore Dio li illuminerà.<br>
E regneranno nei secoli dei secoli” (Ap 21,22-22,5).<br>
Oggi il profeta Isaia parla della salvezza con l’immagine o la figura di un banchetto eterno preparato dal Signore per tutti i popoli. <br>
Questa immagine o figura del banchetto accompagna tutta la Rivelazione sia dell’Antico Testamento e sia del Nuovo.<br>
Leggiamo nel Libro dei Proverbi:<br>
“La sapienza si è costruita la sua casa, ha intagliato le sue sette colonne.<br>
Ha ucciso il suo bestiame, ha preparato il suo vino e ha imbandito la sua tavola.<br>
Ha mandato le sue ancelle a proclamare sui punti più alti della città:<br>
«Chi è inesperto venga qui!». A chi è privo di senno ella dice:<br>
Venite, mangiate il mio pane, bevete il vino che io ho preparato.<br>
Abbandonate l’inesperienza e vivrete, andate diritti per la via dell’intelligenza»” (Sap 9,1-6). <br>
La stessa immagine o figura la troviamo nel profeta Isaia:<br>
“O voi tutti assetati, venite all’acqua, voi che non avete denaro, venite, comprate e mangiate; venite, comprate senza denaro, senza pagare, vino e latte.<br>
Perché spendete denaro per ciò che non è pane, il vostro guadagno per ciò che non sazia? Su, ascoltatemi e mangerete cose buone e gusterete cibi succulenti.<br>
Porgete l’orecchio e venite a me, ascoltate e vivrete” (Is 55,1-3). <br>
“Preparerà il Signore degli eserciti per tutti i popoli, su questo monte, un banchetto di grasse vivande, un banchetto di vini eccellenti, di cibi succulenti, di vini raffinati”.<br>
Il banchetto è segno di intima comunione, vera amicizia, santa fratellanza. Non si può essere fratelli tutti, se poi ognuno prende posto al banchetto del suo Dio.<br>
Un solo Dio e Creatore, un solo Dio e Salvatore, un solo Dio e Santificatore, un solo banchetto sulla terra e nei cieli.<br>
La vera comunione, la vera amicizia, la vera fratellanza deve iniziare sulla terra. Tutti nell’unica casa o tempio: Cristo Gesù. <br>
Tutti nel solo Vangelo, tutti nella sola Parola, tutti nella sola Salvezza e Redenzione.
</p>

<p>
LEGGIAMO Is 25,6-10a<br>
Preparerà il Signore degli eserciti per tutti i popoli, su questo monte, un banchetto di grasse vivande, un banchetto di vini eccellenti, di cibi succulenti, di vini raffinati.<br>
Egli strapperà su questo monte il velo che copriva la faccia di tutti i popoli e la coltre distesa su tutte le nazioni.<br>
Eliminerà la morte per sempre. Il Signore Dio asciugherà le lacrime su ogni volto, l’ignominia del suo popolo farà scomparire da tutta la terra, poiché il Signore ha parlato.<br>
E si dirà in quel giorno: «Ecco il nostro Dio; in lui abbiamo sperato perché ci salvasse. <br>
Questi è il Signore in cui abbiamo sperato; rallegriamoci, esultiamo per la sua salvezza, poiché la mano del Signore si poserà su questo monte»<br>
Il Dio nel quale abbiamo sperato, oggi e in eterno, è il Signore nostro Gesù Cristo. Per Cristo Gesù si ha accesso al Padre, perché solo Cristo Gesù è la via che conduce al Padre, solo Lui il Mediatore unico tra il Padre e ogni uomo. Solo Lui la grazia e la verità che il Padre ci ha donato.<br>
“Questi è il Signore in cui abbiamo sperato; rallegriamoci, esultiamo per la sua salvezza, poiché la mano del Signore si poserà su questo monte”.<br>
Chi vuole partecipare al Banchetto eterno, deve oggi partecipare al Banchetto Eucaristico, nel quale si mangia e si beve la vita eterna.<br>
Così Gesù parla ad ogni uomo, parlando ai suoi contemporanei:<br>
“Gesù rispose loro: «In verità, in verità io vi dico: voi mi cercate non perché avete visto dei segni, ma perché avete mangiato di quei pani e vi siete saziati. <br>
Datevi da fare non per il cibo che non dura, ma per il cibo che rimane per la vita eterna e che il Figlio dell’uomo vi darà. Perché su di lui il Padre, Dio, ha messo il suo sigillo». <br>
Gli dissero allora: «Che cosa dobbiamo compiere per fare le opere di Dio?». Gesù rispose loro: «Questa è l’opera di Dio: che crediate in colui che egli ha mandato».<br>
«In verità, in verità io vi dico: non è Mosè che vi ha dato il pane dal cielo, ma è il Padre mio che vi dà il pane dal cielo, quello vero. Infatti il pane di Dio è colui che discende dal cielo e dà la vita al mondo». <br>
«Io sono il pane della vita; chi viene a me non avrà fame e chi crede in me non avrà sete, mai! Vi ho detto però che voi mi avete visto, eppure non credete. <br>
Tutto ciò che il Padre mi dà, verrà a me: colui che viene a me, io non lo caccerò fuori, perché sono disceso dal cielo non per fare la mia volontà, ma la volontà di colui che mi ha mandato. <br>
E questa è la volontà di colui che mi ha mandato: che io non perda nulla di quanto egli mi ha dato, ma che lo risusciti nell’ultimo giorno. <br>
Questa infatti è la volontà del Padre mio: che chiunque vede il Figlio e crede in lui abbia la vita eterna; e io lo risusciterò nell’ultimo giorno».<br>
«Non mormorate tra voi. Nessuno può venire a me, se non lo attira il Padre che mi ha mandato; e io lo risusciterò nell’ultimo giorno. In verità, in verità io vi dico: chi crede ha la vita eterna.<br>
Io sono il pane della vita. I vostri padri hanno mangiato la manna nel deserto e sono morti; questo è il pane che discende dal cielo, perché chi ne mangia non muoia. Io sono il pane vivo, disceso dal cielo. Se uno mangia di questo pane vivrà in eterno e il pane che io darò è la mia carne per la vita del mondo».<br>
«In verità, in verità io vi dico: se non mangiate la carne del Figlio dell’uomo e non bevete il suo sangue, non avete in voi la vita. Chi mangia la mia carne e beve il mio sangue ha la vita eterna e io lo risusciterò nell’ultimo giorno. <br>
Perché la mia carne è vero cibo e il mio sangue vera bevanda. Chi mangia la mia carne e beve il mio sangue rimane in me e io in lui. <br>
Come il Padre, che ha la vita, ha mandato me e io vivo per il Padre, così anche colui che mangia me vivrà per me. <br>
Questo è il pane disceso dal cielo; non è come quello che mangiarono i padri e morirono. Chi mangia questo pane vivrà in eterno»” (Gv 6,26-58). <br>
Partecipando a questo banchetto di vita eterna, divenendo noi in Cristo un solo corpo e un solo sangue, trasformandoci oggi in vita eterna, saremo domani accolti nel tempio eterno che è il nostro Dio, per gustare il suo banchetto eterno.<br>
L’invito all’Eucaristia è per tutti i popoli. Ogni popolo ha il diritto conoscere questo dono che il Signore gli ha fatto.
</p>

<p>
Lettura del Vangelo<br>
Gesù vive in mezzo al suo popolo la stessa compassione del Padre, la vive però in modo visibile. Essendo Lui il Dio fattosi carne, nella carne manifesta tutta la compassione del Padre suo.<br>
Come Gesù manifesta questa compassione? Sanando, guarendo, annunciando il mistero della salvezza, creando nei cuori la vera speranza. <br>
La prima compassione è la manifestazione della via della salvezza, della redenzione, della vita eterna.<br>
La prima compassione non è dare ad un assetato un bicchiere d’acqua, ma manifestargli, rivelargli, indicargli la sorgente presso la quale lui potrà sempre attingere l’acqua che lo disseta.<br>
La prima compassione di ogni Apostolo e discepolo del Signore è compiere fedelmente la missione che è stata a lui consegnata dal suo Signore, Redentore, Dio.<br>
Ecco la prima compassione, la compassione sulla quale ogni altra compassione di fonda:<br>
«A me è stato dato ogni potere in cielo e sulla terra. Andate dunque e fate discepoli tutti i popoli, battezzandoli nel nome del Padre e del Figlio e dello Spirito Santo, insegnando loro a osservare tutto ciò che vi ho comandato. Ed ecco, io sono con voi tutti i giorni, fino alla fine del mondo» (Mt 28,16-20).<br>
Ogni altra compassione deve essere il frutto di una perfetta obbedienza sia alla Parola scritta e sia alla volontà che lo Spirito Santo manifesta ad ogni discepolo di Gesù.<br>
Gesù oggi moltiplica il pane, ma solo come segno, figura, profezia dell’altra moltiplicazione che è del suo corpo e del suo sangue. <br>
“Allora Gesù chiamò a sé i suoi discepoli e disse: «Sento compassione per la folla. Ormai da tre giorni stanno con me e non hanno da mangiare. Non voglio rimandarli digiuni, perché non vengano meno lungo il cammino»”.<br>
In verità nell’Eucaristia non possiamo parlare di moltiplicazione. Il corpo di Cristo è eternamente uno e il solo.<br>
È il solo corpo nato dalla Vergine Maria. È il solo corpo trafitto e squarciato con la lancia. È il solo corpo risorto e asceso al cielo.<br>
Questo solo corpo, per un mistero incomprensibile ad ogni mente creata, diviene presente in ogni particola consacrata. Diciamo bene: ogni particola consacrata è vero, reale, sostanziale corpo e sangue di Cristo.<br>
Possiamo avere oggi, in questo istante, anche un miliardo di particole consacrate, il corpo di Cristo è uno e lo stesso.<br>
Non c’è moltiplicazione, ma reale, vera, sostanziale presenza del corpo di Cristo, per transustanziazione.<br>
La sostanza del pane è divenuta sostanza di corpo e sangue. Qui la scienza si deve fermare. Qui c’è posto solo per la fede.<br>
Vero, reale, sostanziale corpo di Cristo nell’Eucaristia.<br>
Si mangia un solo corpo per divenire un solo corpo. Si beve un solo sangue per divenire una sola vita. <br>
È nell’Eucaristia santamente ricevuta che si edifica la fratellanza universale. 
</p>

<p>
LEGGIAMO IL TESTO di Mt 15,29-37<br>
Gesù si allontanò di là, giunse presso il mare di Galilea e, salito sul monte, lì si fermò. <br>
Attorno a lui si radunò molta folla, recando con sé zoppi, storpi, ciechi, sordi e molti altri malati; li deposero ai suoi piedi, ed egli li guarì, tanto che la folla era piena di stupore nel vedere i muti che parlavano, gli storpi guariti, gli zoppi che camminavano e i ciechi che vedevano. E lodava il Dio d’Israele.<br>
Allora Gesù chiamò a sé i suoi discepoli e disse: «Sento compassione per la folla. Ormai da tre giorni stanno con me e non hanno da mangiare. Non voglio rimandarli digiuni, perché non vengano meno lungo il cammino». <br>
E i discepoli gli dissero: «Come possiamo trovare in un deserto tanti pani da sfamare una folla così grande?». Gesù domandò loro: «Quanti pani avete?». Dissero: «Sette, e pochi pesciolini». <br>
Dopo aver ordinato alla folla di sedersi per terra, prese i sette pani e i pesci, rese grazie, li spezzò e li dava ai discepoli, e i discepoli alla folla. <br>
Tutti mangiarono a sazietà. Portarono via i pezzi avanzati: sette sporte piene. <br>
Quelli che avevano mangiato erano quattromila uomini, senza contare le donne e i bambini. <br>
Congedata la folla, Gesù salì sulla barca e andò nella regione di Magadàn.<br>
Questa ultima annotazione del Vangelo deve essere considerata come vera profezia. Tutti i popoli devono mangiare il corpo di Cristo e bere il suo sangue. Tutti i popoli devono partecipare al banchetto dell’Eucaristia.<br>
“Tutti mangiarono a sazietà. Portarono via i pezzi avanzati: sette sporte piene”.<br>
Come questa profezia potrà avverarsi, compiersi? Essendo questa profezia legata alla missione apostolica, se gli Apostoli vanno per il mondo a chiamare ogni uomo al banchetto della cena dell’Agnello, questa profezia si compie. Se essi non vanno, questa profezia mai si potrà compiere.<br>
Infatti nella Scrittura Santa vi sono profezie che dipendono solo dal Signore. Le profezie che dipendono dal Signore sempre si compiranno.<br>
Le profezie invece che dipendono dagli Apostoli o dai discepoli o dallo stesso uomo al quale le profezie sono rivolte, si compiono se l’uomo, l’Apostolo, il discepolo obbediscono a ciò che è comandato loro di fare.<br>
Quanto dipende dalla missione, si compie se la missione è ben fatta.<br>
Quanto dipende dalla fede si compie se la fede è ben vissuta.<br>
Quanto dipende dalla perseveranza si compie, se si persevera sino alla fine.<br>
Se queste leggi della profezia non vengono osservate, la profezia non si compie, ma del suo non compimento siamo responsabili noi, solo noi.<br>
Ecco come l’Apostolo Paolo rivela questa sua responsabilità nei confronti della missione da Lui ricevuta in ordine alla profezia sulla salvezza delle genti:<br>
“Annunciare il Vangelo non è per me un vanto, perché è una necessità che mi si impone: guai a me se non annuncio il Vangelo! (1Cor 9,16).<br>
“Attesto solennemente oggi, davanti a voi, che io sono innocente del sangue di tutti, perché non mi sono sottratto al dovere di annunciarvi tutta la volontà di Dio” (At 20,26-27). <br>
“Per conto mio ben volentieri mi prodigherò, anzi consumerò me stesso per le vostre anime” (2Cor 12,15). <br>
Oggi c’è come un distacco dal Vangelo e di conseguenza il distacco è anche dalla missione evangelizzatrice.<br>
Questo distacco dalla missione impedisce che la profezia della salvezza di tutti i popoli possa compiersi.<br>
Molti non parteciperanno sul santo monte al banchetto della vita eterna per la nostra gravissima omissione nella missione evangelizzatrice.<br>
Non siamo noi arbitri nel fare o nel non fare la missione, perché è un comando che ci è stato affidato.<br>
Invitare oggi alla cena dell’Agnello è obbligo gravissimo per tutto il corpo di Cristo. Ad ognuno però è data una particolare personale responsabilità.<br>
Stella dell’Evangelizzazione, aiuta ogni membro del corpo di Cristo perché viva la missione evangelizzatrice che gli è stata assegnata dallo Spirito Santo con coscienza retta e in pienezza di fede. Amen. 
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
