<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Lunedì della I settimana del Tempo Ordinario (anno pari)
</p>

<p>
<u>ANTIFONA</u> / Vidi il Signore su di un trono altissimo: lo adorava una schiera di angeli e cantavano insieme: "Ecco colui che regna per sempre".
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>COLLETTA</u> / Ispira nella tua paterna bontà, o Signore, i pensieri e i propositi del tuo popolo in preghiera, perché veda ciò che deve fare e abbia la forza di compiere ciò che ha veduto. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>La sua rivale affliggeva Anna perché il Signore aveva reso sterile il suo grembo</b> / Dal primo libro di Samuele. (1Sam 1,1-8) / C'era un uomo di Ramatàim, un Sufita delle montagne di Èfraim, chiamato Elkanà, figlio di Ierocàm, figlio di Elìu, figlio di Tocu, figlio di Suf, l'Efraimita. Aveva due mogli, l'una chiamata Anna, l'altra Peninnà. Peninnà aveva figli, mentre Anna non ne aveva. Quest'uomo saliva ogni anno dalla sua città per prostrarsi e sacrificare al Signore degli eserciti a Silo, dove erano i due figli di Eli, Ofni e Fineès, sacerdoti del Signore. Venne il giorno in cui Elkanà offrì il sacrificio. Ora egli soleva dare alla moglie Peninnà e a tutti i figli e le figlie di lei le loro parti. Ad Anna invece dava una parte speciale, poiché egli amava Anna, sebbene il Signore ne avesse reso sterile il grembo. La sua rivale per giunta l'affliggeva con durezza a causa della sua umiliazione, perché il Signore aveva reso sterile il suo grembo. Così avveniva ogni anno: mentre saliva alla casa del Signore, quella la mortificava; allora Anna si metteva a piangere e non voleva mangiare. Elkanà, suo marito, le diceva: «Anna, perché piangi? Perché non mangi? Perché è triste il tuo cuore? Non sono forse io per te meglio di dieci figli?». / Parola di Dio.
</p>

<p>
<u>PSALMUS</u> / (Sal 116) <b>A te, Signore, offrirò un sacrificio di ringraziamento</b> / Che cosa renderò al Signore, per tutti i benefici che mi ha fatto? Alzerò il calice della salvezza e invocherò il nome del Signore. / Adempirò i miei voti al Signore, davanti a tutto il suo popolo. A te offrirò un sacrificio di ringraziamento e invocherò il nome del Signore. / Adempirò i miei voti al Signore davanti a tutto il suo popolo, negli atri della casa del Signore, in mezzo a te, Gerusalemme.
</p>

<p>
<u>ACCLAMATIO</u> / Alleluia, Alleluia / Il regno di Dio è vicino, dice il Signore: convertitevi e credete nel Vangelo. (Mc 1,15) / Alleluia.
</p>

<p>
<u>VANGELO</u> / <b>Convertitevi e credete nel Vangelo</b> / Dal Vangelo secondo  Marco (Mc 1,14-20) / Dopo che Giovanni fu arrestato, Gesù andò nella Galilea, proclamando il vangelo di Dio, e diceva: «Il tempo è compiuto e il regno di Dio è vicino; convertitevi e credete nel Vangelo». Passando lungo il mare di Galilea, vide Simone e Andrea, fratello di Simone, mentre gettavano le reti in mare; erano infatti pescatori. Gesù disse loro: «Venite dietro a me, vi farò diventare pescatori di uomini». E subito lasciarono le reti e lo seguirono. Andando un poco oltre, vide Giacomo, figlio di Zebedeo, e Giovanni suo fratello, mentre anch'essi nella barca riparavano le reti. Subito li chiamò. Ed essi lasciarono il loro padre Zebedeo nella barca con i garzoni e andarono dietro a lui. / Parola del Signore.
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / Il vangelo predicato da Gesù è un annuncio di gioia per chi si converte e crede. Invochiamo il Padre, origine della vita e di ogni bene, dicendo insieme: <b>Rinnovaci, Signore, con il tuo Santo Spirito.</b> / La tua Chiesa sia un segno vivo di speranza per tutti gli uomini, annunciando un tempo di grazia per convertirsi a te. Noi ti preghiamo: / Il Papa, i vescovi, i sacerdoti seguano il maestro Gesù senza esitazioni né stanchezze, per proclamare il vangelo ai figli di Dio dispersi. Noi ti preghiamo: / I responsabili della società accrescano in quest'anno i loro sforzi per superare le ingiustizie e gli egoismi, e costruire fra gli uomini veri rapporti di pace. Noi ti preghiamo: / Gli ambienti del lavoro e della cultura, dove la parola cristiana risuona a vuoto, comprendano che in Cristo l'uomo trova la sua autentica salvezza. Noi ti preghiamo: / Tutti noi possiamo accogliere con prontezza e generosità la tua Parola, e ciò che ci richiederà per costruire con te il regno. Noi ti preghiamo: / Per le vocazioni sacerdotali della nostra parrocchia. / Per la gente di mare. / Padre che sei nei cieli, Signore del tempo e dell'eternità: ti ringraziamo per il nuovo tempo che ci offri per la nostra conversione a te. Rendici tuoi veri figli: te lo chiediamo per Gesù Cristo nello Spirito Santo. Amen.
</p>

<p>
<u>OFFERTORIO</u> / Accogli, Signore, l'offerta che ti presentiamo, esaudisci la nostra fiduciosa preghiera e santifica tutta la nostra vita. Per Cristo nostro Signore.
</p>

<p>
<u>COMMUNIO</u> / “Io sono venuto perché abbiano la vita, e l’abbiano in abbondanza”, dice il Signore. (Gv 10,10)
</p>

<p>
<img src="./MM/ComunioneSpirituale.jpg">
</p>

<p>
<u>COMMUNIO</u> / “Io sono venuto perché abbiano la vita, e l’abbiano in abbondanza”, dice il Signore. (Gv 10,10)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Dio onnipotente, che ci hai nutriti alla tua mensa, donaci di esprimere in un fedele servizio la forza rinnovatrice di questi santi misteri. Per Cristo nostro Signore.
</p>

<h3>LECTIO</h3>

<h5>EVANGELIZO</h5>

<h5>EVANGELIZO</h5>

<p>
Sant'Antonio di Padova (ca 1195 – 1231) francescano, dottore della Chiesa / Discorso per la festa di san Giovanni evangelista / "Gesù disse loro: "Seguitemi" (Mc 1,17) / "Seguimi!" Gesù dice queste parole (...) ad ogni cristiano. Seguimi, nudo come io lo sono, libero di ogni impedimento come lo sono io stesso. Dice Geremia: "Voi mi direte: Padre mio, e non tralascerete di seguirmi" (Ger 3,19). Seguimi dunque e deponi i fardelli che porti. Non puoi seguirmi, infatti, carico come sei, io che sto correndo. "Ho corso pieno di sete" (Sal 62 LXX), dice il salmo riguardo a me; la sete di salvare l'umanità. E dove corse? Alla croce. Corri anche tu dietro a lui. Come lui ha portato la croce per te, prendi anche tu la tua, per il tuo bene. Da ciò le parole del vangelo di Luca: "Se qualcuno vuol venire dietro a me, rinneghi se stesso", rinunciando alla sua volontà; "prenda la sua croce", mortificando le passioni, "ogni giorno", continuamente; "e mi segua" (Lc 9,23). (...) Gesù ci parla come una madre che per insegnare al suo piccolino a camminare gli mostra il pane o una mela e gli dice: "Vieni da me e te lo darò". E quando il bambino è tanto vicino da prenderlo, lei si allontana un po' mostrando l'oggetto e continuando a dire: "Seguimi se vuoi averlo". Certi uccelli tirano fuori i piccoli dal nido e volando insegnano loro a volare e a seguirli. Gesù fa lo stesso. Mostra se stesso come esempio e ci promette la ricompensa nel regno, affinché lo seguiamo. "Seguimi" dunque, poiché conosco la buona via e ti guiderò. Nel libro dei Proverbi leggiamo: "Ti indico la via della sapienza; ti guido per i sentieri della rettitudine. Quando cammini non saranno intralciati i tuoi passi, e se corri, non inciamperai" (Pr 4,11). (...) Dunque, "seguimi".
</p>

<p>
<u>EVANGELIZO-21</u> / <a href="https://vangelodelgiorno.org/IT/gospel" title="Meditazione" class="https">Meditazione</a>
</p>

<h5>DIBRUNO</h5>

<h5>DIBRUNO</h5>

<p>
Convertitevi e credete nel Vangelo (Mc 1,14-20) / La conversione predicata dai profeti prima di Cristo Signore era invito perché il popolo di Dio ritornasse alle fonti della salvezza nell’obbedienza alla sua Alleanza: “Pertanto dice il Santo d’Israele: «Poiché voi rigettate questa parola e confidate nella vessazione dei deboli e nella perfidia, ponendole a vostro sostegno, ebbene questa colpa diventerà per voi come una breccia che minaccia di crollare, che sporge su un alto muro, il cui crollo avviene in un attimo, improvvisamente, e s’infrange come un vaso di creta, frantumato senza misericordia, così che non si trova tra i suoi frantumi neppure un coccio con cui si possa prendere fuoco dal braciere o attingere acqua dalla cisterna». Poiché così dice il Signore Dio, il Santo d’Israele: «Nella conversione e nella calma sta la vostra salvezza, nell’abbandono confidente sta la vostra forza». Eppure il Signore aspetta con fiducia per farvi grazia, per questo sorge per avere pietà di voi, perché un Dio giusto è il Signore; beati coloro che sperano in lui. Popolo di Sion, che abiti a Gerusalemme, tu non dovrai più piangere. A un tuo grido di supplica ti farà grazia; appena udrà, ti darà risposta. Anche se il Signore ti darà il pane dell’afflizione e l’acqua della tribolazione, non si terrà più nascosto il tuo maestro; i tuoi occhi vedranno il tuo maestro, i tuoi orecchi sentiranno questa parola dietro di te: «Questa è la strada, percorretela», caso mai andiate a destra o a sinistra”. Camminare nella Legge è obbligo di ogni figlio d’Israele per il patto dell’Alleanza contratto con Dio. / Ci si converte quanto si inizia ad osservare il primo comandamento, quando si abbandonano gli idoli e ogni frutto che l’idolatria produce e genera: “Considererai cose immonde le tue immagini ricoperte d’argento; i tuoi idoli rivestiti d’oro getterai via come un oggetto immondo. «Fuori!», tu dirai loro. Allora egli concederà la pioggia per il seme che avrai seminato nel terreno, e anche il pane, prodotto della terra, sarà abbondante e sostanzioso; in quel giorno il tuo bestiame pascolerà su un vasto prato. I buoi e gli asini che lavorano la terra mangeranno biada saporita, ventilata con la pala e con il vaglio. Su ogni monte e su ogni colle elevato scorreranno canali e torrenti d’acqua nel giorno della grande strage, quando cadranno le torri. La luce della luna sarà come la luce del sole e la luce del sole sarà sette volte di più, come la luce di sette giorni, quando il Signore curerà la piaga del suo popolo e guarirà le lividure prodotte dalle sue percosse” (Is 30,12-26). Non si possono servire Dio e gli idoli. Chi serve Dio non serve gli idoli. Chi serve gli idoli, non serve Dio. Diversa è la conversione richiesta da Gesù, come chiave per entrare nel suo regno. La conversione è al suo regno, è alla sua Persona, al suo Vangelo, alla sua Parola, alla sua morte, alla sua risurrezione, alla sua grazia e verità, alla sua luce e vita eterna. È conversione dal Padre al Figlio per conoscere il vero Padre, il vero Dio, la vera salvezza e redenzione. / <b>Dopo che Giovanni fu arrestato, Gesù andò nella Galilea, proclamando il vangelo di Dio, e diceva: «Il tempo è compiuto e il regno di Dio è vicino; convertitevi e credete nel Vangelo». Passando lungo il mare di Galilea, vide Simone e Andrea, fratello di Simone, mentre gettavano le reti in mare; erano infatti pescatori. Gesù disse loro: «Venite dietro a me, vi farò diventare pescatori di uomini». E subito lasciarono le reti e lo seguirono. Andando un poco oltre, vide Giacomo, figlio di Zebedeo, e Giovanni suo fratello, mentre anch’essi nella barca riparavano le reti. Subito li chiamò. Ed essi lasciarono il loro padre Zebedeo nella barca con i garzoni e andarono dietro a lui.</b> / Non si tratta con Gesù di una conversione morale, di un ritorno all’Antica Alleanza. Si tratta invece di passaggio alla Nuova Alleanza che dovrà essere stipulata nel suo sangue. Chi si converte a Cristo, chi lo accoglie, accoglie il Padre. Chi rifiuta Cristo, rifiuta il Padre. Poiché l’Alleanza del Padre con l’uomo è solo quella stipulata nel sangue di Cristo, chi rifiuta Cristo, chi non beve il suo sangue, rimane fuori del patto con il Signore. L’Alleanza Antica cede il posto alla Nuova per sempre. Questa conversione a Cristo Gesù urge ogni giorno. Anche quelli che credono in essa ogni giorno devono convertirsi ad essa. La conversione è quotidiana ed è alla croce di Gesù. Finché non si porta l’immagine di Gesù Crocifisso, sempre ci si deve convertire. / Madre di Dio, Angeli, Santi, dateci il Santo Spirito della conversione e della vera fede. 
</p>

<p>
<u>DIBRUNO-21</u> / <a href="FILE:///C:/MYKNOW/XDOCS/verbum/DiBruno.txt" title="DiBruno" class="FILE">DiBruno</a>
</p>

<p>
<u>SILVESTRINI-21</u> / <a href="https://liturgia.silvestrini.org/digest/" title="settimana" class="https">settimana</a>
</p>

<h5>LOYOLA</h5>

<h5>LOYOLA</h5>

<p>
Sento che tutto sta per cambiare: lo vedo arrivare, raccontandomi che il tempo di ogni mio desiderio è giunto, che la pienezza è dietro l’angolo, che tutto sta per compiersi. Che il disegno per me finalmente ha un senso, che tocca a me. Tocca a me, allora. Tocca a me muovere i miei passi sui suoi, seguendo il suo viaggio verso la compiutezza. Tocca a me mollare la presa su tutto quello che sono convinto mi definisca, su ogni cosa che penso di essere invece che di avere. Allora mollo la presa, le mani si allentano, la rete cade. Scelgo di rischiare che non mi resti nulla tra le mani. Che il rinunciare a quello che sono sempre stato mi lasci vuoto e spento. Ma le mie mani sono ancora piene. Sono sempre io, il pescatore di sempre, con l’attenzione e la cura di sempre. Cambia la rete, però. Invece che pesci, mi sono ritrovato a inseguire desideri, a prendermi cura del cuore della gente che incontro. Nelle mie reti, i cuori affascinati di chi ascolta le parole di una storia d’amore e non chiede che di essere invitato. E lui invita, subito chiama tutti, lui. Passa e sembra non esserci alcuna alternativa altrettanto degna di vita: la piena libertà del suo amore incanta ogni cuore e io sono chiamato a raccontarlo a chiunque. Sui suoi passi, uno dopo l’altro, cuore dopo cuore. Tutti insieme, nel suo nome. / Su cosa chiedi al Signore di aiutarti ad allentare la presa? Quali reti nella tua vita possono essere trasformate per essere reimpiegate? Cosa ti impedisce di seguire i suoi passi? (Verena M.)
</p>

<p>
<u>LOYOLA-21</u> / <a href="https://getupandwalk.gesuiti.it/" title="commento" class="https">commento</a>
</p>

<p>
<u>LettureBose</u> / La via della vita / Le vie sono due: una della vita e una della morte, e grande è la differenza tra le due vie. La via della vita è questa: innanzitutto amerai il Dio che ti ha plasmato (Dt 6,5; Mt 22,37) e poi il tuo prossimo, come te stesso (Lv 19,18; Mt 22,39), e tutto ciò che non vorresti fosse fatto a te, neppure tu fallo a un altro (Tb 4, 1 5; Mt 7,12). Ecco, dunque, l'insegnamento di queste parole: benedite coloro che vi maledicono, pregate per i vostri nemici e digiunate per coloro che vi perseguitano (Mt 5,44). Quale grazia, infatti, se amate coloro che vi amano? Non fanno questo anche i pagani? (Mt 5,47). Voi, invece, amate coloro che vi odiano (Lc 6,27) e non avrete alcun nemico. Allontanati dai desideri della carne (1Pt 2,11) e del corpo. Se qualcuno ti dà uno schiaffo sulla guancia destra, rivolgigli anche l'altra (Mt 5,39), e sarai perfetto. Se qualcuno ti costringe a [fare] un miglio, fanne insieme a lui due (Mt 5,41). Se qualcuno prende il tuo mantello, dagli anche la tunica (Mt 5,40). Se qualcuno ti prende ciò che è tuo, non ridomandarlo (Lc 6,30); non ti è lecito. A chiunque ti chiede, dà (Mt 5,42) e non ridomandare, perché il Padre vuole che i suoi doni siano dati a tutti. Beato colui che dà, secondo il comandamento, perché è senza colpa. Guai a colui che riceve: se infatti qualcuno riceve essendo nel bisogno, sarà senza colpa; ma chi riceve non essendo nel bisogno, darà conto del motivo per cui ha ricevuto e del fine; messo in prigione, sarà esaminato circa quello che ha fatto e non sarà liberato di là, finché non abbia restituito fino all'ultimo quadrante (Mt 5,26). Ma ancora su questo è stato detto: "Sudi la tua elemosina nelle tue mani, finché tu non sappia a chi dai" ... Sii mite, perché i miti erediteranno la terra (Sal 36 [37],11; Mt 5,5). Sii magnanimo, misericordioso, senza malizia, tranquillo, buono e temi sempre le parole che hai udito (Is 66,2). Non ti innalzerai, né consegnerai la tua anima all'insolenza. La tua anima non si unirà agli orgogliosi, ma frequenterai i giusti e i miti. Accoglierai come beni gli eventi che ti accadono, sapendo che senza Dio non avviene nulla. (Didaché 1,1-6; 3,7-10)
</p>

<h5>FEGF</h5>

<p>
<a href="" title="FraternitaEvangelicheGerusalemmeFI" class="page">FraternitaEvangelicheGerusalemmeFI</a>
</p>

<h3>LECTIO</h3>

<h5>HOMILY</h5>

<p>
<a href="file:///D:/MULO/HomilyVoice" title="HomilyVoice" class="file">HomilyVoice</a><br>
2021
</p>

<span class="backlinks">
</span>

</div>
</div>
</body>
</html>
