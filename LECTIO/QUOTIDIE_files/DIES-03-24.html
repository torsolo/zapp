<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-24</h1>-->
<h1>DIES-03-24</h1>

<h5>Oremus</h5>

<p>
<ul>
<li>Dio onnipotente, concedici una fede salda come quella di Abramo. Oggi, vogliamo perseverare nel tuo insegnamento per diventare tuoi veri discepoli. Non vogliamo essere schiavi del peccato. Guidaci, o Signore, alla casa del Padre, dove nella libertà ti ameremo per sempre.</li>
</ul>
</p>

<p>
<ul>
<li>O Dio che in Gesù tuo Figlio ci dai il privilegio di chiamarti Padre e vuoi che camminiamo in santità e giustizia dinnanzi a te, confermaci nel tuo amore, perché viviamo lieti nella comunione della Santa Chiesa. Amen.</li>
</ul>
</p>

<p>
<ul>
<li>La ricchezza più grande / Signore, aiutaci a fidarci della tua Provvidenza. Guardando a ciò che siamo e a ciò che abbiamo, fa’ che ci sentiamo dei privilegiati, appagati e pieni di gratitudine. Fa’, o Signore, che arriviamo a comprendere che nel tuo amore c’è tutto ciò di cui abbiamo bisogno per vivere felici. A noi, che desideriamo possedere sempre di più, fa’ comprendere che il tuo amore è la ricchezza più grande che possiamo avere e che il sentirci amati da te è il tesoro più prezioso che possiamo desiderare. Donaci di capire che non serve essere invidiosi di chi ha più di noi, non serve essere tristi se agli altri le cose vanno meglio che a noi. Se noi abbiamo te, se tu sei con noi, noi abbiamo tutto. Ma veramente tutto! E questo ci deve bastare e… avanzare, perché, Tu, Signore, sei il massimo che noi possiamo avere! Tu sei il nostro bisogno appagato, il nostro cuore riposato, il nostro sogno realizzato. (don Angelo Saporiti)</li>
</ul>
</p>

<p>
<ul>
<li>In realtà, è Gesù che cercate quando sognate la felicità, è Lui che vi aspetta quando niente vi soddisfa di quello che trovate;</li>
</ul>
è lui la bellezza che tanto vi attrae: è Lui che vi provoca con quella sete di radicalità che non vi permette di adattarvi al compromesso; è Lui che vi spinge a deporre le maschere che rendono falsa la vita; è lui che vi legge nel cuore le decisioni più vere che altri vorrebbero soffocare. E' Gesù che suscita in voi il desiderio di fare della vostra vita qualcosa di grande. (san Giovanni Paolo II, papa)
</p>

<p>
<ul>
<li>Resta con noi, Signore / Tu che vieni come luce per accompagnarci lungo il cammino di fatica e di speranza. Resta con noi, Signore, quando i dubbi contro la fede ci assalgono e lo scoraggiamento atterra la nostra speranza. Quando l’ indifferenza raffredda il nostro amore, e la tentazione sembra troppo forte. Quando qualcuno deride la nostra fiducia, e le nostre giornate sono piene di distrazioni Quando la sconfitta ci coglie di sorpresa e la debolezza invade ogni desiderio. Quando ci troviamo soli, abbandonati da tuti, e il dolore ci porta alle lacrime disperate. Signore, nella gioia e nel dolore, nella vita e nella morte, resta con noi! (P.Maior)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
24 marzo: santi Timolao, Dionigi, Pauside, Alessandro, Romolo e Alessandro; san Secondo, martire; san Mac Cairthind, vescovo di Clogher; san Severo, vescovo di Catania; san Giovanni del Bastone, sacerdote e monaco; santa Caterina, vergine; beato Diego Giuseppe da Cadice, cappuccino; beata Maria Serafina del Sacro Cuore Micheli, fondatrice delle Suore degli Angeli; beata Maria di Gesù Crocifisso Karłowska, vergine, fondatrice delle Suore del Divin Pastore della Provvidenza Divina.
</p>

<h5>Quotes</h5>

<p>
<ul>
<li>«Dì alle anime dove debbono cercare le consolazioni cioè nel tribunale della Misericordia, lì avvengono i più grandi miracoli che si ripetono continuamente. Per ottenere questo miracolo non occorre fare pellegrinaggi in terre lontane né celebrare solenni riti esteriori, ma basta mettersi con fede ai piedi di un Mio rappresentante e confessargli la propria miseria ed il miracolo della Divina Misericordia si manifesterà in tutta la sua pienezza. Anche se un'anima fosse in decomposizione come un cadavere ed umanamente non ci fosse a lcuna possibilità di risurrezione e tutto fosse perduto, non sarebbe così per Dio: un miracolo della Divina Misericordia risusciterà quest'anima in tutta la sua pienezza» (Diario Faustina, 1448). </li>
<li>Il cuore segreto del Vangelo: lo scandalo per cui l’amore vale molto più che l’intelligenza. (G. K. Chesterton)</li>
<li>Se vedi solo ciò che la luce rivela e odi solo ciò che il suono annuncia, allora in realtà non vedi e non senti. (Gibran)</li>
<li>Le due migliori cure che ci siano sono una bella risata e una lunga dormita. (Irlanda)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>"La sofferenza è il mezzo più potente per salvare e santificare le anime." Il Cristianesimo è stato costruito sul sacrificio. Chi non conosce il sacrificio, non può comprendere il Cristianesimo. Per diffondere il Regno di Gesù, l’uomo può fare di più con la sofferenza che con il grande lavoro, le dotte discussioni e i brillanti discorsi e articoli. Forse con i nostri occhi non vedremo i frutti di questa sofferenza ma lassù, nel Cuore Divino, ci sarà dato di vedere quante anime sono state salvate con la sofferenza e a quante iniziative cattoliche essa avrà portato benedizione. La sofferenza è il mezzo più potente per salvare e santificare le anime. Beate quelle anime che, dalle Mani del Signore, con gioia accettano ogni dolore e, unite a Gesù, l’offrono per diffondere la Sua Chiesa tra le anime e nella società. È facile ricevere ogni giorno la Santa Comunione e banchettare con il Signore. Come è amaro, però, quando si deve mangiare il duro legno della Croce. (Beato Ivan Merz, insegnante croato, morto a 32 anni nel 1928)</li>
</ul>
</p>

<h5>DengMingDao</h5>

<p>
Distacco / Quando diventammo amici, / pensammo sarebbe stato per sempre. / Ma ora, infelice, te ne vai. / Il cielo si fa amara incandescenza / greve di rassegnazione. / Vi sono momenti in cui ci tocca la fortuna di trovare dei compagni con cui percorrere il nostro cammino spirituale, ma spesso l'ora del distacco giunge indesiderata. Quando i nostri amici decidono di andarsene, spesso ci scopriamo pieni di dubbi, di confusione e talvolta di senso di colpa. Chiunque può abbandonare il sentiero, ma non per questo sarà dannato: semplicemente, imboccherà un cammino diverso. La regola per chi segue il Tao è questa: percorri la strada per quanto ti è possibile in compagnia, ma quando devi separarti non trattenere mai il tuo compagno. Dobbiamo forse sforzarci di non provare sentimenti nei confronti degli amici? Dopotutto, i saggi ci mettono sempre in guardia contro l'attaccamento. Ma l'emozione è parte di ciò che ci rende umani. Quando un compagno ci lascia, possiamo comprendere le sue ragioni sul piano filosofico, ma non per questo dobbiamo negare i nostri sentimenti mentre proseguiamo soli. 
</p>

<h5>Krishnamurti</h5>

<p>
24-03 La porta della comprensione: Non potete sbarazzarvi della paura senza capire la natura del tempo, senza rendervi conto cioè della natura del pensiero e della parola. A questo punto sorge la domanda: può esserci un pensiero senza che ci sia la parola? Si può pensare senza ricorrere alle parole, che sono memoria? Signori, se non capite la natura della mente, se non vedete come si muove, se non vi interessa conoscere voi stessi, dire che dovete essere liberi dalla paura ha ben poco significato. La paura fa parte di quel contesto che è l’intera struttura della mente. Se volete vedere ed approfondire tutto questo, avete bisogno di energia. Non sto parlando dell’energia che traete dal cibo che mangiate e che fa parte delle necessità fisiche. Per vedere, nel senso che intendo io, ci vuole un’enorme energia, mentre voi l’energia la sprecate lottando con le parole, opponendo resistenza, condannando, dando importanza alle vostre opinioni che vi accecano. Tutta la vostra energia se ne va così. Ma se prendete in considerazione quell’atto di percepire, di vedere, potete ancora aprire la porta. 
</p>

<h5>InFinemDei</h5>

<p>
Signore, la nostra libertà è per noi un segno che siamo stati creati a tua immagine. Concedici di saper usare sempre a buon profitto questo privilegio, volgendoci verso il bene.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
