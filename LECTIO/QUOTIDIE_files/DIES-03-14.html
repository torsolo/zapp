<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-14</h1>-->
<h1>DIES-03-14</h1>

<h5>Oremus</h5>

<p>
<ul>
<li>Padre del cielo, all'alba di questo nuovo giorno, mentre la luce sta per inondare il nostro mondo, guidaci perché possiamo vedere tuo Figlio come la vera luce che illumina tutti i viventi. Facci uscire dalle tenebre del dubbio, dell'incertezza e dell'incredulità. Per mezzo della tua forza, fa' che scegliamo la luce che è Cristo. Fa' che non ci nascondiamo dalla luce, ma, in tutte le nostre parole e azioni, facciamo risplendere la luce di Cristo. Concedi che con la nostra vita possiamo fare da guida al nostro prossimo verso la vera luce che è Gesù Cristo, nostro Signore.</li>
</ul>
</p>

<p>
<ul>
<li>Guidami Tu, Luce gentile, attraverso il buio che mi circonda, sii Tu a condurmi! La notte è oscura e sono lontano da casa, sii Tu a condurmi! Sostieni i miei piedi vacillanti: io non chiedo di vedere ciò che mi attende all'orizzonte, un passo solo mi sarà sufficiente. Non mi sono mai sentito come mi sento ora, né ho pregato che fossi Tu a condurmi. Amavo scegliere e scrutare il mio cammino; ma ora sii Tu a condurmi! (John Henry Newman)</li>
</ul>
</p>

<p>
<ul>
<li>Il Tuo nome è Amore / O Dio, sono ricolmo di aspirazioni, ricolmo di desideri, ricolmo di attese. Alcune potranno realizzarsi, molte no, ma in mezzo ad ogni mia soddisfazione o delusione, io spero in te. So che non mi lascerai mai solo e adempirai le tue divine promesse. Anche quando sembra che le cose non vadano a modo mio, io so che vanno a modo tuo e che alla fine il tuo modo è il migliore per me. O Signore, fortifica la mia speranza specie quando i miei tanti desideri non si adempiono. Fa’ che io non dimentichi mai che il tuo nome è Amore. (Henri J.M. Nouwen)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
14 marzo: sant'Alessandro, martire; san Lazzaro, arcivescovo di Milano; san Leonino, vescovo di Chartres; santa Matilde, regina; santa Paolina, religiosa; beata Eva di Cornillon, reclusa; beato Giacomo Cusmano, fondatore delle Suore e dei Missionari Servi dei Poveri; beato Placido Riccardi, sacerdote benedettino.
</p>

<h5>Quotes</h5>

<p>
<ul>
<li>Non sorgerà mai un fabbricato magnifico, se gettiamo via i mattoni piccoli (Diario Faustina, 112). </li>
<li>Un giovane discepolo andò dal saggio e gli disse: “Come si fa ad imparare ad amare?” “Beh”, rispose il saggio, “potresti iniziare a mettere in pratica queste regole: 1) Non dare mai un’immagine falsa di se stessi. 2) Dire sempre di sì, quando è sì, e no, quando è no. 3) Mantenere la parola data, anche e soprattutto se costa. 4) Guardare gli altri ad occhi aperti, cercando di conoscere i pregi e i difetti. 5) Accogliere degli altri non solo i pregi ma anche i difetti e viceversa. 6) Esercitarsi a perdonare. 7) Dare agli altri il meglio di se stessi, senza nascondere loro i propri difetti. 8 ) Riprendere il rapporto con gli altri anche dopo delusioni e tradimenti. 9) Imparare a chiedere scusa, quando ci si accorge di aver sbagliato. 10) Condividere gli amici, vincendo la gelosia. 11) Evitare amicizie chiuse e possessive. 12) Dare agli altri anche quando gli altri non possono darci niente.” Il discepolo con uno sguardo perplesso disse: “Sono regole belle ma difficili da vivere!” “Perché, chi ti ha detto che amare è facile?”, rispose il saggio. “Non esiste l’amore facile, non esiste l’amore a buon mercato”. Tutti cercano l’amore ma pochi sono disposti a pagarne il prezzo: il sacrificio! “Quando potrò dire a me stesso di aver imparato ad amare?” disse il discepolo. “Mai. Perché la misura dell’amore è amare senza misura.”</li>
<li>Vivere le beatitudini è il modo migliore e autentico per essere discepoli di Gesù, è l’atteggiamento più giusto per sentirsi figli di Dio, è una scelta necessaria per realizzarsi pienamente, sia materialmente che spiritualmente. (Vito Moretti)</li>
<li>Soltanto chi lascia il labirinto può essere felice, ma solamente chi è felice può uscirne. (Michael Ende)</li>
<li>Il cane non torna mai dove è stato bastonato. (Rwanda)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>"Rimanendo presso il Padre, era verità e vita; rivestendosi della nostra carne, è diventato la via." -Cristo è via alla luce, alla verità, alla vita- Se lo ami, seguilo. Tu dici: Lo amo, ma per quale via devo seguirlo? Se il Signore tuo Dio ti avesse detto: Io sono la verità e la vita, tu, desiderando la verità e bramando la vita, cercheresti di sicuro la via per arrivare all'una e all'altra. Diresti a te stesso: gran cosa è la verità, gran bene è la vita: oh! se fosse possibile all'anima mia trovare il mezzo per arrivarci! Tu cerchi la via? Ascolta il Signore che ti dice in primo luogo: Io sono la via. Prima di dirti dove devi andare, ha premesso per dove devi passare: «Io sono», disse, «la via»! La via per arrivare dove? Alla verità e alla vita. Prima ti indica la via da prendere, poi il termine dove vuoi arrivare. «Io sono la via, Io sono la verità, Io sono la vita». Rimanendo presso il Padre, era verità e vita; rivestendosi della nostra carne, è diventato la via. Non ti vien detto: devi affaticarti a cercare la via per arrivare alla verità e alla vita; non ti vien detto questo. Pigro, alzati! La via stessa è venuta a te e ti ha svegliato dal sonno, se pure ti ha svegliato. Alzati e cammina! Forse tu cerchi di camminare, ma non puoi perché ti dolgono i piedi. Per qual motivo ti dolgono? Perché hanno dovuto percorrere i duri sentieri imposti dai tuoi tirannici egoismi? Ma il Verbo di Dio ha guarito anche gli zoppi. Tu replichi: Sì, ho i piedi sani, ma non vedo la strada. Ebbene, sappi che egli ha illuminato perfino i ciechi. (Dai «Trattati su Giovanni» di sant'Agostino, vescovo)</li>
</ul>
</p>

<h5>DengMingDao</h5>

<p>
<sup>073</sup> Conferma / Fermi sul precipizio, / tenebra esistenziale, / chiamiamo nel vuoto: / una risposta sicuramente giungerà. / Il precipizio rappresenta il dilemma dell'essenza umana, la sensazione che questa esistenza sia troppo casuale, troppo assurda. L'ordine esiste? Vi è una forza a dirigere il tutto? Sono domande importanti, tanto importanti che per trovare risposta non possiamo semplicemente interrogare le scritture, ma noi stessi dobbiamo partire in esplorazione. I seguaci del Tao paragonano il vuoto a una valle. Sebbene vuota, la valle è produttiva e positiva. La vuotezza della valle consente all'acqua di accumularsi per nutrire le piante, e alla vivificante luce del sole di espandersi su tutta la sua superficie. La sua apertura offre conforto a uomini e animali allo stesso tempo. Il vuoto non dovrebbe spaventarci. Al contrario, esso contiene tutte le possibilità. Spiamo al suo interno, chiamiamo con tutto il nostro essere, e non solo con la nostra voce: se il nostro grido è profondo e sincero, sicuramente udiremo un'eco. E' la conferma della nostra esistenza, la conferma che siamo sulla strada giusta. Con questo incoraggiamento, possiamo continuare a vivere e ad esplorare. Il vuoto, allora, non sarà più spaventoso, ma diventerà un inseparabile compagno. 
</p>

<h5>InFinemDei</h5>

<p>
Dio non poteva fornire al mondo un altro rimedio che quello della morte di suo Figlio? Certamente egli poteva farlo, e in mille altri modi che non fossero questo; poiché non vi era forse, nella sua potenza, il poter perdonare alla natura umana con potere assoluto e per pura misericordia, senza far intervenire la giustizia e senza il tramite di qualche creatura? Egli poteva senza dubbio; e chi avrebbe osato parlarne o trovare da ridire? Nessuno, poiché il Maestro è sovrano, e può tutto ciò che desidera. O ancora, se egli voleva servirsi per questa redenzione del tramite di qualche creatura, non poteva forse crearne una così eccellente e dignitosa che, attraverso la sua azione o la sua sofferenza, fosse abbastanza per i peccati di tutti gli uomini? Sicuramente, ed egli poteva riscattarci in mille altri modi che non fossero la morte di suo Figlio, ma non l'ha voluto, perché ciò che era sufficiente per la nostra salvezza non lo era per il suo amore; e per mostrarci quanto ci amava, questo Figlio divino è morto della morte più dura e ignominiosa, quella sulla croce. (SAN FRANCESCO DI SALES)
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
