<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-17</h1>-->
<h1>DIES-03-17</h1>

<h5>Oremus</h5>

<p>
<ul>
<li>Signore Gesù Cristo, tu sei il Verbo di Dio Padre in tutta la tua umanità. Insegnaci come vedere le tue azioni e vivere in conformità ad esse, come nel corso della tua vita terrena tu hai contemplato l'azione del Padre che è nei cieli, e hai agito parlando umanamente, in conformità con essa. Insegnami a compiere la volontà di Dio, facendo il bene intorno a me e servendo il mio prossimo secondo il tuo esempio.</li>
</ul>
</p>

<p>
<ul>
<li>Signore Gesù, tu sempre guardi al Padre e compi ciò che vedi fare da lui; attira il nostro sguardo verso di te: nella tua luce vedremo la luce, apprenderemo a vivere da figli di Dio. Da lui ti è concesso il potere di dare la vita e di renderla, nuova, a chi l'ha perduta, perché hai consegnato te stesso alla morte per tutti. Accresci la nostra fede; è in te la sorgente della vita, da te attingeremo con gioia la nostra salvezza.</li>
</ul>
</p>

<p>
<ul>
<li>Cristo alla mia destra / Io sorgo oggi grazie a una forza possente, l’invocazione della Trinità. Sorgo grazie alla forza della nascita di Cristo, della sua crocifissione e della sua sepoltura, della sua resurrezione e della sua ascesa, della sua discesa per il Giudizio Universale. Sorgo grazie alla forza del Signore che mi guida, il potere di Dio per sollevarmi, la saggezza di Dio per guidarmi, l’occhio di Dio per guardare davanti a me, l’orecchio di Dio per udirmi, la parola di Dio per parlarmi, la mano di Dio per difendermi dai tranelli dei diavoli, dalle tentazioni del vizio. Io invoco oggi tutte queste forze contro ogni potere che si opponga al mio corpo e alla mia anima. Cristo fammi scudo contro il veleno, contro il fuoco. Cristo davanti a me, Cristo dietro di me, Cristo alla mia destra, Cristo alla mia sinistra, Cristo quando mi corico, Cristo quando mi alzo. Cristo in ogni cuore che mi pensa, Cristo in ogni bocca che mi parla, Cristo in ogni occhio che mi guarda, Cristo in ogni orecchio che mi ascolta. (San patrizio d’Irlanda)</li>
</ul>
</p>

<p>
<ul>
<li>Vivo in un mondo in cui ha valore solo ciò che si misura. Vivo in un mondo in cui esiste solo ciò che si può provare oggettivamente. Vivo in un mondo in cui non contano che le mie prestazioni. Vivo in un mondo in cui qualcuno di inconcepibile e incomprensibile come te, mio Dio, non può trovare nessun posto. Spesso, mi sento solo in questo mondo, con il pensiero della tua presenza. Ti prego: resta vicino a me. (Anonimo)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
17 marzo: san Patrizio, vescovo; santi martiri di Alessandria d'Egitto; sant'Agricola, vescovo di Nevers; santa Gertrude, badessa di Nivelles; san Paolo, monaco; beato Corrado, eremita; san Giovanni Sarkander, sacerdote e martire; san Gabriele Lalemant, sacerdote della Compagnia di Gesù; beato Giovanni Nepomuceno Zegrí y Moreno, sacerdote, fondatore delle Mercedarie della Carità.
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a><br>
<ul>
<li>Nella meditazione sul peccato, il Signore mi ha fatto conoscere tutta la malizia del peccato e l'ingratitudine che in esso è contenuta. Sento nella mia anima una grande ripugnanza anche per il più piccolo peccato (Diario Faustina, 1334).</li>
<li>Soffrire ed essere afflitti semplicemente perché si appartiene a Cristo e si vuole rimanere a lui fedeli fa parte della vocazione di ogni cristiano, ma soffrire con lui e per lui è una grazia speciale che ci aiuta a crescere come figli di Dio. (Vito Moretti)</li>
<li>Il desiderio è il primo impulso per conoscere e capire, è la radice di una pianta delicata, che se sai coltivare ti tiene in vita. (G. Gaber)</li>
<li>Si possono veder passare le nuvole, ma non i pensieri. (Nuova Zelanda)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>Dalle «Lettere» di san Massimo Confessore, abate (Lett. 11; PG 91, 454-455). Tutti i predicatori della verità, tutti i ministri della grazia divina e quanti dall'inizio fino a questi nostri giorni hanno parlato a noi della volontà salvifica di Dio, dicono che nulla è tanto caro a Dio e tanto conforme al suo amore quanto la conversione degli uomini mediante un sincero pentimento dei peccati. E proprio per ricondurre a sé gli uomini Dio fece cose straordinarie, anzi diede la massima prova della sua infinita bontà. Per questo il Verbo del Padre, con un atto di inesprimibile umiliazione e con un atto di incredibile condiscendenza si fece carne e si degnò di abitare tra noi. Fece, patì e disse tutto quello che era necessario a riconciliare noi, nemici e avversari di Dio Padre. Richiamò di nuovo alla vita noi che ne eravamo stati esclusi. Il Verbo divino non solo guarì le nostre malattie con la potenza dei miracoli, ma prese anche su di sé l'infermità delle nostre passioni, pagò il nostro debito mediante il supplizio della croce, come se fosse colpevole, lui innocente. Ci liberò da molti e terribili peccati. Inoltre con molti esempi ci stimolò ad essere simili a lui nella comprensione, nella cortesia e nell'amore perfetto verso i fratelli. Per questo disse: «Non sono venuto a chiamare i giusti, ma i peccatori a convertirsi» (Lc 5, 32). E ancora: «Non sono i sani che hanno bisogno del medico, ma i malati» (Mt 9, 12). Disse inoltre di essere venuto a cercare la pecorella smarrita e di essere stato mandato alle pecore perdute della casa di Israele. Parimenti, con la parabola della dramma perduta, alluse, sebbene velatamente, a un aspetto particolare della sua missione: egli venne per ricuperare l'immagine divina deturpata dal peccato. Ricordiamo poi quello che dice in un'altra sua parabola: «Così vi dico, ci sarà più gioia in cielo per un peccatore convertito ...» (Lc 15, 7). Il buon samaritano del vangelo curò con olio e vino e fasciò le ferite di colui che era incappato nei ladri ed era stato spogliato di tutto e abbandonato sanguinante e mezzo morto sulla strada. Lo pose sulla sua cavalcatura, lo portò all'albergo, pagò quanto occorreva e promise di provvedere al resto. Cristo è il buon samaritano dell'umanità. Dio è quel padre affettuoso, che accoglie il figliol prodigo, si china su di lui, è sensibile al suo pentimento, lo abbraccia, lo riveste di nuovo con gli ornamenti della sua paterna gloria e non gli rimprovera nulla di quanto ha commesso. Richiama all'ovile la pecorella che si era allontanata dalle cento pecore di Dio. Dopo averla trovata che vagava sui colli e sui monti, non la riconduce all'ovile a forza di spintoni e urla minacciose, ma se la pone sulle spalle e la restituisce incolume al resto del gregge con tenerezza e amore. Dice: Venite a me, voi tutti che siete affaticati e oppressi, ed io vi darò riposo (cfr. Mt 11, 28). E ancora: «Prendete il mio giogo sopra di voi» (Mt 11, 29). Il giogo sono i comandamenti o la vita vissuta secondo i precetti evangelici. Riguardo al peso poi, forse pesante e molesto al penitente, soggiunge: «Il mio giogo è dolce e il mio carico leggero» (Mt 11, 30). Insegnandoci la giustizia e la bontà di Dio, ci comanda: Siate santi, siate perfetti, siate misericordiosi come il Padre vostro celeste (cfr. Lc 6, 36); «Perdonate e vi sarà perdonato» (Lc 6, 37) e ancora: «Tutto quanto volete che gli uomini facciano a voi, anche voi fatelo a loro» (Mt 7, 12).</li>
</ul>
</p>

<h5>DengMingDao</h5>

<p>
<sup>076</sup> Divino / Ogni anima è inviolabile, / ogni pensiero può essere protetto. / L'obiettivo più profondo / è trovare la fonte del divino. / Anche quando il nostro corpo è devastato e a pezzi, la nostra mente non deve mai venire sopraffatta. Solo quando permettiamo agli altri di influenzarci possiamo accettare che la nostra mente sia penetrata. Il male prospera laddove ci rende fisicamente, emotivamente o mentalmente schiavi, ma agisce sempre per inganno. Per questo dobbiamo ricordare sempre la natura divina della nostra anima. I nostri pensieri sono privati. Finché conserviamo intatta la nostra determinazione, il male non può piegarci. Qualcuno ritiene che la lettura del pensiero sia possibile, e che gli dèi osservino sempre ogni nostra mossa: ma se decidiamo di non farlo entrare, nessun maestro, né medium, né dio può varcare il nostro cancello interiore. Ritirandoci nella dimensione divina della nostra anima, possiamo arrivare a conoscere noi stessi. Nessuno può compiere questo sforzo al posto nostro. Il risultato dipende solo dall'autodisciplina con cui regoliamo la nostra vita, e dallo stato di contemplazione che riusciamo a mantenere. Soltanto noi possiamo penetrare nel nucleo più sacro del nostro essere per scoprirvi i segreti dell'esistenza. 
</p>

<h5>Krishnamurti</h5>

<p>
17-03 Come può esserci vero amore?: L’immagine che avete di una persona, le immagini che avete dei vostri uomini politici, del primo ministro, di Dio, di vostra moglie, dei vostri figli, sono lì, davanti a voi. Queste immagini sono state create dalle vostre relazioni reciproche, dalle vostre paure, dalle vostre speranze. Il sesso, Il piacere di stare con vostra moglie o con vostro marito, le arrabbiature che vi siete presi, i complimenti che vi sono stati fatti, le comodità che vi siete concessi e tutto quello che la vita familiare vi offre – come è penoso il nostro modo di vivere! – tutto questo ha contribuito a creare un’immagine di vostra moglie o di vostro marito. E voi guardate avendo davanti questa immagine. E naturalmente vostra moglie o vostro marito si sono fatti un’immagine di voi. Così la relazione tra voi e vostra moglie o vostro marito, tra voi e un uomo politico, è in realtà una relazione tra due immagini. Vi pare? Questo e un fatto. Ma due immagini, che sono il risultato del pensiero, del piacere e così via, come possono provare affetto o amore? La relazione tra due persone, a qualunque distanza si trovino, è una relazione tra immagini, simboli, ricordi. E in una relazione simile come può esserci vero amore? 
</p>

<h5>InFinemDei</h5>

<p>
Tu sia adorato, Signore Gesù Cristo. Tu sei la nostra via verso il Padre, e adorandoti io adoro il Padre. Grazie per il dono della fede che dà la vita. Conforta la mia fragile fede e insegnami come agire per amore. Converti tutti gli uomini della terra affinché nessuno dei nostri fratelli e sorelle si perda e compaia per un giudizio di condanna davanti al tuo tribunale quando verrai per virtù del Padre. Da' alla Chiesa la forza dello Spirito, affinché noi diventiamo gli strumenti di una conversione universale.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
