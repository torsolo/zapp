<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-22</h1>-->
<h1>DIES-01-22</h1>

<h5>Oremus</h5>

<p>
<ul>
<li>La Chiesa è apostolica, cioè essa contiene la missione e l'autorità affidata da Gesù Cristo per essere mezzo di salvezza nella storia degli uomini. Talvolta, Signore, siamo coscienti della grande responsabilità che abbiamo noi cristiani, membri della tua Chiesa. Permettici di riconoscere sempre i successori degli apostoli: papa e vescovi. Essi sono eletti perché attraverso il loro ministero il popolo di Dio diventi più forte e più fedele, attivo nella società. Accordaci la grazia di vivere in comunione con gli insegnamenti di coloro che tu stesso hai scelto come araldi del vangelo.</li>
</ul>
</p>

<p>
<ul>
<li>Dio nostro, tu sei al centro di tutto e tutto circondi. Tutto si curva al tuo passaggio: gioie, progressi, dolori, fallimenti, errori, opere, preghiere, bellezze, potenze del cielo, della terra e degli inferi. Tutto mette la propria energia a servizio del tuo spazio divino e da esso tutto è pervaso con potenza. Tu non distruggi le cose e neppure le forzi: le liberi, le orienti, le trasfiguri, le animi. Non le abbandoni, ma ti appoggi su di loro e avanzi trascinando con te ciò che in loro è santo. Donaci la purezza di cuore, la fede, la fedeltà, perché con questi doni si costruisce la nuova terra e si vince il mondo in Gesù Cristo, nostro Signore. (Pierre Teilhard de Chardin)</li>
</ul>
</p>

<p>
<ul>
<li>La Tua pecorella / Soccorrimi, mio Signore, perché senza te, Salvatore mio dolcissimo, io sto nelle tenebre e nel pianto; senza te, agnello mansuetissimo, io sto in angosce, in pene e in paura; senza te, figlio di Dio altissimo, sto in confusione e vergogna; senza te, io sono spogliato d’ogni bene e accecato, perché tu sei Gesù, vera luce delle anime; senza te, io sono perduto e dannato, perché tu sei vita delle anime e vita delle vite; senza te, io sono sterile e arido, perché tu sei fonte di ogni dono e d’ogni grazia; senza te, io sono del tutto sconsolato, perché tu sei, Gesù, redenzione, amore e desiderio, pane di conforto e vino che rallegra i cuori degli angeli e i cuori di tutti i santi. Illuminami, maestro graziosissimo e pastore pietosissimo, perché io sono, benché indegno, la tua pecorella. (Beato Giovanni da Fermo)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a><br>
22 gennaio: san Vincenzo, diacono di Saragozza e martire; san Valerio, vescovo di Saragozza; san Gaudenzio, primo vescovo di Novara; sant'Anastasio, monaco e martire in Persia; san Bernardo, vescovo di Vienne; san Domenico, abate di Sora; beata Maria Mancini, vedova, religiosa domenicana; beato Antonio della Chiesa, sacerdote domenicano; beato Guglielmo Patenson, sacerdote e martire; santi Francesco Gil de Federich e Matteo Alonso de Leciñana, sacerdoti domenicani e martiri; san Vincenzo Pallotti, sacerdote, fondatore della Società dell'Apostolato Cattolico; beato Guglielmo Giuseppe Chaminade, sacerdote, fondatore delle Figlie di Maria Immacolata e la Società di Maria; beata Laura Vicuña, vergine; beato Giuseppe Nascimbeni, sacerdote, fondatore delle Piccole Suore della Sacra Famiglia; Ladislao Batthyány-Strattmann, padre di famiglia.
</p>

<h5>Quotes</h5>

<p>
<ul>
<li>La speranza ha due bellissime figlie: lo sdegno e il coraggio... Lo sdegno per la realtà delle cose; il coraggio per cambiarle. (Pablo Neruda)</li>
<li>Se si giudicasse la noce di cocco dal di fuori non si sarebbe mai scoperto il buono. (RAMÓN GÓMEZ DE LA SERNA)</li>
<li>La vita è come un’eco: se non ti piace quello che ti rimanda, devi cambiare il messaggio che invii. (J. Joyce)</li>
<li>Guai a chi avrà amato solo corpi, forme, apparenze. La morte gli toglierà tutto. Cercate di amare le anime. Le ritroverete. (Victor Hugo)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<p>
<ul>
<li>"Chi ama Dio nel profondo del suo cuore, questi è da lui conosciuto." Dai «Capitoli sulla perfezione spirituale» di Diàdoco di Fotice, vescovo (Capp. 12. 13. 14; PG 65, 1171-1172). Si deve amare solo Dio. Chi ama se stesso non può amare Dio; chi invece non ama se stesso a motivo delle più importanti ricchezze dell'amore di Dio, costui ama Dio. Da questo deriva che egli non cerca mai la sua gloria, ma la gloria di Dio. Chi infatti ama se stesso cerca la propria gloria, mentre chi ama Dio cerca la gloria del suo creatore. È proprio dell'anima che sperimenta e ama Dio cercare sempre la sua gloria in tutto ciò che fa, dilettarsi della sottomissione alla sua volontà, perché la gloria appartiene a Dio a motivo della sua maestà, mentre all'uomo conviene la sottomissione per il conseguimento della familiarità con Dio. Quando anche noi facciamo in questo modo, siamo felici della gloria del Signore e, sull'esempio di Giovanni Battista, cominciamo a dire: «Egli deve crescere e io invece diminuire» (Gv 3,30). Ho conosciuto una persona che soffriva, perché non riusciva ad amare Dio come voleva. E tuttavia l'amava essendo la sua anima infuocata dall'amore di Dio. Così Dio era in essa glorificato, benché essa fosse un nulla. Chi è tale non si loda con le parole, ma si riconosce per quello che è. Anzi per il grande desiderio di umiltà non pensa alla sua dignità, sentendosi al servizio di Dio, come la legge prescrive ai sacerdoti. Per la preoccupazione di amare Dio si dimentica della sua dignità, e tiene la propria gloria nascosta nella profonda carità che ha per Dio, e non pensa più a se stesso, arrivando, per la sua grande umiltà, a ritenersi servo inutile. Facciamo anche noi così, evitando gli onori o la gloria a motivo delle immense ricchezze dell'amore di Dio, che veramente ci ama. Chi ama Dio nel profondo del suo cuore, questi è da lui conosciuto. Quanto più si è in grado di ricevere l'amore di Dio, tanto più lo si ama. Chi ha avuto la fortuna di raggiungere una simile perfezione desidera ardentemente l'illuminazione divina sino a sentirsene compenetrato, resta dimentico di sé e viene tutto trasformato nella carità. Allora, pur vivendo nel mondo, non pensa più alle cose del mondo; e mentre si trova ancora nel corpo, ha la sua anima continuamente rivolta a Dio. Poiché il suo cuore è bruciato dal fuoco della carità, egli è talmente unito a Dio da ignorare completamente l'amor proprio e da poter dire, con l'Apostolo: «Se siamo stati fuori di senno era per Dio; se siamo assennati, è per voi» (2 Cor 5,13).</li>
</ul>
</p>

<h5>DengMingDao</h5>

<p>
Comunicazione / Movimento, cose, discorsi e parole: / comunichiamo attraverso simboli grossolani. / Li definiamo «oggettivi», / ma non possiamo sfuggire / al nostro punto di vista. / Dato che non possiamo comunicare in maniera diretta e telepatica, l'errata interpretazione è un problema costante. I gesti, i segni, i discorsi e la parola scritta sono schiacciati dal peso della cattiva comunicazione. Spesso dieci testimoni di un medesimo fatto non riescono a trovarsi d'accordo su un unico particolare, e ognuno di noi vede cose diverse nel castello di carte di un prestigiatore. Quindi, siamo eterni prigionieri della nostra soggettività. I seguaci del Tao affermano che non conosciamo una sola verità al mondo, ma solo diversi gradi di ambiguità. Alcuni la chiamano poesia; altri la chiamano arte. Resta il fatto che qualunque comunicazione è relativa. Chi segue il Tao è uomo pratico. Egli sa che le parole sono imperfette, e dunque vi accorda un'importanza limitata: il simbolo non è la realtà.
</p>

<h5>InFinemDei</h5>

<p>
In questa notte che sta per cominciare, vogliamo metterci sotto la tua protezione. Oggi, attraverso la tua parola, abbiamo ascoltato ancora una volta la scelta che hai fatto dei dodici apostoli. Noi vogliamo formare, vicino a loro, questa Chiesa, unica e santa. Vogliamo vivere nella cattolicità alla quale essa è chiamata, affinché il mondo sia, sempre più, quello di Gesù Cristo. Fa' che il tuo messaggio arrivi ai confini di tutta la terra e che noi formiamo così un solo popolo sotto la guida dello stesso pastore.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
