<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Mercoledì della I settimana del Tempo Ordinario (anno dispari)
</p>

<p>
<u>ANTIFONA</u> / Vidi il Signore su di un trono altissimo: lo adorava una schiera di angeli e cantavano insieme: "Ecco colui che regna per sempre".
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>COLLETTA</u> / Ispira la tua paterna bontà, o Signore, i pensieri e i propositi del tuo popolo in preghiera, perché veda ciò che deve fare e abbia la forza di compiere ciò che ha veduto. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Egli doveva rendersi in tutto simile ai fratelli, per diventare misericordioso</b> / Dalla lettera agli Ebrei. (Eb 2,14-18) / Fratelli, poiché i figli hanno in comune il sangue e la carne, anche Cristo allo stesso modo ne è divenuto partecipe, per ridurre all'impotenza mediante la morte colui che della morte ha il potere, cioè il diavolo, e liberare così quelli che, per timore della morte, erano soggetti a schiavitù per tutta la vita. Egli infatti non si prende cura degli angeli, ma della stirpe di Abramo si prende cura. Perciò doveva rendersi in tutto simile ai fratelli, per diventare un sommo sacerdote misericordioso e degno di fede nelle cose che riguardano Dio, allo scopo di espiare i peccati del popolo. Infatti, proprio per essere stato messo alla prova e aver sofferto personalmente, egli è in grado di venire in aiuto a quelli che subiscono la prova. / Parola di Dio.
</p>

<p>
<u>PSALMUS</u> / (Sal 104) <b>Il Signore si è sempre ricordato della sua alleanza</b> / Rendete grazie al Signore e invocate il suo nome, proclamate fra i popoli le sue opere. A lui cantate, a lui inneggiate, meditate tutte le sue meraviglie. / Gloriatevi del suo santo nome: gioisca il cuore di chi cerca il Signore. Cercate il Signore e la sua potenza, ricercate sempre il suo volto. / Voi, stirpe di Abramo, suo servo, figli di Giacobbe, suo eletto. È lui il Signore, nostro Dio: su tutta la terra i suoi giudizi. / Si è sempre ricordato della sua alleanza, parola data per mille generazioni, dell'alleanza stabilita con Abramo e del suo giuramento a Isacco.
</p>

<p>
<u>ACCLAMATIO</u> / Alleluia, Alleluia / Le mie pecore ascoltano la mia voce, dice il Signore, e io le conosco ed esse mi seguono. (Gv 10,27) / Alleluia.
</p>

<p>
<u>VANGELO</u> / <b>Guarì molti che erano afflitti da varie malattie</b> / Dal Vangelo secondo  Marco (Mc 1,29-39) / In quel tempo, Gesù, uscito dalla sinagoga, subito andò nella casa di Simone e Andrea, in compagnia di Giacomo e Giovanni. La suocera di Simone era a letto con la febbre e subito gli parlarono di lei. Egli si avvicinò e la fece alzare prendendola per mano; la febbre la lasciò ed ella li serviva. Venuta la sera, dopo il tramonto del sole, gli portavano tutti i malati e gli indemoniati. Tutta la città era riunita davanti alla porta. Guarì molti che erano affetti da varie malattie e scacciò molti demòni; ma non permetteva ai demòni di parlare, perché lo conoscevano. Al mattino presto si alzò quando ancora era buio e, uscito, si ritirò in un luogo deserto, e là pregava. Ma Simone e quelli che erano con lui, si misero sulle sue tracce. Lo trovarono e gli dissero: «Tutti ti cercano!». Egli disse loro: «Andiamocene altrove, nei villaggi vicini, perché io predichi anche là; per questo infatti sono venuto!». E andò per tutta la Galilea, predicando nelle loro sinagoghe e scacciando i demòni. / Parola del Signore.
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / Gesù è guaritore dei corpi e salvatore di tutto l'uomo. Egli prega ora con noi il Padre che ci ha dato la vita. e continuamente si prende cura dei suoi figli. Con fiducia preghiamo: <b>Salvaci, o Signore.</b> / La tua Chiesa, Signore, è lacerata nei cristiani, perseguitata in molti paesi, guastata dai nostri peccati: donale salute e freschezza nuova. Noi ti invochiamo: / Molti popoli, o Padre, non hanno conosciuto l'amore che hai manifestato nel tuo Figlio Gesù, e tuttavia lo cercano con cuore sincero: non abbandonarli. Noi ti invochiamo: / Prima che noi ti cercassimo, tu per primo ci hai chiamato e ci sei venuto vicino per donarci la tua vita: sostienici nel cammino quotidiano. Noi ti invochiamo: / I malati che la scienza umana non può più soccorrere sperano ancora nel tuo aiuto: rafforza il loro animo nella prova. Noi ti invochiamo: / Ricordati dei sofferenti nel corpo e nello spirito che vivono tra noi e che forse ignoriamo: guariscili e illumina la loro pena. Noi ti invochiamo: / Per i medici e gli infermieri. / Perché molti ascoltano la chiamata del Signore. / Padre nostro, liberaci dal male che abita nel nostro cuore e che distrugge i nostri corpi, e insegnaci ad alleviare la sofferenza del prossimo. Per Gesù Cristo che ha patito ed è morto per noi e ora vive e regna nei secoli eterni. Amen.
</p>

<p>
<u>OFFERTORIO</u> / Ti sia gradita, o Signore, l’offerta del tuo popolo: santifichi la nostra vita e ottenga ciò che con fiducia ti chiediamo. Per Cristo nostro Signore.
</p>

<p>
<u>COMMUNIO</u> / È in te, Signore, la sorgente della vita, alla tua luce vediamo la luce. (Sal 35,10) ♦ “Io sono venuto perché abbiano la vita, e l’abbiano in abbondanza”, dice il Signore. (Gv 10,10)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Dio onnipotente, che ci nutri con i tuoi sacramenti, donaci di servirti degnamente con una vita santa. Per Cristo nostro Signore.
</p>

<h3>LECTIO</h3>

<h5>EVANGELIZO</h5>

<p>
San Girolamo (347-420) sacerdote, traduttore della Bibbia, dottore della Chiesa / Commento al vangelo di Marco, 2; PLS 2, 125s / "Gesù la sollevò prendendola per mano" / "Gesù, accostatosi, la sollevò prendendola per mano". Infatti questa malata non poteva sollevarsi da sola; costretta a letto, non poteva venire incontro a Gesù. Ma il medico misericordioso si avvicina lui al letto. Colui che aveva portato una pecora malata sulle sue spalle (Lc 15,5) avanza ora verso questo letto... Si avvicina sempre di più, per guarire maggiormente. Notate bene ciò che sta scritto... "Avresti potuto senza dubbio venirmi incontro, avresti dovuto accogliermi sulla soglia della tua casa; ma allora la guarigione sarebbe risultata non tanto della mia misericordia quanto della tua volontà. Poiché una febbre ti prostra e ti impedisce di alzarti, vengo io". "La sollevò". Siccome lei non poteva risollevarsi da sola, la solleva il Signore. "La sollevò prendendola per mano". Quando Pietro era in pericolo in mare, nel momento in cui stava per annegare, anche lui è stato preso per mano, e si sollevò... Che bella manifestazione di amicizia e di affetto per quella malata! La risolleva prendendola per mano; la sua mano guarisce la mano della malata. Prende questa mano come l'avrebbe fatto un medico, sente il polso e valuta la gravità  della febbre, colui che è al tempo stesso medico e rimedio. Gesù la tocca, e la febbre scompare. Speriamo che tocchi la nostra mano affinché i nostri atti siano purificati. Che entri a casa nostra: solleviamoci finalmente dal nostro letto, non rimaniamo coricati. Gesù sta al nostro capezzale e noi rimaniamo coricati? Su, in piedi!... "In mezzo a voi sta uno che voi non conoscete" (Gv 1,26); "Il Regno di Dio è in mezzo a voi" (Lc 17,21). Abbiamo fede, e vedremo Gesù presente in mezzo a noi.
</p>

<p>
<u>EVANGELIZO-21</u> / Santa Gertrude di Helfta (1256-1301) monaca benedettina / L'Araldo del Divino Amore, Libro III, SC 143 Seguire Cristo / Pregando devotamente per un'altra persona, Gertrude ricevette questo insegnamento come regola per la sua vita: (...) tutta fedele a quanto le Scritture le hanno rivelato del comportamento di Gesù, ella si applichi a imitare il suo esempio in tutto e specialmente in tre cose. La prima è che il Signore passava spesso la notte in preghiera; l'anima doveva dunque cercare aiuto nella preghiera in ogni tribolazione e avversità. Secondo: come il Signore percorreva pregando città e paesi, occorreva applicarsi, non solo alla predicazione, ma anche in tutte le azioni, i gesti, il comportamento, a edificare il prossimo col buon esempio. Terzo: come Cristo Signore ha fatto tante opere buone a coloro che erano nel bisogno, occorreva diffondere la grazia con le parole e le opere, sempre attenta al momento di parlare o agire a raccomandarsi al Signore perché l'atto sia unito all'opera divina perfetta, finalizzata secondo la sua adorabile volontà alla salvezza del genere umano, e, compiuto l'atto, offrendolo nuovamente al Figlio di Dio, con la stessa intenzione di unità, affinché sia corretto nelle imperfezioni e reso degno d'essere presentato a Dio Padre, in eterna lode.
</p>

<h5>DIBRUNO</h5>

<p>
E subito gli parlarono di lei / (Eb 2.14-18; Sal 104; Mc 1,29-39) / Ogni uomo deve farsi voce dell’uomo bisognoso verso ogni altro uomo, per intervenire secondo le sue possibilità e aiutare chi è in stato di sofferenza sia fisica, sia materiale o spirituale. La voce dell’uomo in favore dell’uomo è obbligo, comando del Signore. La voce va data sempre a coloro che non hanno voce. È divina volontà. Apri la bocca in favore del muto, in difesa di tutti gli sventurati. Apri la bocca e giudica con equità, rendi giustizia all’infelice e al povero (Pr 31,8-9). / Gesù ci avverte che ogni uomo non parla a noi solo con la sua voce, parla anche con il suo corpo. Il corpo dell’uomo è preghiera incessante. La vista è via attraverso la quale le necessità dei fratelli entrano nel cuore. Il giudizio finale è sulla vista. / Quando il Figlio dell’uomo verrà nella sua gloria, e tutti gli angeli con lui, siederà sul trono della sua gloria. Davanti a lui verranno radunati tutti i popoli. Egli separerà gli uni dagli altri, come il pastore separa le pecore dalle capre, e porrà le pecore alla sua destra e le capre alla sinistra. Allora il re dirà a quelli che saranno alla sua destra: “Venite, benedetti del Padre mio, ricevete in eredità il regno preparato per voi fin dalla creazione del mondo, perché ho avuto fame e mi avete dato da mangiare, ho avuto sete e mi avete dato da bere, ero straniero e mi avete accolto, nudo e mi avete vestito, malato e mi avete visitato, ero in carcere e siete venuti a trovarmi”. Allora i giusti gli risponderanno: “Signore, quando ti abbiamo visto affamato e ti abbiamo dato da mangiare, o assetato e ti abbiamo dato da bere? Quando mai ti abbiamo visto straniero e ti abbiamo accolto, o nudo e ti abbiamo vestito? Quando mai ti abbiamo visto malato o in carcere e siamo venuti a visitarti?”. E il re risponderà loro: “In verità io vi dico: tutto quello che avete fatto a uno solo di questi miei fratelli più piccoli, l’avete fatto a me”. Poi dirà anche a quelli che saranno alla sinistra: “Via, lontano da me, maledetti, nel fuoco eterno, preparato per il diavolo e per i suoi angeli, perché ho avuto fame e non mi avete dato da mangiare, ho avuto sete e non mi avete dato da bere, ero straniero e non mi avete accolto, nudo e non mi avete vestito, malato e in carcere e non mi avete visitato”. Anch’essi allora risponderanno: “Signore, quando ti abbiamo visto affamato o assetato o straniero o nudo o malato o in carcere, e non ti abbiamo servito?”. Allora egli risponderà loro: “In verità io vi dico: tutto quello che non avete fatto a uno solo di questi più piccoli, non l’avete fatto a me”. E se ne andranno: questi al supplizio eterno, i giusti invece alla vita eterna» (Mt 25,31-46). / Il ricco cattivo della parabola di Gesù si dannò perché per la sua salvezza il Signore gli aveva mandato Lazzaro, il povero, coperto di piaghe e lo aveva fatto sedere dinanzi alla porta della sua casa. I cani lo videro e ne ebbero compassione. Lui non lo vide. Non vi è parola più potente della visione e non vi è preghiera più alta dell’immagine. Finché non si vede, si è tutti scusati. Nel momento in cui si vede, la visione, l’immagine diventano preghiera e si deve intervenire con immediatezza. Gesù ascolta e agisce. / E subito, usciti dalla sinagoga, andarono nella casa di Simone e Andrea, in compagnia di Giacomo e Giovanni. La suocera di Simone era a letto con la febbre e subito gli parlarono di lei. Egli si avvicinò e la fece alzare prendendola per mano; la febbre la lasciò ed ella li serviva. Venuta la sera, dopo il tramonto del sole, gli portavano tutti i malati e gli indemoniati. Tutta la città era riunita davanti alla porta. Guarì molti che erano affetti da varie malattie e scacciò molti demòni; ma non permetteva ai demòni di parlare, perché lo conoscevano. Al mattino presto si alzò quando ancora era buio e, uscito, si ritirò in un luogo deserto, e là pregava. Ma Simone e quelli che erano con lui si misero sulle sue tracce. Lo trovarono e gli dissero: «Tutti ti cercano!». Egli disse loro: «Andiamocene altrove, nei villaggi vicini, perché io predichi anche là; per questo infatti sono venuto!». E andò per tutta la Galilea, predicando nelle loro sinagoghe e scacciando i demòni. / Quando si sente e si vede, non si può far finta di non aver veduto o ascoltato. Quando siamo liberi dall’intervento? Quando il Signore, il nostro Dio, ci ha chiamato e consacrato per altre cose. Allora visione e parola degli uomini devono essere ascoltate secondo la volontà di Dio, dal suo comando. A Gesù il Padre, nello Spirito Santo, chiede di ascoltare il grido dell’anima, di vedere lo stato miserevole dei cuori, privi di ogni luce, verità, giustizia, e secondo questa visione dovrà servire i suoi fratelli. / Madre di Dio, Angeli, Santi, aiutateci a vedere gli uomini con gli occhi del Signore.
</p>

<p>
<u>DIBRUNO-21</u> / Per questo infatti sono venuto! (Mc 1,29-39) / La missione di Cristo Gesù è universale, non particolare, è per la salvezza dell’uomo in ogni suo parte e momento: anima, spirito, corpo, tempo ed eternità. Fare di Cristo Gesù il Salvatore di una sola parte dell’uomo – o anima, o spirito, o corpo, o tempo, o eternità – significa privarlo della sua verità. Se ne fa un falso Cristo e un falso Salvatore. Nella sinagoga di Nazaret, Gesù così rivela la sua missione: “Venne a Nàzaret, dove era cresciuto, e secondo il suo solito, di sabato, entrò nella sinagoga e si alzò a leggere. Gli fu dato il rotolo del profeta Isaia; aprì il rotolo e trovò il passo dove era scritto: Lo Spirito del Signore è sopra di me; per questo mi ha consacrato con l’unzione e mi ha mandato a portare ai poveri il lieto annuncio, a proclamare ai prigionieri la liberazione e ai ciechi la vista; a rimettere in libertà gli oppressi, a proclamare l’anno di grazia del Signore. Riavvolse il rotolo, lo riconsegnò all’inserviente e sedette. Nella sinagoga, gli occhi di tutti erano fissi su di lui. Allora cominciò a dire loro: «Oggi si è compiuta questa Scrittura che voi avete ascoltato»” (Lc 4,16-21). Se a questa profezia aggiungiamo anche quanto è scritto nel Capitolo XI, sempre del Libro di Isaia, risulta con grande evidenza che la salvezza è nell’eternità se è nel tempo, è veramente nell’eternità se è veramente e realmente nel tempo. Oggi il regno di Dio va edificato sulla nostra terra. La salvezza del Messia inizia oggi ed è ben visibile: “Un germoglio spunterà dal tronco di Iesse, un virgulto germoglierà dalle sue radici. Su di lui si poserà lo spirito del Signore, spirito di sapienza e d’intelligenza, spirito di consiglio e di fortezza, spirito di conoscenza e di timore del Signore. Si compiacerà del timore del Signore. Non giudicherà secondo le apparenze e non prenderà decisioni per sentito dire; ma giudicherà con giustizia i miseri e prenderà decisioni eque per gli umili della terra. Percuoterà il violento con la verga della sua bocca, con il soffio delle sue labbra ucciderà l’empio. La giustizia sarà fascia dei suoi lombi e la fedeltà cintura dei suoi fianchi. Il lupo dimorerà insieme con l’agnello; il leopardo si sdraierà accanto al capretto; il vitello e il leoncello pascoleranno insieme e un piccolo fanciullo li guiderà. La mucca e l’orsa pascoleranno insieme; i loro piccoli si sdraieranno insieme. Il leone si ciberà di paglia, come il bue. Il lattante si trastullerà sulla buca della vipera; il bambino metterà la mano nel covo del serpente velenoso. Non agiranno più iniquamente né saccheggeranno in tutto il mio santo monte, perché la conoscenza del Signore riempirà la terra come le acque ricoprono il mare. In quel giorno avverrà che la radice di Iesse sarà un vessillo per i popoli. Le nazioni la cercheranno con ansia. La sua dimora sarà gloriosa” (Is 11,1-10). Fare di Cristo Gesù un guaritore di soli corpi è falsificare la verità della sua missione. Lui è venuto per ricondurre non l’uomo all’uomo, donandogli salute e benessere materiale, ma per portare invece ogni uomo al Padre suo, guarendo la sua anima dal peccato e il suo spirito da ogni falsità e menzogna. / In quel tempo, Gesù, uscito dalla sinagoga, subito andò nella casa di Simone e Andrea, in compagnia di Giacomo e Giovanni. La suocera di Simone era a letto con la febbre e subito gli parlarono di lei. Egli si avvicinò e la fece alzare prendendola per mano; la febbre la lasciò ed ella li serviva. Venuta la sera, dopo il tramonto del sole, gli portavano tutti i malati e gli indemoniati. Tutta la città era riunita davanti alla porta. Guarì molti che erano affetti da varie malattie e scacciò molti demòni; ma non permetteva ai demòni di parlare, perché lo conoscevano. Al mattino presto si alzò quando ancora era buio e, uscito, si ritirò in un luogo deserto, e là pregava. Ma Simone e quelli che erano con lui, si misero sulle sue tracce. Lo trovarono e gli dissero: «Tutti ti cercano!». Egli disse loro: «Andiamocene altrove, nei villaggi vicini, perché io predichi anche là; per questo infatti sono venuto!». E andò per tutta la Galilea, predicando nelle loro sinagoghe e scacciando i demòni. / Gesù deve predicare il Vangelo ad ogni uomo. Non può fermarsi a guarire i corpi. Il miracolo non è il fine della missione di Gesù, è solo mezzo perché sorga nei cuori la vera fede nella sua Parola. Un miracolo che non porta alla fede, a nulla serve. / Madre della Redenzione, Angeli, Santi, fate che la Chiesa viva la sua vera missione. 
</p>

<p>
<u>SILVESTRINI-21</u> / Una giornata di Gesù. Gesù passava spesso le notti in preghiera. Le sue giornate erano spese in lunghi viaggi, con soste nei villaggi e nelle città dove si radunavano grandi folle, desiderose di ascoltarlo e dove incontrava l'umanità più povera e bisognosa delle sue guarigioni fisiche e spirituali. Nel vangelo di oggi, dopo l'episodio dell'indemoniato, l'evangelista Marco ci narra di Gesù che entra nella casa di Simone, che era quasi accorpata alla sinagoga. Il primo atto di Gesù è ancora una guarigione: ad essere risanata è proprio la suocera di Pietro. Gesù si avvicina a lei, la prende per mano, la solleva e la guarisce all'istante. Bello e significativo questo gesto del Signore di prendere per mano e sollevare. Quante volte con accenti diversi abbiamo desiderato e gli abbiamo chiesto la stessa cosa per noi. È sera, ma la giornata di Gesù non è ancora terminata: «dopo il tramonto del sole, gli portavano tutti i malati e gli indemoniati. Tutta la città era riunita davanti alla porta. Guarì molti che erano afflitti da varie malattie e scacciò molti demòni». Così egli adempie alla sua missione, così si manifesta al mondo: Gesù è colui che guarisce e che salva, colui che si cala dentro la nostra storia per redimerla. Questa città riunita dinanzi alla porta della casa di Pietro ci fa pensare a quella parte di umanità, che pur non essendo dentro la Chiesa, da essa si attende gesti concreti di salvezza, per la potenza del suo fondatore, Cristo Gesù. Anche ai nostri giorni molti rimangono ai margini della nostra Chiesa, magari la contestano per le sue umane debolezze, ma non smettono di sperare un aiuto, un soccorso, un orientamento dal vangelo, da Cristo stesso, dai suoi testimoni, da ciascuno di noi. Siamoli, per grazia di Dio.
</p>

<h5>LOYOLA</h5>

<p>
Oggi sembra che Gesù viva al buio – e in effetti Gesù abita le nostre tenebre. Le abita lui, perché noi non siamo in grado di abitarle, anche se lo vogliamo, anche se ci sforziamo, anche se nelle nostre tenebre a noi piacesse dissolverci e abbrutirci. Gesù abita le nostre tenebre rimanendo Luce e donandosi a noi come luce: non è vinto dalle tenebre, se così fosse il Vangelo non sarebbe mai stato scritto. E non ne ha paura, non le teme, ne assume e ne vive tutto il dolore e le conseguenze fino alla morte, ma a me e a te lascia la guarigione, la liberazione più radicale che è quella dal male interiore, dal male di vivere. Gesù viene “per tutta la Galilea”, lui si alza a parte, perché non è di nessuno poiché è per tutti: anche per te e per me, oggi. Quindi oggi mi fermo con lui, ci parlo, gli racconto le mie malattie: lui vuole ascoltarmi anche se tutti ormai si sono stancati di ascoltare i miei lamenti. Oggi mi fermo con lui, finalmente! E il mio cuore respira. E poi lo lascio andare, perché per questo è venuto. Quale febbre mi sta tenendo a letto, impotente, inoperoso, depresso, “in-utile”? Dove ho bisogno di essere toccato, oggi? Gesù viene, ti accoglie alla porta di casa, ti ascolta, ti tocca. Cosa ti resta dell’incontro con lui, della suo restare con te? (Andrea Piccolo SJ)
</p>

<p>
<u>LOYOLA-21</u> / La scena si apre con il passaggio dalla sinagoga (luogo di culto) alla casa (luogo di relazioni). Proprio qui il modo di agire di Gesù avviene attraverso due movimenti: sollevare e servire, amare e servire, amar y servir. Nella guarigione della suocera di Pietro la comunità che segue Gesù riconosce se stessa: egli la guarisce, la rialza, le ridà vita piena dopo la malattia. Molto significativo anche un altro punto: il male avverte subito l’autorità di Gesù perché conosce il bene, gli dà fastidio e scappa. Non c’è resistenza di fronte a Gesù. E solo lui può dare pienezza di vita. Oggi possiamo fermarci sui nostri luoghi di preghiera, sui nostri luoghi di relazione, perché è lì che Gesù vuole scendere più a fondo, entrare più in intimità. Prendiamoci qualche minuto per fermarci con lui, parlarci e raccontargli le nostre malattie. Lasciamoci stupire. / In che modo posso amare e servire al meglio? Di quale guarigione ringrazio oggi il Signore? Quale malattia gli affido? (Domenico Pugliese)
</p>

<p>
<u>LettureBose</u> / Ti supplichiamo, Signore / [Signore,] tu hai aperto gli occhi del nostro cuore (Ef 1,18) perché conoscesse te, l'unico, Altissimo nelle altezze, Santo che riposi tra i santi (Is 57,15), tu che umilii l'insolenza degli orgogliosi (Is 13,11), che sciogli i disegni dei popoli, che innalzi gli umili e umilii gli orgogliosi (Lc 1,51-52), che arricchisci e impoverisci, che fai morire e fai vivere (1Sam 2,6-7), il solo benefattore degli spiriti e Dio di ogni carne, che scruti gli abissi, che osservi le azioni umane, che soccorri quelli che sono in pericolo, che salvi i disperati, tu che crei e vegli su ogni spirito; tu che moltiplichi le genti sulla terra e che hai scelto da esse quelli che ti amano per mezzo di Gesù Cristo, tuo Figlio diletto, attraverso il quale ci hai ammaestrati, santificati, onorati. Noi ti supplichiamo, Signore, di aiutarci e di proteggerci; salva quanti di noi sono nella tribolazione, rialza quelli che sono caduti, manifestati a quelli che sono nel bisogno, guarisci i malati, riconduci quelli del tuo popolo che si sono perduti, sazia quelli che hanno fame, libera i nostri prigionieri, risolleva quelli che sono deboli, consola gli scoraggiati. Tutte le genti sappiano che tu sei il solo Dio e che Gesù Cristo è tuo figlio e noi il tuo popolo e le pecore del tuo pascolo (Sal 78 [79],13). Sei tu che con le tue opere hai reso visibile l'eterno ordine del mondo; tu, Signore, hai creato la terra, tu fedele in tutte le generazioni, giusto nei tuoi giudizi, mirabile nella forza e nella magnificenza, saggio nel creare e avveduto nel consolidare le cose che sono, buono in ciò che è visibile, benevolo verso quelli che confidano in te, misericordioso e compassionevole, perdonaci le nostre malvagità, le ingiustizie, le cadute, le negligenze. Non contare ogni peccato dei tuoi servi e delle tue serve, ma purificaci nella purificazione della tua verità e dirigi i nostri passi affinché camminiamo nella santità del cuore e facciamo ciò che è buono e gradito davanti a te e davanti a quelli che ci governano. Sì, Signore, fa' splendere il tuo volto su di noi (Sal 66[67],2) per il bene nella pace, per proteggerci con la tua mano potente e liberarci da ogni peccato con il tuo braccio altissimo e da quelli che ci odiano ingiustamente. Dona concordia e pace a noi e a tutti gli abitanti della terra come la desti ai nostri padri quando ti invocavano santamente nella fede e nella verità. (Clemente di Roma, Lettera ai corinti 59,3-60,4) 
</p>

<p>
<u>FEGF1</u> / Meditazioni 1, 1-49 «Al mattino si alzò quando ancora era buio e, uscito di casa, si ritirò in un luogo deserto e là pregava» Guido il Certosino nel dodicesimo secolo / Gesù stesso, che è Dio e Signore, la cui fortezza non aveva bisogno di trovare appoggio in alcun ritiro, e non veniva intralciata dalla compagnia degli uomini, purtuttavia ebbe cura di lasciarci un esempio. Prima del suo ministero di predicazione e prima di fare miracoli, si è sottomesso, nella solitudine, alla prova della tentazione e del digiuno (Mt 4,1s). La Scrittura ci riferisce che, trascurata la folla dei discepoli, saliva sul monte a pregare, solo (Mc 6,46). Poi, nell’ora in cui la sua Passione si avvicina, abbandona i suoi discepoli per andare a pregare solo (Mt 26,36). Questo è un esempio adatto per farci capire quanti vantaggi la preghiera trae dalla solitudine, visto che egli non vuole pregare accanto a dei compagni, fossero anche i suoi apostoli. Non bisogna passare sotto silenzio tale mistero che ci riguarda tutti. Lui, il Signore, il Salvatore del genere umano, offre nella sua persona un esempio vivo: Solo, nel deserto, si dedica alla preghiera e agli esercizi della vita interiore – il digiuno, le veglie, e altri frutti di penitenza – superando così le tentazioni dell’Avversario con le armi dello Spirito. O Gesù, accetto che all’esterno, non ci sia nessuno con me; ma purché dentro di me, io sia maggiormente con te. Guai all’uomo solitario, se non sei con lui! Quanti uomini mentre stanno nella folla, sono veramente soli, perché non sono con te. Vorrei, con te, non essere mai solo. Poiché in questo momento, anche se nessuno è con me, io non sono solo: da solo sono una folla.
</p>

<p>
<u>FEGF2</u> / Dal trattato sul Padre nostro, 29-30 «Al mattino si alzò quando era ancora buio e, uscito di casa, si ritirò in un luogo deserto» di San Cipriano nel terzo secolo / Dio ci ha insegnato a pregare non solo con le parole, ma anche coi fatti, pregando e supplicando egli stesso frequentemente e dimostrando con la testimonianza del suo esempio come dobbiamo fare anche noi; sta scritto infatti: «Gesù si ritirava in luoghi solitari a pregare» (Lc 5,16); e ancora: «In quei giorni Gesù se ne andò sulla montagna a pregare e passò la notte in orazione» (Lc 6,12). Se pregava lui che era senza peccato, quanto più è necessario che preghiamo noi peccatori; e se lui passava l’intera notte vegliando in continua orazione, quanto più noi dobbiamo vegliare nella notte, in preghiera! Certo il Signore pregava e intercedeva non per sé – che cosa infatti poteva domandare per sé egli che era innocente? – ma per i nostri peccati. Lo dichiara egli stesso quando dice rivolto a Pietro: «Ecco, Satana vi ha cercato per vagliarvi come il grano. Ma io ho pregato per te, che non venga meno la tua fede» (Lc 22,31). E dopo questo supplica il Padre per tutti dicendo: «Non prego solo per questi, ma anche per quelli che per la loro parola crederanno in me; perché tutti siano una cosa sola. Come tu, Padre, sei in me e io in te, siano anch’essi in noi una cosa sola» (Gv 17,20-21). Grande fu la bontà di Dio per la nostra salvezza, grande la sua misericordia! Egli non si accontentò di redimerci col suo sangue, ma volle anche pregare per noi. E guardate quale fu il suo desiderio mentre pregava: che come il Padre e il Figlio sono una cosa sola, così anche noi rimaniamo nella stessa unità.
</p>

<p>
<u>HomilyVoice-21</u> / PRIMA LETTURA / Gesù ha potuto redimere l’umanità, perché facendosi carne, divenendo vero uomo, ha potuto assumere nella sua carne, nel suo corpo, tutti i peccati dell’umanità, compiendo così la profezia di Isaia: Chi avrebbe creduto al nostro annuncio? A chi sarebbe stato manifestato il braccio del Signore? È cresciuto come un virgulto davanti a lui e come una radice in terra arida. Non ha apparenza né bellezza per attirare i nostri sguardi, non splendore per poterci piacere. Disprezzato e reietto dagli uomini, uomo dei dolori che ben conosce il patire, come uno davanti al quale ci si copre la faccia; era disprezzato e non ne avevamo alcuna stima. Eppure egli si è caricato delle nostre sofferenze, si è addossato i nostri dolori; e noi lo giudicavamo castigato, percosso da Dio e umiliato. Egli è stato trafitto per le nostre colpe, schiacciato per le nostre iniquità. Il castigo che ci dà salvezza si è abbattuto su di lui; per le sue piaghe noi siamo stati guariti. Noi tutti eravamo sperduti come un gregge, ognuno di noi seguiva la sua strada; il Signore fece ricadere su di lui l’iniquità di noi tutti. Maltrattato, si lasciò umiliare e non aprì la sua bocca; era come agnello condotto al macello, come pecora muta di fronte ai suoi tosatori, e non aprì la sua bocca. Con oppressione e ingiusta sentenza fu tolto di mezzo; chi si affligge per la sua posterità?  Sì, fu eliminato dalla terra dei viventi, per la colpa del mio popolo fu percosso a morte. Gli si diede sepoltura con gli empi, con il ricco fu il suo tumulo, sebbene non avesse commesso violenza né vi fosse inganno nella sua bocca. Ma al Signore è piaciuto prostrarlo con dolori. Quando offrirà se stesso in sacrificio di riparazione, vedrà una discendenza, vivrà a lungo, si compirà per mezzo suo la volontà del Signore. Dopo il suo intimo tormento vedrà la luce e si sazierà della sua conoscenza; il giusto mio servo giustificherà molti, egli si addosserà le loro iniquità. Perciò io gli darò in premio le moltitudini, dei potenti egli farà bottino, perché ha spogliato se stesso fino alla morte ed è stato annoverato fra gli empi, mentre egli portava il peccato di molti e intercedeva per i colpevoli (Is 53,1-12). Se il Figlio eterno del Padre, il suo Unigenito non fosse divenuto vera carne, vero uomo, mai avrebbe potuto salvarci, perché mai avrebbe potuto riscattarci. Per il nostro riscatto ha dato al Padre suo la sua obbedienza fino alla morte di croce. Ha fatto questo, ha potuto fare questo perché vero fratello di ogni uomo. / LEGGIAMO Eb 2,14-18 / Poiché dunque i figli hanno in comune il sangue e la carne, anche Cristo allo stesso modo ne è divenuto partecipe, per ridurre all’impotenza mediante la morte colui che della morte ha il potere, cioè il diavolo, e liberare così quelli che, per timore della morte, erano soggetti a schiavitù per tutta la vita. Egli infatti non si prende cura degli angeli, ma della stirpe di Abramo si prende cura. Perciò doveva rendersi in tutto simile ai fratelli, per diventare un sommo sacerdote misericordioso e degno di fede nelle cose che riguardano Dio, allo scopo di espiare i peccati del popolo. Infatti, proprio per essere stato messo alla prova e avere sofferto personalmente, egli è in grado di venire in aiuto a quelli che subiscono la prova. Gesù veramente ci ha riscattati. Ecco come l’Apostolo Paolo annuncia questa verità. Raccomando dunque, prima di tutto, che si facciano domande, suppliche, preghiere e ringraziamenti per tutti gli uomini, per i re e per tutti quelli che stanno al potere, perché possiamo condurre una vita calma e tranquilla, dignitosa e dedicata a Dio. Questa è cosa bella e gradita al cospetto di Dio, nostro salvatore, il quale vuole che tutti gli uomini siano salvati e giungano alla conoscenza della verità. Uno solo, infatti, è Dio e uno solo anche il mediatore fra Dio e gli uomini, l’uomo Cristo Gesù, che ha dato se stesso in riscatto per tutti. Questa testimonianza egli l’ha data nei tempi stabiliti, e di essa io sono stato fatto messaggero e apostolo – dico la verità, non mentisco –, maestro dei pagani nella fede e nella verità (1Tm 2,1-7). Prima dell’Apostolo Paolo Gesù stesso ha rivelato questa sua verità:  Gli altri dieci, avendo sentito, si sdegnarono con i due fratelli. Ma Gesù li chiamò a sé e disse: «Voi sapete che i governanti delle nazioni dóminano su di esse e i capi le opprimono. Tra voi non sarà così; ma chi vuole diventare grande tra voi, sarà vostro servitore e chi vuole essere il primo tra voi, sarà vostro schiavo.  Come il Figlio dell’uomo, che non è venuto per farsi servire, ma per servire e dare la propria vita in riscatto per molti» (Mt 20,24-28). Ora una riflessione si impone. Se Cristo Gesù è divenuto vera carne, vero uomo, è anche divenuto vero fratello di ogni altro uomo. Di conseguenza è il fratello costituito da Dio per pagare per ogni suo fratello il prezzo del riscatto per essere liberato dalla schiavitù del peccato e della morte. Ora se Dio ha stabilito come fratello di ogni uomo il suo Figlio Unigenito, posso io, discepolo di Gesù Papa, discepolo di Gesù Vescovo, discepolo di Gesù Presbitero, discepolo di Gesù Diacono, discepolo di Gesù Cresimato, discepolo di Gesù Battezzato, nascondere ad ogni altro fratello di Cristo Gesù questo grandissimo dono che il Padre gli ha fatto? È questo il vero problema della Chiesa oggi: con quale diritto posso io negare il decreto eterno del Padre in nome di un mio decreto che rinnega il decreto di Dio o lo priva della sua purissima luce? Quando la Chiesa avrà risolto questo problema, tutti gli altri problemi saranno risolti. Cristo Gesù non è il Salvatore dei cristiani. Lui è il Salvatore di tutti, perché è il Dono del Padre per la salvezza del mondo. Cristo Gesù è il fratello di ogni uomo e ogni uomo ha il diritto di conoscere questo suo fratello, dal quale, nel quale, per il quale la vita, la verità, la grazia, la luce, la giustizia, il perdono, la misericordia, la pace vengono dati per la salvezza di chiunque crede. A nessuno è consentito negare, nascondere, mettere sotto il moggio questo grande dono che il Padre ha fatto ad ogni uomo. / LETTURA DEL  <u>VANGELO</u> / Gesù mai è governato dal suo cuore, dalla sua volontà, dai suoi pensieri, dai suoi sentimenti, dai suoi desideri, dalla sua compassione. Sempre invece è stato governato dal cuore, dalla volontà, dai pensieri, dai sentimenti, dai desideri, dalla compassione, dalla carità, dalla giustizia, dalla santità del Padre suo. Sempre Gesù è stato mosso e condotto da fede a fede e da verità a verità, da luce a luce e da obbedienza in obbedienza dallo Spirito Santo. Ecco cosa il Salmo profetizza di Lui, nella versione portata a compimento dallo Spirito Santo, nella Lettera agli Ebrei: Per questo, entrando nel mondo, Cristo dice: Tu non hai voluto né sacrificio né offerta, un corpo invece mi hai preparato. Non hai gradito né olocausti né sacrifici per il peccato. Allora ho detto: «Ecco, io vengo – poiché di me sta scritto nel rotolo del libro – per fare, o Dio, la tua volontà». Dopo aver detto: Tu non hai voluto e non hai gradito né sacrifici né offerte, né olocausti né sacrifici per il peccato, cose che vengono offerte secondo la Legge, soggiunge: Ecco, io vengo a fare la tua volontà. Così egli abolisce il primo sacrificio per costituire quello nuovo. Mediante quella volontà siamo stati santificati per mezzo dell’offerta del corpo di Gesù Cristo, una volta per sempre (Eb 10,6-10). Ecco ora la professione di fede di Gesù nella Sinagoga di Nazaret: Venne a Nàzaret, dove era cresciuto, e secondo il suo solito, di sabato, entrò nella sinagoga e si alzò a leggere. Gli fu dato il rotolo del profeta Isaia; aprì il rotolo e trovò il passo dove era scritto: Lo Spirito del Signore è sopra di me; per questo mi ha consacrato con l’unzione e mi ha mandato a portare ai poveri il lieto annuncio, a proclamare ai prigionieri la liberazione e ai ciechi la vista; a rimettere in libertà gli oppressi, a proclamare l’anno di grazia del Signore. Riavvolse il rotolo, lo riconsegnò all’inserviente e sedette. Nella sinagoga, gli occhi di tutti erano fissi su di lui. Allora cominciò a dire loro: «Oggi si è compiuta questa Scrittura che voi avete ascoltato» (Lc 4,16-21). Gesù è sempre stato sotto la potente tenda di luce dello Spirito Santo, con consegna e abbandono totale a Lui. Un germoglio spunterà dal tronco di Iesse, un virgulto germoglierà dalle sue radici. Su di lui si poserà lo spirito del Signore, spirito di sapienza e d’intelligenza, spirito di consiglio e di fortezza, spirito di conoscenza e di timore del Signore. Si compiacerà del timore del Signore. Non giudicherà secondo le apparenze e non prenderà decisioni per sentito dire; ma giudicherà con giustizia i miseri e prenderà decisioni eque per gli umili della terra (Is 11,1-4). Gesù è dal Padre per lo Spirito Santo. Dove il Padre lo manda, lo Spirito lo conduce. Quanto il Padre gli ordina, lo Spirito glielo fa compiere per immediata obbedienza. Gesù Signore è questo mistero. L’Apostolo Paolo in questo mistero di obbedienza racchiude tutta la vita di Gesù Signore: Egli, pur essendo nella condizione di Dio, non ritenne un privilegio  l’essere come Dio, ma svuotò se stesso assumendo una condizione di servo, diventando simile agli uomini. Dall’aspetto riconosciuto come uomo, umiliò se stesso facendosi obbediente fino alla morte e a una morte di croce. Per questo Dio lo esaltò e gli donò il nome che è al di sopra di ogni nome, perché nel nome di Gesù ogni ginocchio si pieghi nei cieli, sulla terra e sotto terra, e ogni lingua proclami: «Gesù Cristo è Signore!», a gloria di Dio Padre (Fil 2,6-11). Questo è il mistero di Gesù: mistero di obbedienza e di sottomissione al Padre, per ininterrotta e piena conduzione e mozione dello Spirito Santo. / LEGGIAMO IL TESTO DI Mc 1,29-39 / E subito, usciti dalla sinagoga, andarono nella casa di Simone e Andrea, in compagnia di Giacomo e Giovanni. La suocera di Simone era a letto con la febbre e subito gli parlarono di lei. Egli si avvicinò e la fece alzare prendendola per mano; la febbre la lasciò ed ella li serviva. Venuta la sera, dopo il tramonto del sole, gli portavano tutti i malati e gli indemoniati. Tutta la città era riunita davanti alla porta. Guarì molti che erano affetti da varie malattie e scacciò molti demòni; ma non permetteva ai demòni di parlare, perché lo conoscevano. Al mattino presto si alzò quando ancora era buio e, uscito, si ritirò in un luogo deserto, e là pregava. Ma Simone e quelli che erano con lui si misero sulle sue tracce. Lo trovarono e gli dissero: «Tutti ti cercano!». Egli disse loro: «Andiamocene altrove, nei villaggi vicini, perché io predichi anche là; per questo infatti sono venuto!». E andò per tutta la Galilea, predicando nelle loro sinagoghe e scacciando i demòni. Noi sappiamo che è la vita di Gesù il nostro Vangelo. Quanto Gesù predica, annuncia, dire, profetizza, chiede, prima lui lo ha vissuto. Quanto esige dai missionari del Vangelo della sua grazia e verità, da Lui è già stata vissuto. Mentre camminavano per la strada, un tale gli disse: «Ti seguirò dovunque tu vada». E Gesù gli rispose: «Le volpi hanno le loro tane e gli uccelli del cielo i loro nidi, ma il Figlio dell’uomo non ha dove posare il capo». A un altro disse: «Seguimi». E costui rispose: «Signore, permettimi di andare prima a seppellire mio padre». Gli replicò: «Lascia che i morti seppelliscano i loro morti; tu invece va’ e annuncia il regno di Dio».  Un altro disse: «Ti seguirò, Signore; prima però lascia che io mi congedi da quelli di casa mia». Ma Gesù gli rispose: «Nessuno che mette mano all’aratro e poi si volge indietro è adatto per il regno di Dio» (Lc 9,57-62). Mai Gesù chiede agli altri una cosa, se prima questa stessa cosa non sia stata da Lui portata sulla spalle. Quanto Gesù dice di scribi e farisei, mai si potrà predicare di Lui. Allora Gesù si rivolse alla folla e ai suoi discepoli dicendo: «Sulla cattedra di Mosè si sono seduti gli scribi e i farisei. Praticate e osservate tutto ciò che vi dicono, ma non agite secondo le loro opere, perché essi dicono e non fanno. Legano infatti fardelli pesanti e difficili da portare e li pongono sulle spalle della gente, ma essi non vogliono muoverli neppure con un dito. Guai a voi, scribi e farisei ipocriti, che chiudete il regno dei cieli davanti alla gente; di fatto non entrate voi, e non lasciate entrare nemmeno quelli che vogliono entrare. Guai a voi, scribi e farisei ipocriti, che percorrete il mare e la terra per fare un solo prosèlito e, quando lo è divenuto, lo rendete degno della Geènna due volte più di voi (Mt 23,1-4.13.15). Mai Gesù ha messo sulle spalle della gente una sola croce che già non fosse da Lui vissuta prima. L’Apostolo Pietro partendo dall’esempio di Cristo Gesù, il Giusto che muore per gli ingiusti, esorta i cristiani a imitarne l’esempio, sapendo che noi soffriamo a causa delle nostre ingiustizie e iniquità: Questa è grazia: subire afflizioni, soffrendo ingiustamente a causa della conoscenza di Dio; che gloria sarebbe, infatti, sopportare di essere percossi quando si è colpevoli? Ma se, facendo il bene, sopporterete con pazienza la sofferenza, ciò sarà gradito davanti a Dio. A questo infatti siete stati chiamati, perché anche Cristo patì per voi, lasciandovi un esempio, perché ne seguiate le orme: egli non commise peccato e non si trovò inganno sulla sua bocca; insultato, non rispondeva con insulti, maltrattato, non minacciava vendetta, ma si affidava a colui che giudica con giustizia. Egli portò i nostri peccati nel suo corpo sul legno della croce, perché, non vivendo più per il peccato, vivessimo per la giustizia; dalle sue piaghe siete stati guariti. Eravate erranti come pecore, ma ora siete stati ricondotti al pastore e custode delle vostre anime (1Pt 2,19-25). Oggi molti cristiani si stanno allontanando da Cristo Gesù con volontà di fondare, creare, stabilire una nuova religione, nella quale dovranno essere abolite tutte le differenze, sia divine che umane, sia storiche che metastoriche, sia naturali che soprannaturali. Al di là della vanità e della inutilità di questa religione, senza Cristo Gesù manca all’uomo la verità, la concretizza, la storicità dell’amore di Dio per l’uomo che è Cristo Crocifisso. Manca la misura dell’amore. Dal cuore di Dio immediatamente si passa al cuore dell’uomo, che senza Cristo, rimane di pietra, perché solo lo Spirito di Cristo Gesù può cambiare un cuore di pietra in un cuore di carne capace di amare. La Chiesa questo deve sapere: essa è obbligata a dare sempre Cristo Gesù come modello e come misura del vero amore, ma anche come grazia, verità, sacramento della vera obbedienza. Un solo cristiano che rimane fedele a Cristo vale per la Chiesa più che settemila miliardi di persone che non conoscono Gesù Signore, non lo imitano, non lo cercano, non credono in Lui. Se la Chiesa spendesse tutte le sue energie per fare un solo vero cristiano, tutte le sue energie sarebbero ottimamente spese. I mistici di un tempo non ci hanno forse rivelato che Gesù è pronto ad andare in croce anche per la salvezza di una sola anima? Allora perché la Chiesa non imita il suo maestro? Perché noi oggi non siamo tutti pronti per fare un solo vero discepolo di Gesù? Perché siamo ossessionati dal numero? Vale per tutti noi ciò che disse Gesù agli apostoli nella Sinagoga di Cafàrnao: Da quel momento molti dei suoi discepoli tornarono indietro e non andavano più con lui. Disse allora Gesù ai Dodici: «Volete andarvene anche voi?». Gli rispose Simon Pietro: «Signore, da chi andremo? Tu hai parole di vita eterna e noi abbiamo creduto e conosciuto che tu sei il Santo di Dio» (Gv 6,66-68). / Madre di Dio, aiuta ogni cristiano perché spenda tutta la sua vita a divenire vero discepolo di Gesù. È questo il dono a lui chiesto dal Padre, per Cristo nello Spirito Santo: consegnarsi al Padre, offrirsi a Lui, per la salvezza del mondo, come vero cristiano. Amen.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
