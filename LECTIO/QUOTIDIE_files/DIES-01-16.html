<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-16</h1>-->
<h1>DIES-01-16</h1>

<h5>Oremus</h5>

<p>
<ul>
<li>Non voglio più proteggermi contro di te, o misericordioso che conosci la nudità della mia esistenza. Con sicurezza, io mi do alle tue misteriose intenzioni, alla tua opera rigeneratrice. Con la tua spada folgorante tu puoi troncare la sozzura del peccato, intenerire chi vuole indurirsi negandosi ancora alla dolcezza della tua parola di vita. Aiutami a lasciarmi inondare dalla tua voce nelle Scritture, incenerisci chi non risparmia nulla, fino al midollo del suo essere. Allora io loderò con un cuore purificato la tua infinita misericordia, chinata continuamente sulla mia miseria che l'attrae.</li>
</ul>
</p>

<p>
<ul>
<li>Novena a Sant'Antonio Abate (9) / O San'Antonio, che nonostante gli anni continuasti sempre a rinfrancare gli uomini nella fede in Dio ottienici la grazia di essere testimoni zelanti della Parola di Dio, di progredire fino ai nostri ultimi giorni nel cammino della fede per essere partecipi con Te nella gloria del cielo. / Gloria al Padre...</li>
</ul>
</p>

<p>
<ul>
<li>Tu ci ami per primo / O Dio nostro Padre, tu ci hai amato per primo! Signore, noi parliamo di te come se ci avessi amato per primo in passato, una sola volta. Non è così: tu ci ami per primo, sempre, tu ci ami continuamente, giorno dopo giorno, per tutta la vita. Quando al mattino mi sveglio e innalzo a te il mio spirito, Signore, Dio mio, tu sei il primo, tu mi ami sempre per primo. E sempre così: tu ci ami per primo non una sola volta, ma ogni giorno, sempre. (Soren Kierkegaard)</li>
</ul>
</p>

<p>
<ul>
<li>Signore Gesù, tu ci chiami ogni giorno a lavorare nella tua vigna,  cioè a vivere nella famiglia, nella scuola, nella parrocchia,  nella città, in questo nostro mondo,  per renderlo più bello, più umano, più accogliente per tutti.  Tu non hai preferito solo alcuni di noi,  ma ci chiami tutti, indistintamente, anche chi è distratto e dimentica il dono del battesimo, chi crede più nel denaro e nel potere che nella generosità e nell'umiltà; tu chiami i bambini, come chiami gli anziani,  chiami chi già crede in te, come chiami anche chi non ti conosce. Tu sei un Padrone buono e ti fidi del nostro lavoro, per questo anche oggi ci hai chiamati a rendere più bella la tua vigna purificandola da ciò che la rovina e noi ti promettiamo il nostro impegno. Amen. </li>
</ul>
</p>

<p>
<ul>
<li>Signore Gesù, che hai chiamato chi hai voluto, chiama molti di noi a lavorare per te, a lavorare con te. Tu, che hai illuminato con la parola quelli che hai chiamati, illuminaci col dono della fede in te. Tu, che li hai sostenuti nelle difficoltà, aiutaci a vincere le nostre difficoltà d'oggi. (San Giovanni Paolo II)</li>
</ul>
</p>

<p>
<ul>
<li>O signore, che hai illuminato la nostra anima con la luce della tua Parola: concedi a noi di viverla ogni giorno attingendo alla forza del tuo amore che perdona e rinnova.</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a><br>
16 gennaio: san Marcello I, papa; san Tammaro, vescovo di Benevento; san Danatte, martire; san Mela; sant'Onorato, vescovo di Arles; san Giacomo, vescovo di Tarantasia; san Tiziano, vescovo di Oderzo; san Leobazio, abate; san Troverio, sacerdote, monaco ed eremita; san Furseo, abate, fondatore del monastero di Lagny; santa Giovanna, vergine camaldolese; santi Berardo, Ottone, Pietro, Accursio e Adiuto, primi martiri francescani; san Giuseppe Vaz, sacerdote oratoriano; beato Giuseppe Tovini.
</p>

<h5>Quotes</h5>

<p>
<ul>
<li>Nella preghiera siamo noi che parliamo a Dio, ma nella lettura della Bibbia è Dio che parla a noi. (S. Isidoro di Siviglia)</li>
<li>Io chi sono? La risposta sta nel porsi la domanda, nel rendersi conto che io non sono il mio corpo, non sono quello che faccio, non sono quello che posseggo, non sono i rapporti che ho, non sono neppure i miei pensieri, non le mie esperienze, non quell'Io a cui teniamo così tanto. La risposta è senza parole. È nell'immergersi silenzioso dell'Io nel Sé. (Tiziano Terzani)</li>
<li>Non mi manca quello che mostravi di essere, mi manca quello che pensavo tu fossi. (Alda Merini)</li>
</ul>
</p>

<h5>Poesia</h5>

<p>
<ul>
<li>... Le mie cifre non riescono a dirmi / A che distanza sia il villaggio - I cui contadini sono gli angeli - I cui Campi costellano i cieli - I miei Classici chinano il volto - La mia fede adora quel Buio - Che dalle sue solenni abbazie / Tale risurrezione riversa. / (E. Dickinson J7)</li>
</ul>
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
Ogni grande viaggio inizia da un piccolo, insignificante, passo al ritmo calmo di una passeggiata.<br>
Così anche la passeggiata nella vita.<br>
Il percorso appare facile, nulla ci spaventa, neppure scalare una montagna, sorretti dallottimismo di anni verdi che danno la spinta ad andare avanti superando ostacoli piccoli e grandi che si frappongono fra le nostre aspirazioni e la loro realizzazione.<br>
Quale e quanta forza aggiunge lincontro con le persone che accompagnano questa magnifica, unica, avventura che a tutti noi in modo diverso è riservata!<br>
Soprattutto se si ha la fortuna di incontrare la persona giusta, sentire di non essere più soli e provare il bene della compartecipazione.<br>
In questo clima di rinnovamento ogni cosa assume un nuovo aspetto: nascono nuovi fiori del bene nel proprio giardino interiore e con essi la disposizione a condividerne col mondo i colori, lallegria e il profumo<br>
Ma, come spesso accade nella vita di ognuno, improvvisamente, si addensano le nubi, a volte vere e proprie tempeste che sconvolgono lesistenza: eventi difficili da affrontare, a volte impossibili da risolvere.<br>
La passeggiata allora assume laspetto di una scalata; dimprovviso ne sentiamo tutto il peso e la fatica, ma, quando il tempo reca in sé la malattia e la sua cura, la vita continua il suo corso e si riprende il cammino poco a poco.<br>
Certo, nel tempo, le rughe del cuore rallentano un po il passo; lottimismo è reso prudente<br>
dallesperienza e il proprio giardino interiore è meno vivace di prima.<br>
Eppure, nonostante la mutevolezza degli eventi, e con essa del nostro umore, ogni giorno rinasce la vita e si rinnova in tutto il suo splendore.<br>
Ogni giorno, ad ogni età e in ogni condizione, si possono piantare i semi del bene nel proprio piccolo giardino, sicuri che attecchiranno e che si diffonderanno presto attorno, rilasciando il loro profumo<br>
 È quel profumo, semplice e incontaminato come i fiorellini di montagna, leredità da costruire, la più ricca che si possa lasciare al mondo!<br>
(Anonimo)
</p>

<h5>DengMingDao</h5>

<p>
Ordinario / Ombrello, luce, paesaggio, cielo - / non esiste linguaggio del sacro. / Il sacro è nell'ordinario. / Nessuno è in grado di descrivere ciò che è spirituale, se non paragonandolo a ciò che è ordinario. Vi è una scrittura che descrive la parola divina come un «ombrello di protezione›. Un'altra dice che dio è luce. Si pensa che il paradiso sia in cielo, e persino gli asceti che hanno rifiutato il sesso usano immagini erotiche per descrivere l'illuminazione. Chiunque deve appellarsi alla metafora per parlare del divino. Sono stati addirittura inventati linguaggi esoterici che confondono profondamente l'inesperto: le parole sacre fanno sempre questo effetto ai non iniziati. Ma dopo avere imparato a leggerle, il loro messaggio viene assimilato. Allora non ci preoccupiamo più delle immagini, poiché ormai abbiamo trovato la verità indicata dalle parole. Quando compriamo un oggetto accompagnato da un foglio di istruzioni per il montaggio procediamo come consigliato, ma non per questo veneriamo le istruzioni. Lo stesso accade con la spiritualità: una volta conquistata, le istruzioni diventano secondarie. E lo stesso vale per un gioco con la palla, per il nostro lavoro, per la macchina che guidiamo e i rapporti amorosi. Se continuiamo a considerare il Tao come qualcosa di straordinario, esso ci resta sconosciuto ed estraneo - un mito, una fantasia, un'entità numerica inconcepibile. Ma, una volta conosciuto, esso ci appartiene e diviene parte integrante della nostra vita quotidiana.
</p>

<h5>InFinemDei</h5>

<p>
Chiamami questa sera. Dimmi di seguirti. Niente ha senso tranne che essere con te, bere le tue parole pure, lontane dalle menzogne del principe di questo mondo e dal caos delle sue mille tentazioni. Tu, che non hai disgusto per nessun essere e per nessuna cosa che sia stata creata e che mantieni in esistenza, non respingere mai me peccatore, dall'animo malato e macchiato. Offro la mia debolezza a te che hai detto che non ci sono giusti. Concedi il tuo perdono anche a me. Io corro, insieme a tutti gli altri, verso l'odore esalato dal tuo profumo, o tenerezza del mondo.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
