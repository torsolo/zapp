<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-04</h1>-->
<h1>DIES-02-04</h1>

<h5>Oremus</h5>

<p>
<ul>
<li>Gli apostoli proclamavano che bisognava convertirsi. Convertirsi è mettere a posto una situazione, è invertire la rotta, girare per non continuare più nella direzione sbagliata. Ogni giorno incrocio centinaia di persone che vanno al loro lavoro, che ne ritornano, che sono indaffarate, che fanno i loro acquisti, che vanno a divertirsi... Ma in quale direzione vanno? E io stesso, vi penso abbastanza? So da dove vengo, so dove devo andare? Vengo da Dio, devo andare verso di lui. Signore, che io venga verso di te attraverso tutti questi fratelli e sorelle che hai messo sul mio cammino. Che io sia per loro un indicatore della buona strada.</li>
</ul>
</p>

<p>
<ul>
<li>Guarda, Signore, il pane della sofferenza, il pane impastato dalla miseria, il pane della morte, il vino amaro della guerra... Che diventi il pane della festa, che diventi il vino della gioia sulla terra. Guarda, Signore, il pane della fatica, il pane seminato nei solchi delle nostre campagne, il pane del sudore, il vino amaro della croce. Che diventi il pane dell'amore, il pane spezzato, diviso tra fratelli, il cuore donato, aiuto per i poveri. Guarda, Signore, il Pane della vita, Pane del cielo e strada di luce, il Pane del cammino che conduce al regno: dacci sempre di questo Pane. (Guglielmo da Sant Thierry)</li>
</ul>
</p>

<p>
<ul>
<li>Dio di bontà e di misericordia, che ci chiedi di collaborare alla tua opera di salvezza, manda numerosi e santi operai per la tua vigna, perché alla tua Chiesa non manchino mai annunciatori coraggiosi del Vangelo, sacerdoti che ti offrano anche con la vita il sacrificio dell'Eucarestia e che quali segni splendenti di Cristo buon pastore, guidino il tuo popolo sulle strade della carità. Manda il tuo Spirito Santo a rinfrancare il cuore dei giovani, perché abbiano il coraggio di dirti Sì quando li chiami al servizio dei fratelli, la perseveranza nel seguire Gesù anche sulla via della croce e la gioia grande di essere nel mondo testimoni del tuo amore. O Maria, Madre dei sacerdoti, dona a tutti i membri della Chiesa pisana la tua stessa fedeltà per testimoniare a tutti la gioia che nasce dall'incontro con Cristo che vive e regna nei secoli in eterno. Amen. (Giovanni Paolo Benotto)</li>
</ul>
</p>

<p>
<ul>
<li>Offriamo in questa giornata la nostra preghiera e le nostre azioni a Dio Padre per quanti hanno scelto di seguire Gesù e di servire la Chiesa attraverso la vocazione alla vita consacrata, che è la chiamata ad essere segno visibile e concreto di comunione e amore per tutti. In particolare gli affidiamo i giovani in formazione, e quanti in questo tempo si stanno interrogando sul progetto d'amore che Dio ha su ciascuno. Seguire il Signore esige perciò impegno, fedeltà, coraggio e fede. Chiediamo al Padre, fonte di ogni vocazione, il dono di seguire il Figlio per servirlo ogni giorno con cuore libero.</li>
</ul>
</p>

<p>
<ul>
<li>Una candela accesa / Signore, sono una piccola candela accesa dal tuo soffio d’Amore. Fa’ che io sia sempre luce per chi è nelle tenebre, fa’ che il vento delle cose del mondo non si abbatta mai sulla mia piccola fiamma. Signore, ch’io viva per poterti dare gloria, per essere la tua messaggera di luce. Fa’ che io non mi risparmi mai, quando mi si chiede di donare nel tuo nome, per essere una voce che canti la tua lode, un segnale di luce per chi è lontano dal tuo regno santo. Donami la capacità di evangelizzare i fratelli che ignorano la dolcezza del tuo Amore, la stessa tua capacità di attendere che anche l’ultimo agnello smarrito torni all’ovile, che anche l’ultimo uomo dell’ultima terra abitata possa conoscere la santità del tuo nome. Che tutti gli invitati alle nozze non disertino il banchetto, dove tu, Signore, ti fai pane, vino, carne e sangue in virtù del tuo Amore senza tramonto. (Anna Marinelli)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
4 febbraio: sant'Eutichio, martire; santi Papia, Diodoro e Claudiano, martiri di Perge; santi Filea, vescovo, e Filoromo, tribuno, martiri; sant'Isidoro, sacerdote ed eremita; sant'Aventino, vescovo di Chartres; sant'Aventino, vescovo di Troyes; san Rabano, detto Mauro, vescovo di Magonza; san Nicola, monaco, egumeno del monastero di Studion; san Gilberto, sacerdote, fondatore dell'abbazia di Sempringham e dell'ordine che porta il suo nome; santa Giovanna di Valois, regina di Francia, fondatrice delle monache Annunciate; beato Giovanni Speed, martire; san Giuseppe da Leonessa, sacerdote cappuccino; san Giovanni de Britto, sacerdote gesuita e martire.
</p>

<p>
<ul>
<li>Pregare / Senza la luce di Dio nessun uomo si salva. Essa fa muovere all’uomo i primi passi; essa lo conduce al vertice della perfezione. Perciò, se vuoi cominciare a possedere questa luce di Dio, prega; se sei già impegnato nella salita della perfezione e vuoi che questa luce in te aumenti, prega; se sei giunto al vertice della perfezione e vuoi ancora luce per poterti in essa mantenere, prega; se vuoi la fede, prega; se vuoi la speranza, prega; se vuoi la carità, prega; se vuoi la povertà, prega; se vuoi l’obbedienza, la castità, l’umiltà, la mansuetudine, la fortezza, prega. Qualunque virtù tu desideri, prega. E prega leggendo nel libro della vita, cioè nella vita del Dio-Uomo Gesù, che fu tutta povertà, dolore, disprezzo e perfetta obbedienza. (Beata Angela da Foligno)</li>
</ul>
</p>

<h5>Quotes</h5>

<p>
<ul>
<li>Finché andrà e tornerà il mare, finché nasceranno fiori e colori, finché gli uomini si daranno l’un l’altro la mano esisterà anche la poesia. (NIKIFÒROS VRETTÀKOS )</li>
<li>L’essenziale è minacciato senza sosta dall’insignificante. (René Char)</li>
<li>Quando si dice la verità non bisogna dolersi di averla detta. La verità è sempre illuminante. Ci aiuta ad essere coraggiosi. (A. Moro)</li>
<li>Le persone non vogliono ascoltare la verità perché non vogliono vedere le proprie illusioni distrutte. (Friedrich Nietzsche)</li>
<li>Chi è più saggio? Colui che accetta tutto o colui che ha deciso di non accettare nulla? La rassegnazione è saggezza? (Eugène Ionesco)</li>
</ul>
</p>

<h5>Poesia</h5>

<p>
Quanto ancor più bella sembra la bellezza, / per quel ricco ornamento che virtù le dona! / Bella ci appar la rosa, ma più bella la pensiamo / per la soave essenza che vive dentro a lei. / Anche le selvatiche hanno tinte molto intense / simili al colore delle rose profumate, / hanno le stesse spine e giocano con lo stesso brio / quando la brezza d'estate ne schiude gli ascosi boccioli: / ma poiché il loro pregio è solo l'apparenza, / abbandonate vivono, sfioriscono neglette e / solitarie muoiono. Non così per le fragranti rose: / la loro dolce morte divien soavissimo profumo: / e così è; per te, fiore stupendo e ambito, / come appassirai, i miei versi stilleran la tua virtù. / (W.Shakespeare)
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>"Che grande dono è per l’Uomo la Croce! Le croci ci uniscono al Signore! Non lasciarti ingannare da chi le teme e le getta via, esse non sono uno strumento di morte ma di resurrezione. La croce infatti ci purifica e ci distacca da questo mondo, ci aiuta a liberare il nostro cuore da ogni ostacolo, ci aiuta ad attraversare la vita come un ponte aiuta ad attraversare un corso d’acqua. Siamo così nemici di tutto ciò che ci contraria nelle idee e nelle opinioni mondane, che vorremmo sempre vivere tra i petali di rosa, o in una scatola di cotone. Ma è proprio attraverso la sofferenza che si va in cielo, non v’è altra strada. Le malattie, le tentazioni, le sofferenze sono quelle croci giunte a noi a causa del Peccato Originale e che Gesù ha trasformato nello strumento per andare in cielo! Egli stesso ne è il modello. Nostro Signore non ti dice di soffrire senza aver Lui per primo e ingiustamente sofferto per te! La Croce è così la scala che porta al Cielo. Quanto è consolante, allora, soffrire per amore di Gesù ogni patimento e poter dire la sera: coraggio, anima mia, oggi hai avuto la grazia santificante di rassomigliare a Gesù Cristo! Anch’io devo operare ogni giorno per portare la croce. Soffro di notte per le Anime del Purgatorio e di giorno per la conversione dei peccatori. Mio Dio, concedetemi, ve ne supplico, la conversione della mia Parrocchia, acconsento a qualsiasi sofferenza vorrete per tutta la mia vita: ho più fiducia in Voi che nelle mie misere forze, so che mi esaudirete!” (Santo Curato d'Ars)</li>
</ul>
</p>

<h5>DengMingDao</h5>

<p>
Utilizzazione / L'aquilone sfrutta la forza del vento. / Esprime la nostra intenzione, / ma non può cambiare il vento. / Si può giocare con un aquilone facendolo abbassare, girare e volteggiare a piacere. Se siamo esperti possiamo addirittura usare un aquilone da battaglia e lanciarlo all'inseguimento di un altro sino ad abbatterlo. E' divertente far volare gli aquiloni e sentire il loro strappo potente all'estremità della cordicella. Talvolta il vento è così forte che quasi ci solleva da terra. Quando si sfruttano le forze della natura, si sfruttano cose potenti. Questo è un esempio di corretta utilizzazione del Tao. Significa trarre vantaggio dalle forze della natura, accettare il loro funzionamento e cercare un modo per sfruttare la loro potenza. Non significa invece cercare di cambiare o di imprigionare le cose. Se il vento non sostiene il nostro aquilone nella direzione che noi vorremmo, non possiamo farci nulla. Possiamo solo prendere a prestito la sua energia. Quando l'iniziativa e le forze della natura si combinano, allora vi è autentica armonia.
</p>

<h5>InFinemDei</h5>

<p>
Il Signore chiede ai suoi apostoli di non caricarsi di bagagli. Il nostro mondo, oggi, ci ha creato tanti bisogni fittizi che noi ci sentiamo infelici quando non possiamo soddisfare tutti i nostri desideri, anche quelli inutili. Signore, il mio cuore è ingombro di bisogni e di desideri futili? Quando percorro quei santuari dell'idolo "consumista" che sono i grandi magazzini quante cose vengono a impigliarsi nelle reti della mia cupidigia? Troppe? Molte? Abbastanza? Poche? Signore, aiutami a vivere nella semplicità.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
