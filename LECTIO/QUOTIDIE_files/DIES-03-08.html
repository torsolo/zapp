<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-08</h1>-->
<h1>DIES-03-08</h1>

<h5>Oremus</h5>

<p>
<ul>
<li>Naaman il Siro è sceso nelle acque fangose del Giordano e tu, Verbo fatto carne, tu non hai temuto di scendere nel fango dei miei peccati. Ero straniero come Rut la Moabita e come la vedova di Zarepta, e tu sei venuto proprio da me. Non lasciarmi, Signore, come sei partito da Nazaret; io ti grido che non sono degno di accoglierti sotto il mio tetto, ma voglio riconoscere l'inaudito miracolo della tua misericordia e dirti: Resta con noi, Signore, poiché la notte dell'odio e della disperazione già ricopre il mondo.</li>
</ul>
</p>

<p>
<ul>
<li>Signore, sei sempre tu lo straniero che i nostri passi accompagnano, ed è verso il tuo Regno che essi ci portano nel costruire un mondo più aperto, più grande e fraterno; è la fede di Abramo che viviamo in questo camminare infinito, che impedisce alle nostre dimore e alle nostre certezze di farsi eterne come fortezze. Tutti siamo migranti e in cammino verso di te, Signore, che esisti nella meraviglia dei secoli. Amen!</li>
</ul>
</p>

<p>
<ul>
<li>Ti prometto di cominciare oggi / O Signore, facciamo un patto: tu mi condoni tutte le colpe e le pigrizie del passato, in modo che la mia vita passata fino ad oggi sia tutta ben aggiustata, ed io ti prometto di cominciare proprio da oggi una vita nuova! (Beato Luigi Boccardo)</li>
</ul>
</p>

<p>
<ul>
<li>Peccatore qual sono, non contando affatto sui miei meriti, ma solo confidando nella tua misericordia e bontà, tremo e mi vergogno nell’accostarmi alla mensa del tuo convito dolcissimo, o mio buon Signore Gesù Cristo. Ho infatti il cuore e il corpo macchiati di molti peccati, la mente e la bocca non cautamente custodite. Perciò, o Dio misericordioso, o Maestà tremenda, io misero fra tante angustie, ricorro a te, fonte di misericordia; vengo a te per essere sanato, mi rifugio sotto la tua protezione; e poiché non posso sostenerti come giudice, ti scongiuro di essermi salvatore. O Dio, a te mostro le mie piaghe e apro il mio rossore. So che i miei peccati sono molti e grandi, e ne temo. Spero nella tua misericordia che non ha limite. Signore Gesù Cristo, Re eterno, Dio e Uomo, crocifisso per l’uomo, guardami con occhio benigno. Esaudisci me pieno di fiducia in te; abbi pietà di me colmo di miseria e di peccato: tu che non lascerai mai inaridire la sorgente della misericordia. Salve, vittima salutare, offerta sul patibolo della croce, per me e per tutta l’umanità. Salve, Sangue nobile e prezioso, che zampilli dalle piaghe del mio Signore Gesù Cristo crocifisso e sei lavacro dei peccati del mondo intero. Ricordati, o Signore, della tua creatura, che ricomprasti con il tuo Sangue. Mi pento di aver peccato, desidero riparare tutto il male. Togli da me, Padre clementissimo, tutte le mie iniquità, affinché, purificato nella mente e nel corpo, sia degno di gustare il Santo dei Santi. E concedi che la santa Comunione del Corpo e del Sangue tuo, che io intendo ricevere, sia perdono dei miei peccati, perfetta purificazione dei miei delitti, fuga dei cattivi pensieri e rigenerazione dei buoni sentimenti, fonte efficace delle buone opere e fermissima tutela del corpo e dell’anima contro le insidie dei miei nemici. Amen. (Attribuita a S. Ambrogio)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
8 marzo: san Giovanni di Dio, religioso, fondatore dei fratelli ospedalieri; san Ponzio, diacono di Cartagine; santi Apollonio e Filemone, martiri; san Probino, vescovo di Como; san Senano, abate; san Felice, vescovo di Dunwich; san Teofilatto, arcivescovo di Nicomedia; sant'Unfrido, vescovo di Thérouanne; san Litifredo, vescovo di Pavia; san Duthac, vescovo di Ross; san Veremondo, abate di Hirache; santo Stefano, abate; beato Vincenzo Kadłubek, vescovo di Cracovia; beato Faustino Míguez, sacerdote scolopio, fondatore del Pio Istituto Calasanziano.
</p>

<h5>Quotes</h5>

<p>
<ul>
<li>So bene chi sono da me stessa, poiché Gesù ha svelato agli occhi della mia anima tutto l'abisso della mia miseria e pertanto mi rendo conto perfettamente che tutto quello che c'è di buono nella mia anima è soltanto frutto della Sua santa grazia. La consapevolezza della mia miseria mi fa conoscere in pari tempo l'abisso della Tua Misericordia (Diario Faustina, 56). </li>
<li>La donna uscì dalla costola dell'uomo, non dai piedi per essere calpestata, non dalla testa per essere superiore ma dal lato, per essere uguale, sotto il braccio per essere protetta, accanto al cuore per essere amata... (WIlliam Shakespeare)</li>
<li>Se guardassimo alla misericordia di Dio, non cesseremo mai di fare il bene tutte le volte che se ne offre la possibilità. Infatti quando, per amor di Dio, passiamo ai poveri ciò che egli stesso ha dato a noi, ci promette il centuplo nella beatitudine eterna. (S. Giovanni di Dio)</li>
<li>A volte, amiamo troppo anche i bambini. Quando un genitore esagera nel prendersi cura di un figlio, il bambino viene caricato della responsabilità di garantire il benessere al genitore. (R. Norwood)</li>
<li>Una tempesta di sabbia passa, le stelle rimangono. (Proverbio arabo)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>L’unica pratica veramente interprete dell’insegnamento scritturistico è l’obbedienza ai comandamenti di Dio, che implica conoscenza del peccato e della santità, e il desiderio e lo sforzo di piacere a Lui. Senza cono­scenza di sé siete personalmente privi di radice in voi stessi; potete resistere per qualche tempo, ma a fronte dell’afflizio­ne o della persecuzione la vostra fede verrà meno. Questo è perché molti in questo tempo (ma pure in ogni epoca) diventano infedeli, eretici, scismatici, sleali spregiatori della Chiesa. Ripudiano la forma della verità, perché non è stata per loro più che una forma. Non reggono, perché non hanno mai provato che Dio fa Grazia; e non hanno mai avuto espe­rienza del Suo Potere e del Suo Amore, perché non hanno mai conosciuto la loro propria debolezza e indigenza. Que­sta può essere la condizione futura di alcuni di noi, se oggi induriamo il nostro cuore: l’apostasia. Un giorno, in questo mondo, potremmo trovarci apertamente fra i nemici di Dio e della Sua Chiesa. (San John Henry Newman)</li>
</ul>
</p>

<h5>DengMingDao</h5>

<p>
<sup>067</sup> Ritorno / Angoli bizzarri contro un cielo di lavanda, / spiccano lontani nella volta celeste. / Libere, le rondini / tornano a volare in cerchio verso il nido. / Le rondini sono famose per la loro sorprendente velocità e il corso imprevedibile del loro volo. Eppure, per quanto lontane esse volino, prima o poi tornano a piegare verso il nido. L'idea del ritorno è importante per tutti noi. Dobbiamo lavorare, esplorare, viaggiare e raggiungere i nostri obiettivi nella vita. Ma per quanto ci affatichiamo e allontaniamo, abbiamo tutti bisogno di una calamita, di un centro da cui operare. Per alcuni di noi si tratta di un luogo, di una casa; per altri, di un semplice ritiro nel proprio cuore. I seguaci del Tao credono nell'esistenza di un nucleo spirituale a cui ognuno dovrebbe fare ritorno. Questo nucleo viene progressivamente oscurato dai nostri pensieri e dalla complessità del vivere civile. L'istruzione e la cultura, mali necessari, sono macchie che sporcano la nostra anima originaria. Per questo, il ritorno è un processo di semplificazione che espelle gli inutili problemi legati alla socialità. Gradualmente ripercorriamo gli strati che conducono alla nostra persona interiore, pura e immacolata. Per fare ciò occorre molto tempo, una guida e dedizione, ma sinché non torneremo allo stato naturale, non potremo sperare in un'autentica comunione con il Tao. 
</p>

<h5>InFinemDei</h5>

<p>
Signore, fa' che la mia carne ridiventi come quella di un bambino, purificami dalla lebbra del peccato che ha oscurato la bellezza originaria della tua creazione, riconciliami con te affinché io, forte della tua forza, interceda, per tutte le lebbre del mondo, perché siano liberati dalla contaminazione del corpo e dell'anima tanti uomini e donne che si sono perduti per aver ascoltato voci diverse dalla tua, per aver abitato ovili diversi da quelli per cui, tu, buon pastore, doni la vita. Pietà per noi, Re del mondo, sole dell'amore, che porti la guarigione nei tuoi raggi.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
