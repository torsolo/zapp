<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-15</h1>-->
<h1>DIES-04-15</h1>

<h5>Oremus</h5>

<p>
<ul>
<li>Nella luce del sole che si leva, ti lodo, o Signore. Perché tu sei il redentore di tutta la creazione. Nella tua misericordia, offrici una giornata colma della tua pace. Perdona i nostri peccati. Non lasciare che la nostra speranza indietreggi. Non ti sottrarre a noi. È il tuo amore attento che ci conduce; non abbandonarci. Tu solo conosci le nostre debolezze. O Dio, non lasciarci.</li>
</ul>
</p>

<p>
<ul>
<li>O Dio, Padre buono, vogliamo ringraziarti con tutto il cuore per il dono del santo Battesimo, per mezzo del quale siamo divenuti tuoi figli e tempio vivo dello Spirito Santo. Ti ringraziamo perché, con l'acqua battesimale, ci hai fatto risorgere con Cristo e hai riempito la nostra anima dello splendore della tua grazia. Vogliamo rinnovare in questo momento le nostre promesse battesimali, con le quali ci siamo impegnati a vivere nella santità dei figli di Dio. Conserva in noi la fede, la speranza e la carità, e concedici di essere fedeli alla tua legge per tutta la vita.</li>
</ul>
</p>

<p>
<ul>
<li>Vivere insieme / O Gesù, vincitore del male e della morte, liberaci dalla tentazione di cercarti soltanto nel cielo. Donaci la capacità di vederti in ogni essere, presente e vivo come il seme che attende la germinazione nel sole. Fa’ che il nostro vivere insieme sia come la vita delle prime comunità cristiane. Insieme nella preghiera e nel lavoro, insieme nel silenzio contemplativo e nella frazione del pane. Insieme nel dividere i frutti del nostro sudore, insieme nel comunicarci i doni del tuo Spirito. Insieme nell’attesa del tuo ritorno, insieme nel pacifico lavoro che rende possibile la tua venuta. (Giovanni Vannucci)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
15 aprile: santi Teodoro e Pausilipo, martiri; san Crescente, martire; san Marone, martire; sant'Abbondio, missionario; san Paterno, vescovo di Avranches; sant'Ortario, abate; beato Cesare de Bus, sacerdote, fondatore dei Padri della Dottrina Cristiana; san Damiano de Veuster, sacerdote picpusiano.
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a><br>
<ul>
<li>«Chi confida nella Mia Misericordia non perirà, poiché tutti i suoi problemi sono Miei ed i nemici s’infrangeranno ai piedi del Mio sgabello» (Diario Faustina, 723).</li>
<li>Il vero talento non è quello che si tiene per se stessi, ma quello che, condiviso con gli altri, offre nuove occasioni per operare il bene insieme. (João Catarin Mezzomo)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
<sup>105</sup> Compassione / Quando scorgiamo il volto di dio, torniamo a vederlo / in tutti coloro che incontriamo. / Il vero dio non ha volto. Il vero Tao non ha nome. Ma non potremo identificarci con tutto ciò prima di avere raggiunto un livello di comprensione molto elevato. Sino a quel momento, gli dèi con un volto e Tao con un nome restano degni di studio e venerazione più di qualsiasi illusione del mondo. Dopo un lungo e sincero periodo di pratica è possibile scorgere il volto di dio: la sacralità non è una questione oggettiva e scientifica. Si tratta piuttosto di un riconoscimento profondo e chiaro della vera natura della vita. L'atteggiamento che teniamo nei confronti del nostro dio sarà diverso da quello tenuto da tutti gli altri, poiché il divino non è che un riflesso della nostra stessa comprensione. Se le nostre esperienze sono diverse da quelle degli altri, non per questo il nostro senso di divinità è annullato. E, dopo avere visto, non nutriremo più dubbio alcuno. La conoscenza di dio è fonte di compassione e ci aiuta a comprendere che la nostra separazione dagli altri è artificiale. Non siamo separati né dal nostro prossimo, né dal Tao: a indurci a definire noi stessi come individui distinti è solo il nostro egocentrismo. In realtà, l'esperienza diretta di dio è esperienza diretta della profonda universalità della vita. Se acconsentiamo a modificare il nostro modo di pensare, arriviamo a comprendere la fondamentale unità che ci lega a tutte le cose. Che aspetto ha dio? Una volta che l'abbiamo visto, torniamo a scorgerlo nel volto di tutti coloro che incontriamo. 
</p>

<h5>Krishnamurti</h5>

<p>
15-04 Considerazioni sul matrimonio: Ci interessa capire il problema del matrimonio, che implica una relazione sessuale, l’amore, lo stare vicini, la comunione. Senza amore, il matrimonio diventa una pena. Questo è ovvio. Senza amore c’è solo una ricerca di soddisfazione. Amare è una delle cose più difficili. L’amore può affiorare, può esistere solo quando il sé non c’è. La relazione, quando non c’è amore, diventa una sofferenza; può dare una momentanea soddisfazione o può essere superficiale, ma diventa comunque un’abitudine, una ripetizione continua. Allora i problemi sessuali assumono grande importanza. Prima di chiederci se il matrimonio sia o non sia necessario, dobbiamo capire l’amore. Amore è castità; non può esserci castità senza amore; un uomo e una donna possono non avere alcun rapporto sessuale, ma non è questa la castità, non è questa la purezza, se non c’è amore. Avere un ideale di castità, pretendere di rimanere casti, non è amore; è semplicemente il desiderio di essere qualcosa che ritenete sia nobile, credendo che questo possa aiutarvi a scoprire la realtà. E questo non è amore. La permissività sessuale non ha nulla a che fare con la castità; è degradante e vi rende infelici, proprio come vi rendono infelici i vostri sforzi per realizzare un ideale. L’amore non ha nulla a che fare con tutto questo; non c’entra col tentativo di diventare qualcosa o di permettervi qualcosa che dia importanza al vostro ego. E quando voi siete importanti, non c’è amore. 
</p>

<h5>InFinemDei</h5>

<p>
Signore, veglia con coloro che vegliano o piangono in questa notte. Proteggi i malati, dona il riposo a coloro che sono stanchi. Benedici i moribondi, consola coloro che soffrono. Abbi pietà di coloro che sono tristi e sta' tra coloro che sono felici.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
