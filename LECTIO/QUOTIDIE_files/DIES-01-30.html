<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-30</h1>-->
<h1>DIES-01-30</h1>

<h5>Oremus</h5>

<p>
<ul>
<li>La luce della fede si levi, Signore, nei nostri cuori per guidarci nella nostra traversata del mare burrascoso di questo mondo, nella nave della Chiesa, dove tu sei sempre presente. Fa' che il timore e la paura non ci pervadano mentre navighiamo verso di te, anche se la nave della nostra vita viene brutalmente scossa dalla tempesta delle tentazioni. Che non venga mai a mancare la fiducia in te, perché tu sei presente nella Chiesa, e in ognuno di noi.</li>
</ul>
</p>

<p>
<ul>
<li>Tu sei santo, Signore Iddio unico, che fai cose stupende. Tu sei forte. Tu sei grande. Tu sei l'Altissimo. Tu sei il Re onnipotente. Tu sei il Padre santo, Re del cielo e della terra. Tu sei trino e uno, Signore Iddio degli dèi. Tu sei il bene, tutto il bene, il sommo bene, Signore Iddio vivo e vero. Tu sei amore, carità. Tu sei sapienza. Tu sei umiltà. (San Francesco)</li>
</ul>
</p>

<p>
<ul>
<li>Il manto della misericordia / Coprimi con le tue piaghe, Signore. Nascondi la mia nudità con la veste della tua santa umanità, perché non traspaia la mia umiliante povertà. Il manto della tua misericordia celi, agli occhi dei miei fratelli, o Signore, le ferite che mi sono procurato durante la mia assenza dalla tua casa. Cibami dei tuoi baci e delle tue carezze, perché non muoia di tristezza e di veleni di cui mi sono nutrito, stupidamente, nel campo in cui pascolavo i porci. Allarga la soglia della tua casa perché possa, con i bagagli dei miei stracci raccolti durante il cammino del mio ritorno, oltrepassare ed entrare nell’intimità del tuo amore e del tuo cuore.</li>
</ul>
</p>

<p>
<ul>
<li>Novena della Purificazione (Candelora) / 1gg / I. Per quella così eroica obbedienza che voi esercitaste, o gran Vergine, nell'assoggettarvi alla legge della purificazione, ottenete anche a noi la più esatta obbedienza a tutti i comandi di Dio, della Chiesa e dei nostri maggiori. / Ave Maria... / II. Per quell'angelica modestia o celestiale devozione con cui voi, o gran Vergine, vi recaste e presentaste nel Tempio, ottenete anche a noi di andare e stare nel tempio con quell'interno ed esterno raccoglimento che conviene alla casa di Dio. / Ave Maria... / III. Per quella santa premura che voi aveste, o Vergine purissima, di togliere da voi col sacro rito della purificazione ogni apparenza di macchia, ottenendo a noi pure una instancabile premura di togliere sempre da noi ogni ancor più piccola macchia di peccato. / Ave Maria... / IV. Per quell'umiltà profondissima che vi indusse, o Maria, a collocarvi nel tempio tra le donne più volgari, quasi foste una di loro, sebbene la più santa fra tutte le creature, ottenete anche a noi quello spirito di umiltà che ci renda cari a Dio e meritevoli dei suoi favori. / Ave Maria... / V. Per quella gran fede che voi, o Vergine fedelissima, conservaste viva e ferma in Dio vostro Figlio nell'udire dal santo profeta Simeone che egli sarebbe stato per molti occasione di contraddizione o di rovina, ottenete anche a noi una simile vivezza e fermezza di fede in mezzo a qualunque tentazione e contraddizione. / Ave Maria... / VI. Per quella invitta rassegnazione con cui ascoltaste gli amarissimi presagi che vi fece, o Maria, l'illuminato Simeone, fate che anche noi in tutti gli avvenimenti, anche più tristi, siamo sempre perfettamente rassegnati ad ogni divino volere. / Ave Maria... / VII. Per quell'accesissima carità che vi mosse, o Maria, a fare all'eterno Padre il gran sacrificio col vostro Figlio per la comune redenzione e salute, ottenete anche a noi la grazia di sacrificare al Signore qualunque cosa anche più cara, quando ciò sia necessario alla nostra santificazione o salvezza. / Ave Maria... / Gloria al Padre...</li>
</ul>
</p>

<p>
<ul>
<li>Apriti! / Ed oggi ancora, Signore, pronunzia quella parola: “Effatà, àpriti!” di fronte a ciascuno di noi. Apri le nostre orecchie affinché non siamo sordi agli appelli del nostro prossimo, amico o traditore che sia, e della tua voce nella coscienza, piacevole o antipatica che sia. Apri le nostre bocche perché possa sgorgare sincera la voce dell’affetto e della stima, ferma e convinta, quella che difende la giustizia e la pace. Apri le nostre mani affinché restino pulite nella nostra professione, leste e operative nelle nostre attività, capaci di stringere le mani di tutti, indipendentemente dal loro colore e calore. Apri i nostri cuori affinché vibrino all’unisono col tuo, vivendo emozioni che conducono a scelte concrete e sentimenti che resistono alla corsa del tempo e dei tempi. (Pierfortunato Raimondo)</li>
</ul>
</p>

<p>
<ul>
<li>Preghiera per la sera / Signore Gesù, accendi la mia vita. Aiutami a cambiare il male in bene. Se nel mio cuore c'è odio Tu indicami la strada del perdono. Se il mio cuore è una tempesta insegnami la pace e l'amore. Riempi la mia vita di gioia, bontà, disponibilità, pazienza e benevolenza. La mia vita Gesù è luce degli occhi e gioia del cuore. Tu ascolti chi soffre, Tu aiuti chi spera, Tu esaudisci chi chiede. Ti chiedo, Gesù, accendi la mia vita del tuo Amore. Amen.</li>
</ul>
</p>

<p>
<ul>
<li>Preghiera alla Madonna dei Tumori / Madre santissima, salute dei malati, tu hai generato Colui che ci ha guarito dal peccato: senza di Lui quel male, per noi incurabile, ci avrebbe devastato! Tu sei la Madre di Colui che sana le ferite del male e che con la sua morte e risurrezione apre per noi le porte della grazia, fonte di salute dell’anima e del corpo. Tu sei nostra Madre: a te ricorriamo fiduciosi. ricordati di noi che siamo nella prova! Lascia, o Madre tenerissima, che preghiamo con te il Figlio tuo, e per la comune invocazione del Suo nome Egli ci liberi dal male che ci consuma e ci conceda vita e salute. Tu che, docile sotto la croce, hai offerto la tua sofferenza, insegnaci ad unire il nostro dolore, con te e come te, a quello del tuo Figlio Gesù nostro unico Salvatore. Amen. (l'icona sacra è presso la Basilica Santa Maria Maggiore Ravenna)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
30 gennaio: san Mattia, vescovo di Gerusalemme; san Barsimeo, vescovo di Edessa di Osroene; santa Martina; santa Batilde; sant'Aldegonda, badessa di Maubeuge; sant'Armentario, vescovo di Pavia; san Teofilo, detto il Giovane, martire; sant'Adelemo, abate di Burgos; beato Francesco Taylor, martire; santa Giacinta Marescotti, vergine del Terz'ordine francescano; beato Sebastiano Valfrè, sacerdote oratoriano; san Paolo Ho Hyob, soldato, martire; san Tommaso Khuông, sacerdote e martire; san Davide Galván Bermúdez, sacerdote e martire del Messico; san Muziano Maria Wiaux, lasalliano; beato Columba Marmion, abate di Maredsous; beata Carmela García Moyón, martire; beato Sigismondo Pisarski, sacerdote e martire; san Bronislao Markiewicz, sacerdote, fondatore della Congregazione di San Michele Arcangelo.
</p>

<h5>Quotes</h5>

<p>
<ul>
<li>Dio si rivela all’uomo attraverso l’uomo stesso. Il miglior mezzo per amare Dio è sapere amare il prossimo, facendogli notare le mancanze, comprendendo i suoi problemi e aiutandolo in tutte le circostanze. (Carlos Torres Pastorino)</li>
<li>Quando parliamo insieme, talvolta io sento che la sua voce è l'eco dell'anima mia. (Gabriele D'Annunzio)</li>
<li>Nessuno è così vuoto come coloro che sono pieni di sé. (Andrew Jackson)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
Atto amoroso / L'acquazzone notturno / sveglia gli amanti, / inonda la valle. / Fare l'amore è una cosa naturale. Perché vergognarsene? Sembra semplice, ma in tempi così complessi si tratta di una grande sfida. Troppi strati di significato si sono sovrapposti al sesso. Le religioni lo condannano, gli asceti lo negano, i romantici lo esaltano, gli intellettuali lo teorizzano, gli ossessionati lo distorcono. Tutto ciò non ha nulla a che vedere con l'atto amoroso. Queste azioni sono prodotti del fanatismo e di comportamenti costrittivi. Possiamo dunque affrontare con successo la sfida e rendere l'atto amoroso un'esperienza sana e aperta? Il sesso non dovrebbe mai diventare strumento di potere, manipolazione, egoismo o abuso. Né essere terreno di gioco per le nostre frustrazioni e delusioni. La sessualità è il riflesso onesto della nostra personalità più intima, e dovremmo sempre assicurarci che si esprima in modo sano. L'atto amoroso è qualcosa di misterioso, di sacro, e spesso rappresenta l'interazione più profonda fra le persone. Sia che esso produca una relazione o una gravidanza, l'eredità offerta dai due protagonisti diventerà parte integrante della creazione. Ciò che noi mettiamo nell'amore determina ciò che da esso otteniamo.
</p>

<h5>InFinemDei</h5>

<p>
In questa sera ti proclamiamo e ti confessiamo Signore di tutta la creazione, ma soprattutto ti proclamiamo e ti confessiamo Signore della nuova creazione per mezzo della tua morte e risurrezione. Accordaci di restare sempre fedeli alla tua Chiesa; così supereremo le difficoltà della nostra vita di credenti. Signore, salvaci, perché possiamo renderti gloria con tutti i tuoi santi nella nuova Gerusalemme.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
