<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Lunedì della II settimana del Tempo Ordinario (anno pari)
</p>

<p>
<u>ANTIFONA</u> / A te si prostri tutta la terra, o Dio. A te canti inni, canti al tuo nome, o Altissimo. (Sal 65,4)
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>GLORIA</u> / Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
<u>COLLETTA</u> / Dio onnipotente ed eterno, che governi il cielo e la terra, ascolta con bontà le preghiere del tuo popolo e dona ai nostri giorni la tua pace. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / Dal primo libro di Samuele (1Sam 15, 16-23) / In quei giorni, Samuèle disse a Saul: «Lascia che ti annunci ciò che il Signore mi ha detto questa notte». E Saul gli disse: «Parla!». Samuèle continuò: «Non sei tu capo delle tribù d'Israele, benché piccolo ai tuoi stessi occhi? Il Signore non ti ha forse unto re d'Israele? Il Signore ti aveva mandato per una spedizione e aveva detto: "Va', vota allo sterminio quei peccatori di Amaleciti, combattili finché non li avrai distrutti". Perché dunque non hai ascoltato la voce del Signore e ti sei attaccato al bottino e hai fatto il male agli occhi del Signore?». Saul insisté con Samuèle: «Ma io ho obbedito alla parola del Signore, ho fatto la spedizione che il Signore mi ha ordinato, ho condotto Agag, re di Amalèk, e ho sterminato gli Amaleciti. Il popolo poi ha preso dal bottino bestiame minuto e grosso, primizie di ciò che è votato allo sterminio, per sacrificare al Signore, tuo Dio, a Gàlgala». Samuèle esclamò: «Il Signore gradisce forse gli olocausti e i sacrifici quanto l'obbedienza alla voce del Signore? Ecco, obbedire è meglio del sacrificio, essere docili è meglio del grasso degli arieti. Sì, peccato di divinazione è la ribellione, e colpa e terafìm l'ostinazione. Poiché hai rigettato la parola del Signore, egli ti ha rigettato come re». / C: Parola di Dio.
</p>

<p>
<u>PSALMUS</u> / (Sal 49) <b>A chi cammina per la retta via mostrerò la salvezza di Dio</b> / «Non ti rimprovero per i tuoi sacrifici, i tuoi olocausti mi stanno sempre davanti. Non prenderò vitelli dalla tua casa né capri dai tuoi ovili». / «Perché vai ripetendo i miei decreti e hai sempre in bocca la mia alleanza, tu che hai in odio la disciplina e le mie parole ti getti alle spalle? / Hai fatto questo e io dovrei tacere? Forse credevi che io fossi come te! Ti rimprovero: pongo davanti a te la mia accusa. Chi offre la lode in sacrificio, questi mi onora; a chi cammina per la retta via mostrerò la salvezza di Dio».
</p>

<p>
<u>ACCLAMATIO</u> / Alleluia, Alleluia / La parola di Dio è viva ed efficace, discerne i sentimenti e i pensieri del cuore. (Eb 4, 12) / Alleluia.
</p>

<p>
<u>VANGELO</u> / Dal Vangelo secondo  Marco (Mc 2, 18-22) / In quel tempo, i discepoli di Giovanni e i farisei stavano facendo un digiuno. Vennero da Gesù e gli dissero: «Perché i discepoli di Giovanni e i discepoli dei farisei digiunano, mentre i tuoi discepoli non digiunano?». Gesù disse loro: «Possono forse digiunare gli invitati a nozze, quando lo sposo è con loro? Finché hanno lo sposo con loro, non possono digiunare. Ma verranno giorni quando lo sposo sarà loro tolto: allora, in quel giorno, digiuneranno. Nessuno cuce un pezzo di stoffa grezza su un vestito vecchio; altrimenti il rattoppo nuovo porta via qualcosa alla stoffa vecchia e lo strappo diventa peggiore. E nessuno versa vino nuovo in otri vecchi, altrimenti il vino spaccherà gli otri, e si perdono vino e otri. Ma vino nuovo in otri nuovi!». / C: Parola del Signore.
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / Il vangelo di Gesù è vino nuovo, parola divina che spezza sempre i limiti delle attese umane. Preghiamo il Padre di ogni bene, perché diveniamo portatori della novità di Cristo. Insieme preghiamo: <b>Crea in noi uno spirito nuovo</b> / Per la Chiesa, sposa di Cristo, affinché mostri a chi non crede, la verità gioiosa e liberante di Gesù. Preghiamo: / Per le comunità cristiane divise, affinché rafforzino con la preghiera e con il digiuno la ricerca dell'unità. Preghiamo: / Per gli ebrei e tutti i credenti in Dio, affinché incontrino nel segreto del loro cuore la novità di Cristo. Preghiamo: / Per gli affamati di cibo e di giustizia, affinché siano sostenuti dalla solidarietà dei cristiani e possano scoprire in Cristo la speranza per ogni giorno. Preghiamo: / Per la nostra comunità, affinché non si addormenti nell'abitudine e nella noia, ma si impegni a trovare vie nuove per realizzare oggi il vangelo. Preghiamo: / Perché non perdiamo il senso cristiano della penitenza. / Perché le nostre eucaristie siano celebrate con festa. / O Signore, fonte della nostra gioia, ti presentiamo le preghiere di questa nostra comunità e della Chiesa universale, con la fiducia che ci ammetterai alla festa di nozze, preparata da Gesù Cristo nostro Signore che vive e regna nei secoli dei secoli. Amen.
</p>

<p>
<u>OFFERTORIO</u> / Concedi a noi tuoi fedeli, o Padre, di partecipare con viva fede ai santi misteri, poiché ogni volta che celebriamo questo memoriale del sacrificio del tuo Figlio, si compie l’opera della nostra redenzione. Per Cristo nostro Signore.
</p>

<p>
<u>COMMUNIO</u> / Davanti a me tu prepari una mensa; il mio calice trabocca. (Sal 22,5) 	♦ Abbiamo conosciuto e creduto l’amore che Dio ha in noi. (1Gv 4,16)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Infondi in noi, o Padre, lo Spirito del tuo amore, perché saziati dall’unico pane del cielo, nell’unica fede siamo resi un solo corpo. Per Cristo nostro Signore.
</p>

<h3>LECTIO</h3>

<p>
<u>EVANGELIZO1</u> / <br>
San Giovanni Paolo II (1920-2005) papa / Lettera Apostolica «Mulieris Dignitatem» / La Chiesa – Sposa di Cristo / Un'importanza fondamentale hanno le parole della Lettera agli Efesini: «E voi, mariti, amate le vostre mogli, come Cristo ha amato la Chiesa e ha dato se stesso per lei, per renderla santa, purificandola per mezzo del lavacro dell'acqua accompagnato dalla parola, al fine di farsi comparire davanti la sua Chiesa tutta gloriosa, senza macchia né ruga (...) Per questo, l'uomo lascerà suo padre e sua madre e si unirà alla sua donna, e i due formeranno una carne sola. Questo mistero è grande; lo dico in riferimento a Cristo e alla Chiesa!» (5, 25-32; Gen 2,24) (...) Il Mistero pasquale rivela fino in fondo l'amore sponsale di Dio. Cristo è lo Sposo perché «ha dato se stesso»: il suo corpo è stato «dato», il suo sangue è stato «versato» (Lc 22, 19-20). In questo modo «amò sino alla fine» (Gv 13, 1). Il «dono sincero», contenuto nel sacrificio della Croce, fa risaltare in modo definitivo il senso sponsale dell'amore di Dio. Cristo è lo Sposo della Chiesa, come redentore del mondo. (...) L'Eucaristia rende presente e in modo sacramentale realizza di nuovo l'atto redentore di Cristo, che «crea» la Chiesa suo corpo. Con questo «corpo» Cristo è unito come lo sposo con la sposa. Tutto questo è contenuto nella Lettera agli Efesini. Nel «grande mistero» di Cristo e della Chiesa viene introdotta la perenne «unità dei due», costituita sin dal «principio» tra uomo e donna.
</p>

<p>
<u>EVANGELIZO2</u> / 
</p>

<p>
<u>EVANGELIZO-21</u> / <a href="https://vangelodelgiorno.org/IT/gospel" title="Meditazione" class="https">Meditazione</a>
</p>

<p>
<u>DiBruno1</u> / <br>
Allora, in quel giorno, digiuneranno (Mc 2,18-22) / Il digiuno cristiano, quello vero, è la vita governata in ogni manifestazione di essa dalle quattro virtù cardinali: prudenza, giustizia, fortezza, temperanza, e dalla tre virtù teologali: fede, speranza, carità. Se colleghiamo il digiuno ad ognuna di queste sette virtù, troveremo una modalità nuova di digiunare. Il profeta Isaia unisce digiuno, giustizia, misericordia, carità, comandamenti. Ascoltiamo cosa lui rivela: “Ecco, nel giorno del vostro digiuno curate i vostri affari, angariate tutti i vostri operai. Ecco, voi digiunate fra litigi e alterchi e colpendo con pugni iniqui. Non digiunate più come fate oggi, così da fare udire in alto il vostro chiasso. È forse come questo il digiuno che bramo, il giorno in cui l’uomo si mortifica? Piegare come un giunco il proprio capo, usare sacco e cenere per letto, forse questo vorresti chiamare digiuno e giorno gradito al Signore? Non è piuttosto questo il digiuno che voglio: sciogliere le catene inique, togliere i legami del giogo, rimandare liberi gli oppressi e spezzare ogni giogo? Non consiste forse nel dividere il pane con l’affamato, nell’introdurre in casa i miseri, senza tetto, nel vestire uno che vedi nudo, senza trascurare i tuoi parenti? Allora la tua luce sorgerà come l’aurora, la tua ferita si rimarginerà presto. Davanti a te camminerà la tua giustizia, la gloria del Signore ti seguirà. Allora invocherai e il Signore ti risponderà, implorerai aiuto ed egli dirà: «Eccomi!». Se toglierai di mezzo a te l’oppressione, il puntare il dito e il parlare empio, se aprirai il tuo cuore all’affamato, se sazierai l’afflitto di cuore, allora brillerà fra le tenebre la tua luce, la tua tenebra sarà come il meriggio. Ti guiderà sempre il Signore, ti sazierà in terreni aridi, rinvigorirà le tue ossa; sarai come un giardino irrigato e come una sorgente le cui acque non inaridiscono. La tua gente riedificherà le rovine antiche, ricostruirai le fondamenta di trascorse generazioni. Ti chiameranno riparatore di brecce, e restauratore di strade perché siano popolate. Se tratterrai il piede dal violare il sabato, dallo sbrigare affari nel giorno a me sacro, se chiamerai il sabato delizia e venerabile il giorno sacro al Signore, se lo onorerai evitando di metterti in cammino, di sbrigare affari e di contrattare, allora troverai la delizia nel Signore. Io ti farò montare sulle alture della terra, ti farò gustare l’eredità di Giacobbe, tuo padre, perché la bocca del Signore ha parlato” (Is 58,1-14).  / Per San Paolo il digiuno è vera imitazione di Cristo Gesù: “E come siete ricchi in ogni cosa, nella fede, nella parola, nella conoscenza, in ogni zelo e nella carità che vi abbiamo insegnato, così siate larghi anche in quest’opera generosa. Non dico questo per darvi un comando, ma solo per mettere alla prova la sincerità del vostro amore con la premura verso gli altri. Conoscete infatti la grazia del Signore nostro Gesù Cristo: da ricco che era, si è fatto povero per voi, perché voi diventaste ricchi per mezzo della sua povertà” (2Cor 8,1.9,14). Ci si priva del superfluo perché i fratelli abbiano il necessario. Ma per questo è necessario abbandonare ogni vizio che divora le sostanze più che il bue l’erba. Con un solo vizio estirpato un uomo potrebbe dare vita a dieci suoi fratelli. / <b>In quel tempo, i discepoli di Giovanni e i farisei stavano facendo un digiuno. Vennero da Gesù e gli dissero: «Perché i discepoli di Giovanni e i discepoli dei farisei digiunano, mentre i tuoi discepoli non digiunano?». Gesù disse loro: «Possono forse digiunare gli invitati a nozze, quando lo sposo è con loro? Finché hanno lo sposo con loro, non possono digiunare. Ma verranno giorni quando lo sposo sarà loro tolto: allora, in quel giorno, digiuneranno. Nessuno cuce un pezzo di stoffa grezza su un vestito vecchio; altrimenti il rattoppo nuovo porta via qualcosa alla stoffa vecchia e lo strappo diventa peggiore. E nessuno versa vino nuovo in otri vecchi, altrimenti il vino spaccherà gli otri, e si perdono vino e otri. Ma vino nuovo in otri nuovi!».</b> / Dinanzi al mondo della povertà obbligato a digiunare ogni giorno dell’anno, il nostro digiuno liturgico a nulla serve. Urge dare verità evangelica a questa pratica. La si potrà dare solo se il cristiano inizia un vero combattimento per liberarsi dai suoi vizi, il primo fra tutti quello della grande vanità. Per curare questo vizio si spendono grandi capitali, si fanno anche debiti. Regna in mezzo a noi la cultura dell’effimero più effimero che oscura i nostri occhi e rende di pietra il nostro cuore, rendendolo incapace di vedere la futilità nella quale consumiamo la nostra esistenza preparandola per il fuoco eterno. / Madre di Dio, Angeli, Santi, aiutateci ad uscire dall’inferno della vanità e della futilità.
</p>

<p>
<u>DiBruno2</u> / 
</p>

<p>
<u>DIBRUNO-21</u> / <a href="FILE:///C:/MYKNOW/XDOCS/verbum/DiBruno.txt" title="DiBruno" class="FILE">DiBruno</a>
</p>

<p>
<u>SILVESTRINI-21</u> / <a href="https://liturgia.silvestrini.org/digest/" title="settimana" class="https">settimana</a>
</p>

<p>
<u>LOYOLA1</u> / <br>
La vita umana è come un grande banchetto di nozze a cui tutti siamo invitati. Ma che festa sarebbe senza la presenza dello sposo? Gesù si autoproclama “sposo di Israele”, titolo riservato solo a Dio: lui stesso si riconosce così come figlio di Dio. La sua presenza rende gioiosa la festa, fa della festa una festa. Per cui non c’è motivo di digiunare mentre lui è presente. Questa gioia rischia però di andare perduta di fronte allo sguardo verso il passato. La venuta e la presenza di Gesù, sposo di Israele e, adesso, sposo della Chiesa e mio sposo, vuole una novità di vita che non ammette compromessi con una fede fatta di legalismo e continuamente rivolta al buon vecchio tempo antico. La novità del Vangelo è la buona notizia che apre nuove strade, indica sentieri inesplorati, apre il cuore alla freschezza di nuove possibilità: una gioiosa novità che non può essere contenuta in un cuore appesantito da leggi e norme, di abitudini incrostate dal tempo e logore per l’uso. Mentre il giudaismo con cui Gesù si confronta vorrebbe bloccare il tempo, Gesù stesso si proclama Signore del tempo dichiarando i nuovi tempi messianici che lui stesso inaugura e che hanno bisogno di un rinnovamento radicale perché io stesso me ne renda partecipe. Così la gioia vera entra nella mia vita, quella che lo sposo Gesù porta, rendendola una festa. / In quale occasione ho incontrato la gioia di Cristo nella mia vita? Cosa o chi del mio passato non lascio andare? Cosa o chi blocca, impedisce la mia relazione nuova col Signore Gesù? Qual è la novità a cui il Signore della gioia mi invita in questa fase della mia vita? (Michele Papaluca SJ)
</p>

<p>
<u>LOYOLA2</u> / 
</p>

<p>
<u>LOYOLA-21</u> / <a href="https://getupandwalk.gesuiti.it/" title="commento" class="https">commento</a>
</p>

<p>
<u>LettureBose</u> / Essere trovati in Gesù Cristo / Voi siete pietre del tempio del Padre, preparate per la costruzione di Dio Padre, elevate fino in alto con l'argano di Gesù Cristo che è la croce, usando come corda lo Spirito santo. La vostra fede, infatti, vi solleva, mentre l'amore è la via che conduce a Dio. Siete dunque tutti anche compagni di viaggio, portatori di Dio e portatori del tempio, portatori di Cristo, portatori di cose sante, in tutto adornati dei comandamenti di Gesù Cristo. Insieme a voi anch'io mi rallegro, perché sono stato reso degno di intrattenermi con voi attraverso questo che scrivo, e di gioire del fatto che, [vivendo voi] secondo un'altra vita, nient'altro amate se non Dio solo. Quanto agli altri uomini, pregate per loro incessantemente ( 1Ts 5,17); vi è infatti in essi una speranza di conversione, perché giungano a Dio. Fate dunque in modo che essi siano ammaestrati almeno dalle vostre opere: davanti alle loro collere, voi siate miti; davanti alle loro vanterie, voi siate umili; davanti alle loro bestemmie, voi ponete le preghiere; davanti al loro errore, voi siate saldi nella fede (Col 1,23); davanti alla loro ferocia, voi siate mansueti, senza cercare a vostra volta di imitarli. Ci sia concesso di essere loro fratelli attraverso la bontà! Cerchiamo di essere imitatori del Signore (1Ts 1,6). Chi più di lui è stato oggetto di ingiustizia? Chi più di lui è stato spogliato? Chi più di lui è stato respinto? Che nessuna erba del diavolo sia trovata in voi, ma che in tutta purezza e temperanza dimoriate in Gesù Cristo, nella carne e nello spirito! [Questi sono] gli ultimi tempi! Arrossiamo dunque; temiamo la magnanimità di Dio, perché non si volga a nostra condanna. Dunque, o temiamo la collera futura o amiamo la grazia presente: delle due una! [Ciò che importa,] per la vita eterna, è solo l'essere trovati in Gesù Cristo. All'infuori di lui, nulla vi importi! Lui, per il quale io sono stretto da catene, queste perle spirituali! Per esse possa io risuscitare grazie alla vostra preghiera, della quale spero di essere sempre partecipe per ottenere l'eredità dei cristiani di Efeso, essi che sempre sono stati uniti anche agli apostoli, nella potenza di Gesù Cristo. (Ignazio di Antiochia, Lettera agli efesini 9,1-11,2) 
</p>

<h5>FEGF</h5>

<p>
<a href="" title="FraternitaEvangelicheGerusalemmeFI" class="page">FraternitaEvangelicheGerusalemmeFI</a>
</p>

<p>
<u>HomilyVoice-21</u> / <a href="file:///D:/MULO/HomilyVoice" title="HomilyVoice" class="file">HomilyVoice</a>
</p>


<span class="backlinks">
</span>

</div>
</div>
</body>
</html>
