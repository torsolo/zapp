<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-28</h1>-->
<h1>DIES-03-28</h1>

<h5>Oremus</h5>

<p>
<ul>
<li>"Sollevate, porte, i vostri frontali, alzatevi, porte antiche, ed entri il re della gloria". Benedetto colui che viene nel nome del Signore! Gesù Re d'amore, venga il tuo regno, sia fatta la tua volontà come in cielo così in terra! Regna sui nostri cuori perché diventiamo operatori di pace e perché trionfi il regno della tua giustizia e del tuo amore. Tu non vieni né per dominare né per opprimere, ma vieni umilmente, e ti fai portare da un asinello. Re di pace, Re d'amore! Mio Salvatore e mio Dio! La tua regalità non si fonda sulla forza, ma sullo splendore del tuo amore. Tu sei bello, sei il più bello tra i figli degli uomini! Anima mia, esulta di gioia poiché ecco viene il tuo Redentore, il tuo Salvatore e il tuo Re.</li>
</ul>
</p>

<p>
<ul>
<li>Non comprendiamo noi stessi / Abbi pietà, Creatore, delle tue creature; considera che noi non comprendiamo noi stessi, che non sappiamo ciò che vogliamo, che non ci rendiamo conto di ciò che domandiamo. Donaci la luce, Signore! Che cosa difficile amare chi non ti ama, aprire a chi non bussa, dare la salute a chi si compiace d’essere malato e ricerca la malattia! Abbi pietà di coloro che non hanno pietà di se stessi! (Jacques Fesch)</li>
</ul>
</p>

<p>
<ul>
<li>Ti chiediamo, Signore Gesù, di guidarci in questo cammino verso Gerusalemme e verso la Pasqua. Donaci di verificare sui tuoi passi i nostri passi di ogni giorno. Concedici di capire, in questa settimana che stiamo iniziando, come tu ci hai accolto con amore, fino a morire per noi, e come l'ulivo vuole ricordarci che la redenzione e la pace da te donate hanno un caro prezzo, quello della tua morte. Solo allora potremo vivere nel tuo mistero di morte e di risurrezione, mistero che ci consente di andare per le strade del mondo non più come viandanti senza luce e senza speranza, ma come uomini e donne liberati della libertà dei figli di Dio. (Carlo Maria Martini)</li>
</ul>
</p>

<p>
<ul>
<li>Sii, Signore, in me per rinforzarmi, fuori di me per custodirmi, sopra di me per proteggermi, sotto di me per consolarmi, davanti a me per guidarmi, dietro di me per seguirmi, tutt’intorno per rendermi sicuro”. (John Henry Newman)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
28 marzo: san Castore, martire; santi Prisco, Malco e Alessandro, martiri; san Cirillo, diacono e martire; san Proterio, vescovo di Alessandria; san Gontrano, re dei Franchi; sant'Ilarione; santo Stefano Harding, abate; beato Conone, monaco; beato Antonio Patrizi, sacerdote agostiniano; beata Giovanna Maria de Maillé, vedova; beato Cristoforo Wharton, sacerdote e martire; beata Renata Maria Feillatreau, martire; beato Giuseppe Sebastiano Pelczar, vescovo di Przemyśl e fondatore delle Ancelle del Sacro Cuore di Gesù.
</p>

<h5>Quotes</h5>

<p>
<ul>
<li>Terminata la confessione, meditai la tremenda Passione di Gesù e compresi che quello che soffrivo era nulla a confronto della Passione del Salvatore ed ogni anche più piccola imperfezione era stata la causa di quella tremenda Passione. Tutto ad un tratto la mia anima fu presa da un grande pentimento e solo allora sentii che ero nel mare sconfinato della Misericordia di Dio (Diario Faustina, 654).</li>
<li>Prima di giudicare una persona cammina nei suoi mocassini per tre lune. (Indiani d’America)</li>
<li>Tutte le persone incontrate nella vita che hanno un potere di fascinazione su di noi sono in realtà parti scisse di noi stessi che abbiamo rimosso e che ci sono riportate indietro. (Carl Gustav Jung)</li>
<li>Amando impari che non basta sperare nel meglio: devi lottare perché il meglio si avveri. (Leo Buscaglia)</li>
<li>L’avversità crea degli uomini, e la prosperità crea dei mostri. (Victor Hugo)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>Dice Gesù: «Sempre così, figli. Anche ora. Come può entrare Dio e la sua luce là dove non c'è più spazio per loro, e le porte e finestre sono sbarrate e difese dalla superbia, dall'umanità, dal vizio, dall'usura, da tante, tante guardie al servizio di Satana contro Dio? Pilato non può capire quale sia il mio regno. E, quel che è doloroso, non chiede che Io glielo spieghi. Al mio invito perché egli conosca la Verità, egli, l'indomabile pagano, risponde: "Che cosa è la verità?", e lascia cadere con una alzata di spalle la questione. Oh! figli, figli miei! Oh! miei Pilati di ora! Anche voi, come Ponzio Pilato, lasciate cadere con una alzata di spalle le questioni più vitali. Vi sembrano cose inutili, sorpassate. Cosa è la Verità? Denaro? No. Donne? No. Potere? No. Salute fisica? No. Gloria umana? No. E allora si lasci perdere. Non merita che si corra dietro ad una chimera. Denaro, donne, potere, buona salute, comodi, onori, queste sono cose concrete, utili, da amarsi e raggiungersi a qualunque scopo. Voi ragionate così. E, peggio di Esaù, barattate i beni eterni per un cibo grossolano che vi nuoce nella salute fisica e che vi nuoce per la salute eterna. Perché non persistete a chiedere: "Cosa è la verità"? Essa, la Verità, non chiede che di farsi conoscere, per istruirvi su di essa. Vi sta davanti come a Pilato e vi guarda con occhi di amore supplicante, implorandovi: "Interrogami. Ti istruirò". Vedi come guardo Pilato? Ugualmente guardo voi tutti così. E, se ho sguardo di sereno amore per chi mi ama e chiede le mie parole, ho sguardi di accorato amore per chi non mi ama, non mi cerca, non mi ascolta. Ma amore, sempre amore, perché l'Amore è la mia natura. Pilato mi lascia dove sono, senza interrogare di più, e va dai malvagi che hanno la voce più grossa e che si impongono con la loro violenza. E li ascolta, questo sciagurato che non ha ascoltato Me e che ha respinto con una scrollata di spalle il mio invito a conoscere la Verità. Ascolta la Menzogna. L'idolatria, quale che sia la sua forma, è sempre portata a venerare ed accettare la Menzogna, quale che sia. E la Menzogna, accettata da un debole, porta il debole al delitto. Pure Pilato, sulle soglie del delitto, mi vuole salvare ancora e una e due volte. È qui che mi manda a Erode. Sa bene che il re astuto, che barcamena fra Roma e il suo popolo, agirà in modo da non ledere Roma e da non urtare il popolo ebreo. Ma, come tutti i deboli, allontana di qualche ora la decisione che non si sente di prendere, sperando che la sommossa plebea si calmi. Io ho detto: "Il vostro linguaggio sia: sì, sì; no, no". Ma egli non l'ha sentito o, se qualcuno glielo ha ripetuto, ha fatto la solita alzata di spalle. Per vincere nel mondo, per avere onori e lucro, occorre saper fare del sì un no, o del no un sì, a seconda che il buon senso (leggi: senso umano) consigli. Quanti, quanti Pilati che ha il ventesimo secolo! Dove sono gli eroi del cristianesimo che dicevano sì, costantemente sì alla Verità e per la Verità, e no, costantemente no per la Menzogna? Dove sono gli eroi che sanno affrontare il pericolo e gli eventi con fortezza d'acciaio e con serena prontezza e non dilazionano, perché il Bene va subito compiuto e il Male subito fuggito senza "ma" e senza "se"? Al mio ritorno da Erode, ecco la nuova transazione di Pilato: la flagellazione. E che sperava? Non sapeva che la folla è la belva che, quando comincia a vedere il sangue, inferocisce? Ma dovevo esser franto per espiare i vostri peccati di carne. E vengo franto. Non ho più un brano del mio corpo che non sia percosso. Sono l'Uomo di cui parla Isaia. E al supplizio ordinato si aggiunge quello non ordinato, ma creato dalla crudeltà umana, delle spine. Lo vedete, uomini, il vostro Salvatore, il vostro Re, coronato di dolore per liberarvi il capo da tante colpe che vi fermentano? Non pensate quale dolore ha subito la mia testa innocente per pagare per voi, per i vostri sempre più atroci peccati di pensiero che si tramutano in azione? Voi, che vi offendete anche quando non c'è motivo di farlo, guardate al Re offeso, ed è Dio, col suo ironico manto di porpora lacera, con lo scettro di canna e la corona di spine. È già morente e lo schiaffeggiano ancora con le mani e con gli scherni. Né ve ne muovete a pietà. Come i giudei, continuate a mostrarmi i pugni, a gridare: "Via, via, non abbiamo altro dio che Cesare", o idolatri che non adorate Dio, ma voi stessi e chi fra voi è più prepotente. Non volete il Figlio di Dio. Per i vostri delitti non vi dà aiuto. Più servizievole è Satana. Volete perciò Satana. Del Figlio di Dio avete paura. Come Pilato. E quando lo sentite incombere su voi con la sua potenza, agitarsi in voi con la voce della coscienza che vi rimprovera in suo nome, chiedete come Pilato: "Chi sei?". Chi sono lo sapete. Anche quelli che mi negano sanno che sono e Chi sono. Non mentite. Venti secoli stanno intorno a Me e vi illustrano Chi sono e vi istruiscono sui miei prodigi. È più perdonabile Pilato. Non voi, che avete un retaggio di venti secoli di cristianesimo per sorreggere la vostra fede o per inculcarvela, e non ne volete sapere. Eppure con Pilato fui più severo che con voi. Non risposi. Con voi parlo. E, ciononostante, non riesco a persuadervi che sono Io, che mi dovete adorazione e ubbidienza. Anche ora mi accusate di esser Io stesso la rovina di Me in voi, perché non vi ascolto. Dite di perdere la fede per questo. Oh! mentitori! Dove l'avete la fede? Dove è il vostro amore? Quando mai pregate e vivete con amore e fede? Siete dei grandi? Ricordatevi che tali siete perché Io lo permetto. Siete degli anonimi fra la folla? Ricordatevi che non vi è altro Dio che Io. Niuno è da più di Me e avanti di Me. Datemi dunque quel culto d'amore che mi spetta ed Io vi ascolterò, perché non sarete più dei bastardi ma dei figli di Dio». (Maria Valtorta: 10 marzo 1944)</li>
</ul>
</p>

<p>
<ul>
<li>Dai «Discorsi» di sant'Andrea di Creta, vescovo / Benedetto colui che viene nel nome del Signore, il re d'Israele. Venite, e saliamo insieme sul monte degli Ulivi, e andiamo incontro a Cristo che oggi ritorna da Betània e si avvicina spontaneamente alla venerabile e beata passione, per compiere il mistero della nostra salvezza. Viene di sua spontanea volontà verso Gerusalemme. È disceso dal cielo, per farci salire con sé lassù «al di sopra di ogni principato e autorità, di ogni potenza e dominazione e di ogni altro nome che si possa nominare» (Ef 1, 21). Venne non per conquistare la gloria, non nello sfarzo e nella spettacolarità, «Non contenderà», dice, «né griderà, né si udrà sulle piazze la sua voce» (Mt 12, 19). Sarà mansueto e umile, ed entrerà con un vestito dimesso e in condizione di povertà. Corriamo anche noi insieme a colui che si affretta verso la passione, e imitiamo coloro che gli andarono incontro. Non però per stendere davanti a lui lungo il suo cammino rami d'olivo o di palme, tappeti o altre cose del genere, ma come per stendere in umile prostrazione e in profonda adorazione dinanzi ai suoi piedi le nostre persone. Accogliamo così il Verbo di Dio che si avanza e riceviamo in noi stessi quel Dio che nessun luogo può contenere. Egli, che è la mansuetudine stessa, gode di venire a noi mansueto. Sale, per così dire, sopra il crepuscolo del nostro orgoglio, o meglio entra nell'ombra della nostra infinita bassezza, si fa nostro intimo, diventa uno di noi per sollevarci e ricondurci a sé. Egli salì verso oriente sopra i cieli dei cieli (cfr. Sal 67, 34) cioè al culmine della gloria e del suo trionfo divino, come principio e anticipazione della nostra condizione futura. Tuttavia non abbandona il genere umano perché lo ama, perché vuole sublimare con sé la natura umana, innalzandola dalle bassezze della terra verso la gloria. Stendiamo, dunque, umilmente innanzi a Cristo noi stessi, piuttosto che le tuniche o i rami inanimati e le verdi fronde che rallegrano gli occhi solo per poche ore e sono destinate a perdere, con la linfa, anche il loro verde. Stendiamo noi stessi rivestiti della sua grazia, o meglio, di tutto lui stesso poiché quanti siamo stati battezzati in Cristo, ci siamo rivestiti di Cristo (cfr. Gal 3, 27) e prostriamoci ai suoi piedi come tuniche distese. Per il peccato eravamo prima rossi come scarlatto, poi in virtù del lavacro battesimale della salvezza, siamo arrivati al candore della lana per poter offrire al vincitore della morte non più semplici rami di palma, ma trofei di vittoria. Agitando i rami spirituali dell'anima, anche noi ogni giorno, assieme ai fanciulli, acclamiamo santamente: «Benedetto colui che viene nel nome del Signore, il re d'Israele».</li>
</ul>
</p>

<h5>DengMingDao</h5>

<p>
<sup>087</sup> Integrazione / Stiamo immobili per conoscere l'assoluto. / Siamo attivi per conoscere l'esterno. / Le due cose sgorgano da una medesima fonte, / la vita è un tutto. / Nell'immobilità cerchiamo il Tao assoluto. In esso non esistono né bellezza, né bruttezza. Si chiama assoluto perché è privo di opposti. Al contrario, nulla in questo mondo è assoluto, poiché ogni esperienza è relativa. La ricerca dell'assoluto è uno degli obiettivi più ambiziosi, ma non possiamo restare seduti in eterno sul nostro cuscino di meditazione. Dobbiamo uscire e andare ad esplorare la vita. Così si conosce il Tao esterno - quell'aspetto del Tao che fluisce attraverso tutta l'esistenza. Non dobbiamo trattenerci dall'esplorare nulla di quanto ci interessa. Ogni capacità che desideriamo acquisire andrebbe coltivata; qualsiasi materia sollevi la nostra curiosità andrebbe studiata; ogni insicurezza superata. Ogni domanda merita di ricevere risposta. Se non ci comportiamo così, non siamo liberi di fluire insieme al Tao esterno: e lutto le nostre incertezze si trasformano in ostacoli. All'inizio avremo l'impressione che non esista legame fra il tempo che trascorriamo meditando e le cose di tutti i giorni. In fondo, i maestri stessi sottolineano costantemente la differenza fra ciò che è spirituale e ciò che è sociale. Ma, alla fine, raggiungeremo un punto in cui la tranquillità della contemplazione e l'attività della vita si integreranno. Allora non saremo più ansiosi di sapere se stiamo conducendo una vita spirituale o no, e comprenderemo che ogni cosa fa parte di un lutto libero e indipendente.
</p>

<h5>Krishnamurti</h5>

<p>
Paura è incapacità di accettare “quello che è”: La paura trova varie scappatoie. La più comune e l’identificazione: l’identificazione col proprio paese, con la società, con un’idea. Vi siete accorti di come reagite di fronte a una processione religiosa o a una parata militare? O quando il vostro Paese corre il pericolo di essere invaso? Vi identificate con la vostra patria, con un’immagine, con un’ideologia. Altre volte vi identificate con vostro figlio, con vostra moglie, con un’attività particolare o con uno stato di tranquillità. L’identificazione è un processo che consente di dimenticare se stessi. So che, fin che ho coscienza di me stesso, ci saranno dolore, lotta e una paura senza fine. Ma se mi identifico con qualcosa di più grande, di più degno di me, se mi identifico con la bellezza, con la vita, con la verità, con la fede, con la conoscenza, almeno per qualche tempo, ho la sensazione di allontanarmi dal “me”, da quello che sono. Quando parlo della mia patria, almeno per qualche momento dimentico me stesso. E anche quando parlo di Dio, dimentico me stesso. Se posso identificarmi con la mia famiglia, con un gruppo, con un partito politico, con un’ideologia, provo un momentaneo sollievo. Ora, sappiamo che cos’è la paura? Non consiste forse nell’incapacità di accettare quello che è? Dobbiamo capire in che modo stiamo usando la parola accettare. Questa parola nel modo in cui la sto usando non implica alcuno sforzo, la percezione di quello che è non implica affatto accettazione. Quando non vedo con chiarezza quello che e, allora si pone la questione di accettare qualcosa. Così la paura e incapacità di accettare quello che è. 
</p>

<h5>InFinemDei</h5>

<p>
Come pecora che contempla il proprio agnello trascinato al macello, Maria seguiva, consumata dal dolore, insieme alle altre donne, gridando così: "Dove vai, figlio mio? Per quale ragione fai questa rapida corsa? Vi sono altre nozze a Cana, è forse là che tu ti affretti per far loro del vino con l'acqua? Posso accompagnarti, figlio mio, o è meglio che ti aspetti? Concedimi una parola, Verbo, non passarmi davanti in silenzio, tu che mi hai conservata pura, tu che sei mio figlio e mio Dio! Non mi aspettavo, figlio mio, di vederti in questo stato, e non avrei mai creduto che gli empi sarebbero giunti a tale furore, che avrebbero alzato le mani su di te ingiustamente. Poiché i loro piccoli ti gridano ancora: ‘‘Tu sei benedetto'', il cammino ingombro di palme dichiara il tuo onore davanti a tutte le acclamazioni di questi criminali. E per quale ragione oggi si è compiuto il peggio? Voglio sapere, ahimé! Perché la mia luce si spegne, perché si mette in croce mio figlio e il mio Dio. Tu cammini, figlio mio, verso una morte ingiusta e nessuno condivide la tua sofferenza. Pietro non ti accompagna, lui che ti diceva: ‘Se anche dovessi morire con te, non ti rinnegherò'. Ti ha abbandonato Tommaso che esclamava: ‘Andiamo anche noi a morire con lui' (Gv 11,16). Ed anche gli altri, gli intimi, i figli che dovevano giudicare le dodici tribù: dove sono in questo momento? Di tutti loro nemmeno uno; ma solo tu muori per tutti, figlio mio, da solo. È il prezzo per aver salvato tutti gli uomini, per aver servito tutti gli uomini, figlio mio e mio Dio". (ROMANO IL MELODE)
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
