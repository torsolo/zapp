<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-08</h1>-->
<h1>DIES-01-08</h1>

<h5>Oremus</h5>

<p>
<ul>
<li>"In questo sta l'amore: non siamo stati noi ad amare Dio, ma è lui che ha amato noi". Oh, lo strano potere di attrazione dell'amore che attira a sé tutto ciò che non è amabile. Dio-Amore, tu hai detto: "Quando sarò innalzato da terra (nella tua grande dichiarazione di amore della croce) attirerò tutti a me". Potere di attrazione dell'amore, perché il tuo neonato Figlio attirò a sé i più sapienti della terra. Dio mio, abita in me con la tua incarnazione affinché io possa attirare al tuo amore i miei fratelli.</li>
</ul>
</p>

<p>
<ul>
<li>Novena al Santo Bambino Gesù di Praga (7) / O Santo Bambino Gesù, ho deciso: voglio essere tuo, tutto tuo. Benedirò il tuo nome, abbraccerò la tua devozione e la propagherò con il più grande fervore. So quanto desideri essere onorato attraverso l'immagine di Praga, e quanti benefici prodighi a chi ricorre a Te con rispetto. Eccomi, o Santo Bambino, a porgerti i miei umili omaggi. Voglio che la mia vita intera sia un continuo onore a Te, mio Dio e mio tutto. E Tu, o Santo Bambino, rendimi degno dei tuoi favori divini. Ti chiedo innanzitutto i favori che si eterneranno in cielo, ma desidero anche i tuoi favori terreni. Tu conosci la grazia che Ti domando... Sii per me conforto nelle afflizioni, sostegno nei pericoli, guida nelle mie azioni, salute nelle infermità. Apri a me ed ai miei cari tutti i tesori del tuo amore infinito, e concedi agli afflitti e ai bisognosi che Ti pregano, le tue benedizioni. / Santo Bambino Gesù, benedicimi. / Pater, Ave, Gloria / Santo Bambino Gesù, ascoltami. / Pater, Ave, Gloria / Santo Bambino Gesù, esaudiscimi. / Pater, Ave, Gloria</li>
</ul>
</p>

<p>
<ul>
<li>Novena a Sant'Antonio Abate (1) / O Sant'Antonio che davanti a una parola del Vangelo ascoltata nella Messa, lasciasti la casa e il mondo per ritirarti nel deserto, ottienici dal Signore la grazia di essere docili alle divine ispirazioni. / Gloria al Padre...</li>
</ul>
</p>

<p>
<ul>
<li>O Signore, nelle cui mani è la salute, io mio inginocchio davanti a te perché ogni dono buono e perfetto da te deve provenire. Ti prego: concedi abilità alla mia mano, una chiara visione alla mia mente, gentilezza e comprensione al mio cuore. Concedimi sincerità d'intenti e la forza di sollevare almeno una parte dei fardelli di questi sofferenti e fiduciosi uomini. E concedimi di realizzare il compito che mi spetta. Togli dal mio cuore ogni colpa e impaccio, così che, con la fede di un fanciullo, possa confidare in Te. Amen. (Madre Teresa di Calcutta)</li>
</ul>
</p>

<p>
<ul>
<li>Gesù, tu sei l'unico e vero Amico, non solo partecipi a tutte le mie sofferenze, ma le prendi su di te e conosci il segreto per cambiarle in gioia. Ti trovo ovunque, tu non ti allontani mai e se cambia il luogo in cui dimoro ti trovo ovunque io vada. Solo tu con meravigliosa pazienza, puoi tollerare i miei errori. Sebbene la mia infedeltà e ingratitudine ti offendano, non ti impediscono di essere sempre pronto, se solo io lo voglio, a darmi la tua grazia e il tuo amore. Amen. (San Claude de la Colombiére SJ)</li>
</ul>
</p>

<p>
<ul>
<li>Tu vegli / Mio Dio, io sono convinto che tu vegli su coloro che sperano in te e che non si può mancare di nulla, quando da te si attende ogni cosa, per cui ho deciso di vivere in avvenire senza alcuna preoccupazione e di deporre in te tutte le mie inquietudini… Gli uomini possono spogliarmi dei beni e dell’onore, le malattie possono togliermi le forze e i mezzi per servirti, io posso perfino perdere la tua grazia col peccato, io non perderò mai la speranza, ma la conserverò fino all’ultimo istante della mia vita. (Jean Guitton)</li>
</ul>
</p>

<p>
<ul>
<li>Il Vento che sospinge / O Divino Spirito, per le nostre vele cadenti o ripiegate sull’abitudine, sii vento impetuoso che sospinge verso l’avventura e il largo della vita. Per noi, sordi per comodo ai tuoi richiami, sii rombo e tuono possente. Per noi, abituati alla monotonia delle scuse e dei compromessi, sii novità, fantasia e rischio d’amore. Per noi, indifferenti e glaciali in un mondo come l’attuale, che ha tanto bisogno di calore, sii irresistibile fuoco che scioglie, purifica e divampa. Per noi, pavidi e calcolatori, vecchi, stanchi e disperati, sii coraggio, o santo Spirito, capacità di dono senza misura, giovinezza, ristoro e speranza. Per noi, ossa inaridite, immobili e morte, sii carne, dinamismo e vita, o Spirito di Dio. Amen. (Lanfranco Agnelli)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a><br>
8 gennaio: sant'Apollinare, vescovo di Gerapoli di Frigia; santi Teofilo ed Elladio, martiri; santi Luciano, vescovo di Beauvais, Massimiano e Giuliano, martiri; san Paziente, vescovo di Metz; san Severino, sacerdote e monaco; san Massimo, vescovo di Pavia; san Giorgio, monaco ed eremita; san Nathalan, vescovo di Aberdeen; sant'Erardo, vescovo di Ratisbona; santa Gudula, vergine; sant'Alberto, vescovo di Cashel; san Lorenzo Giustiniani, patriarca di Venezia; beato Edoardo Waterson, sacerdote e martire.
</p>

<h5>Quotes</h5>

<p>
<ul>
<li>Il coraggio non è sempre un ruggito. A volte il coraggio è la calma voce alla fine del giorno che dice: proverò di nuovo domani. (M.A. Radmacher)</li>
<li>C’è vera condivisione solo nella povertà. C’è vera ricchezza solo nella condivisione. (Roger Etchegaray)</li>
</ul>
</p>

<h5>DengMingDao</h5>

<p>
Lavoro / Il taglialegna / lavora in tutte le stagioni. / Spaccare legna / è azione e inazione. / Anche quando nevica, il taglialegna deve lavorare. Se non lo fa, la sua famiglia non ha di che scaldarsi, e coloro che da lui dipendono non sopravvivono. Ma il taglialegna non lavora come gli capita, bensì di concerto con le stagioni: e prima che arrivi il freddo fa buona scorta di ciocchi, così per accendere il fuoco potrà concedersi il lusso di spezzare solo i ramoscelli più teneri. Il suo compito appare leggero in una stagione perché in quella precedente egli ha lavorato sodo. Per spaccare i tronchi deve sistemarli sul ceppo e sollevare l'ascia. Ma deve anche colpire nel senso della venatura del legno, e calare l'ascia caricandola del proprio peso. Se cercasse di opporsi al senso della venatura, la sua fatica andrebbe sprecata; se imprimesse ulteriore forza all'ascia, non ne guadagnerebbe nulla. Come il taglialegna, noi tutti possiamo trarre vantaggio da un lavoro svolto in armonia con le stagioni. Si tratti di tempo o di metodo, il vero lavoro consiste per metà nel prendere l'iniziativa, e per metà nel lasciare che le cose procedano da sole.
</p>

<h5>InFinemDei</h5>

<p>
L'amore suscita l'amore. Vi è un'altra spiegazione per la trasformazione dei Magi? La loro anima non è stata bruciata, infiammata d'amore dallo sguardo del piccolo bimbo? Sono venuti a raccogliere i frutti della loro scienza, sono ripartiti portando le primizie dell'amore per tutte le nazioni pagane che essi rappresentavano. Non hanno preso un'altra via per ritornare al loro paese? Non potevano prendere la stessa via perché essi erano differenti. Fa' che sia così anche per noi, Signore, che viviamo queste feste dell'incontro con la luce.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
