<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Giovedì della I settimana del Tempo Ordinario (anno dispari)
</p>

<p>
<u>ANTIFONA</u> / Vidi il Signore su di un trono altissimo: lo adorava una schiera di angeli e cantavano insieme: "Ecco colui che regna per sempre".
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>COLLETTA</u> / Ispira la tua paterna bontà, o Signore, i pensieri e i propositi del tuo popolo in preghiera, perché veda ciò che deve fare e abbia la forza di compiere ciò che ha veduto. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Esortatevi a vicenda, finché dura questo oggi</b> / Dalla lettera agli Ebrei (Eb 3,7-14) / Fratelli, come dice lo Spirito Santo: «Oggi, se udite la sua voce, non indurite i vostri cuori come nel giorno della ribellione, il giorno della tentazione nel deserto, dove mi tentarono i vostri padri mettendomi alla prova, pur avendo visto per quarant'anni le mie opere. Perciò mi disgustai di quella generazione e dissi: hanno sempre il cuore sviato. Non hanno conosciuto le mie vie. Così ho giurato nella mia ira: non entreranno nel mio riposo». Badate, fratelli, che non si trovi in nessuno di voi un cuore perverso e senza fede che si allontani dal Dio vivente. Esortatevi piuttosto a vicenda ogni giorno, finché dura questo oggi, perché nessuno di voi si ostini, sedotto dal peccato. Siamo infatti diventati partecipi di Cristo, a condizione di mantenere salda sino alla fine la fiducia che abbiamo avuto fin dall'inizio. / Parola di Dio.
</p>

<p>
<u>PSALMUS</u> / (Sal 94) <b>Ascoltate oggi la voce del Signore: non indurite il vostro cuore</b> / Entrate: prostràti, adoriamo, in ginocchio davanti al Signore che ci ha fatti. È lui il nostro Dio e noi il popolo del suo pascolo, il gregge che egli conduce. / Se ascoltaste oggi la sua voce! «Non indurite il cuore come a Merìba, come nel giorno di Massa nel deserto, dove mi tentarono i vostri padri: mi misero alla prova pur avendo visto le mie opere. / Per quarant'anni mi disgustò quella generazione e dissi: "Sono un popolo dal cuore traviato, non conoscono le mie vie". Perciò ho giurato nella mia ira: non entreranno nel luogo del mio riposo».
</p>

<p>
<u>ACCLAMATIO</u> / Alleluia, Alleluia / Gesù annunciava il vangelo del Regno e guariva ogni sorta di malattie e infermità nel popolo. (Mt 4,23) / Alleluia.
</p>

<p>
<u>VANGELO</u> / <b>La lebbra scomparve da lui ed egli fu purificato</b> / Dal Vangelo secondo  Marco (Mc 1,40-45) / In quel tempo, venne da Gesù un lebbroso, che lo supplicava in ginocchio e gli diceva: «Se vuoi, puoi purificarmi!». Ne ebbe compassione, tese la mano, lo toccò e gli disse: «Lo voglio, sii purificato!». E subito, la lebbra scomparve da lui ed egli fu purificato. E, ammonendolo severamente, lo cacciò via subito e gli disse: «Guarda di non dire niente a nessuno; va', invece, a mostrarti al sacerdote e offri per la tua purificazione quello che Mosè ha prescritto, come testimonianza per loro». Ma quello si allontanò e si mise a proclamare e a divulgare il fatto, tanto che Gesù non poteva più entrare pubblicamente in una città, ma rimaneva fuori, in luoghi deserti; e venivano a lui da ogni parte. / Parola del Signore.
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / La parola di Dio proclamata davanti a noi è un annuncio di speranza e un invito a rinnovarci, oggi, finchè dura l'"oggi" della nostra vita. Preghiamo con fede come il lebbroso: <b>Gesù, guarisci.</b> / Gesù Salvatore, guida la tua Chiesa affinché comunichi ai più dimenticati tra gli uomini, agli intoccabili della società, la speranza che viene da te. Noi ti invochiamo: / Gesù Salvatore, sveglia le coscienze dei cristiani perché si oppongano ad ogni forma di corruzione e siano strumenti di pace fra gli uomini. Noi ti invochiamo: / Gesù Salvatore, dona energia e perseveranza a coloro che faticano per eliminare le emarginazioni e i pregiudizi tra i popoli e nelle comunità. Noi ti invochiamo: / Gesù Salvatore, continua a guarire oggi i lebbrosi e insegnaci la solidarietà attiva verso ogni bisognoso. Noi ti invochiamo: / Gesù Salvatore, guarisci questa nostra comunità dalla lebbra dell'egoismo, dell'impurità e della insensibilità. Noi ti invochiamo: / Per gli stranieri e i nomadi che dimorano tra noi. / Per i drogati e i loro genitori. / Dio, Padre buono, concedici di operare da veri fratelli di Cristo, e dopo esserci purificati dal nostro egoismo, di contribuire alla guarigione del nostro vicino. Per Gesù tuo Figlio e nostro fratello, che vive e regna nei secoli dei secoli. Amen.
</p>

<p>
<u>OFFERTORIO</u> / Ti sia gradita, o Signore, l’offerta del tuo popolo: santifichi la nostra vita e ottenga ciò che con fiducia ti chiediamo. Per Cristo nostro Signore.
</p>

<p>
<u>COMMUNIO</u> / È in te, Signore, la sorgente della vita, alla tua luce vediamo la luce. (Sal 35,10) ♦ “Io sono venuto perché abbiano la vita, e l’abbiano in abbondanza”, dice il Signore. (Gv 10,10)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Dio onnipotente, che ci nutri con i tuoi sacramenti, donaci di servirti degnamente con una vita santa. Per Cristo nostro Signore.
</p>

<h3>LECTIO</h3>

<h5>EVANGELIZO</h5>

<p>
Sant'Atanasio (295-373) vescovo d'Alessandria, dottore della Chiesa / Sull'incarnazione del Verbo, 11, 2-3; 13, 7-9; SC 199 / Ristabilire nell'uomo l'immagine di Dio / A che serve esser stati creati se non si conosce il proprio Creatore? Come possono essere "logici" gli uomini se non conoscono il Logos, il Verbo del Padre, nel quale hanno cominciato ad essere? (Gv 1,1ss) ... Perché Dio li avrebbe fatti se non avesse voluto esser da loro conosciuto? Affinché ciò non accada, nella sua bontà li fa partecipi di colui che è la sua stessa immagine, nostro Signor Gesù Cristo (Eb 1,3; Col 1,15). Li crea a sua immagine e somiglianza (Gen 1,26). Per tale favore, conosceranno l'immagine, il Verbo del Padre; per lui potranno farsi un'idea del Padre e, conoscendo il Creatore, potranno vivere una vita di vera felicità. Ma nella loro irragionevolezza gli uomini hanno disprezzato questo dono, si sono rivoltati a Dio e l'hanno dimenticato... Che cosa occorreva dunque che Dio facesse se non rinnovare il loro "essere secondo l'immagine", affinché gli uomini potessero nuovamente conoscerlo? E come farlo, se non con la presenza stessa dell'immagine di Dio, il nostro Salvatore Gesù Cristo? Non potevano farlo gli uomini; loro sono solo fatti secondo l'immagine. Nemmeno potevano farlo gli angeli, poiché loro pure non sono l'immagine. Così il verbo di Dio è venuto lui stesso, lui che è l'immagine del Padre, per ristabilire "l'essere secondo l'immagine" degli uomini. Del resto, ciò non poteva avvenire se la morte e la corruzione non fossero state annientate. ecco perché egli ha preso a giusto titolo un corpo mortale per annientare in sé la morte e ristabilire gli uomini secondo l'immagine.
</p>

<p>
<u>EVANGELIZO-21</u> / Leggenda dei tre compagni di S. Francesco d'Assisi (ca 1244) § 11 San Francesco guarito dalle sue paure da un lebbroso / Francesco, mentre un giorno cavalcava nei paraggi di Assisi, incontrò sulla strada un lebbroso. Di questi infelici egli provava un invincibile ribrezzo, ma stavolta, facendo violenza al proprio istinto, smontò da cavallo e offrì al lebbroso un denaro, baciandogli la mano. E ricevendone un bacio di pace, risalì a cavallo e seguitò il suo cammino. Da quel giorno cominciò a svincolarsi dal proprio egoismo, fino al punto di sapersi vincere perfettamente, con l'aiuto di Dio. Trascorsi pochi giorni, prese con sé molto denaro e si recò all'ospizio dei lebbrosi; li riunì e distribuì a ciascuno l'elemosina, baciandogli la mano. Nel ritorno, il contatto che dianzi gli riusciva repellente, quel vedere cioè e toccare dei lebbrosi, gli si trasformò veramente in dolcezza. Confidava lui stesso che guardare i lebbrosi gli era talmente increscioso, che non solo si rifiutava di vederli, ma nemmeno sopportava di avvicinarsi alle loro abitazioni. Capitandogli di transitare presso le loro dimore o di vederne qualcuno, (...) voltava sempre la faccia dall'altra parte e si turava le narici. Ma per grazia di Dio diventò compagno e amico dei lebbrosi così che, come afferma nel suo Testamento, stava in mezzo a loro e li serviva umilmente. Queste visite ai lebbrosi accrebbero la sua bontà.
</p>

<h5>DIBRUNO</h5>

<p>
Guarda di non dire niente a nessuno / (Eb 3,7-14; Sal 94; Mc 1,40-45) / Mosè spacca il Mar Rosso in due, fa passare i figli d’Israele a piedi asciutti in mezzo alle acque divise che formano come una muraglia, e subito viene elevato un canto di lode, benedizione, ringraziamento al Signore che mirabilmente aveva trionfato. / In quel giorno il Signore salvò Israele dalla mano degli Egiziani, e Israele vide gli Egiziani morti sulla riva del mare; Israele vide la mano potente con la quale il Signore aveva agito contro l’Egitto, e il popolo temette il Signore e credette in lui e in Mosè suo servo. Allora Mosè e gli Israeliti cantarono questo canto al Signore e dissero: «Voglio cantare al Signore, perché ha mirabilmente trionfato: cavallo e cavaliere ha gettato nel mare. Mia forza e mio canto è il Signore, egli è stato la mia salvezza. È il mio Dio: lo voglio lodare, il Dio di mio padre: lo voglio esaltare! Il Signore è un guerriero, Signore è il suo nome. I carri del faraone e il suo esercito li ha scagliati nel mare; i suoi combattenti scelti furono sommersi nel Mar Rosso. Gli abissi li ricoprirono, sprofondarono come pietra. La tua destra, Signore, è gloriosa per la potenza, la tua destra, Signore, annienta il nemico; con sublime maestà abbatti i tuoi avversari, scateni il tuo furore, che li divora come paglia. Al soffio della tua ira si accumularono le acque, si alzarono le onde come un argine, si rappresero gli abissi nel fondo del mare. Il nemico aveva detto: “Inseguirò, raggiungerò, spartirò il bottino, se ne sazierà la mia brama; sfodererò la spada, li conquisterà la mia mano!”. Soffiasti con il tuo alito: li ricoprì il mare, sprofondarono come piombo in acque profonde. / Chi è come te fra gli dèi, Signore? Chi è come te, maestoso in santità, terribile nelle imprese, autore di prodigi? Stendesti la destra: li inghiottì la terra. Guidasti con il tuo amore questo popolo che hai riscattato, lo conducesti con la tua potenza alla tua santa dimora. Udirono i popoli: sono atterriti. L’angoscia afferrò gli abitanti della Filistea. Allora si sono spaventati i capi di Edom, il pànico prende i potenti di Moab; hanno tremato tutti gli abitanti di Canaan. Piómbino su di loro paura e terrore; per la potenza del tuo braccio restino muti come pietra, finché sia passato il tuo popolo, Signore, finché sia passato questo tuo popolo, che ti sei acquistato. Tu lo fai entrare e lo pianti sul monte della tua eredità, luogo che per tua dimora, Signore, hai preparato, santuario che le tue mani, Signore, hanno fondato. Il Signore regni in eterno e per sempre!». Quando i cavalli del faraone, i suoi carri e i suoi cavalieri furono entrati nel mare, il Signore fece tornare sopra di essi le acque del mare, mentre gli Israeliti avevano camminato sull’asciutto in mezzo al mare. Allora Maria, la profetessa, sorella di Aronne, prese in mano un tamburello: dietro a lei uscirono le donne con i tamburelli e con danze. Maria intonò per loro il ritornello: «Cantate al Signore, perché ha mirabilmente trionfato: cavallo e cavaliere ha gettato nel mare!» (Es 14,30-15,21). / Gesù compie miracoli più grandi di quelli di Mosè, Elia, Eliseo e impone il silenzio. Perché lui non vuole che i suoi prodigi vengano conosciuti? Perché Lui non è stato mandato per liberare l’uomo dalle croci fisiche, ma da quelle dell’anima, dello spirito, del cuore, della mente. Lui è venuto per togliere Satana dal cuore e mettere il Padre suo. Ciò che si deve gridare è la conversione. Ero perduto e ora sono salvo. Ero peccatore e ora sono ritornato nella grazia del mio Dio. Ero tenebra e ora sono luce. / Venne da lui un lebbroso, che lo supplicava in ginocchio e gli diceva: «Se vuoi, puoi purificarmi!». Ne ebbe compassione, tese la mano, lo toccò e gli disse: «Lo voglio, sii purificato!». E subito la lebbra scomparve da lui ed egli fu purificato. E, ammonendolo severamente, lo cacciò via subito e gli disse: «Guarda di non dire niente a nessuno; va’, invece, a mostrarti al sacerdote e offri per la tua purificazione quello che Mosè ha prescritto, come testimonianza per loro». Ma quello si allontanò e si mise a proclamare e a divulgare il fatto, tanto che Gesù non poteva più entrare pubblicamente in una città, ma rimaneva fuori, in luoghi deserti; e venivano a lui da ogni parte. / Per Gesù l’anima vale più del corpo. Per l’uomo il corpo più dell’anima. Gesù chiede che si gridino i miracoli dell’anima. L’uomo grida i prodigi operati nel suo corpo. Gesù lavora per la salvezza eterna. L’uomo vuole una salvezza effimera, momentanea. A nulla serve un corpo sano e un’anima dannata. Chi salva l’anima, salva anche il corpo per l’eternità. Dobbiamo scegliere. Gesù ci chiede di scegliere sempre l’anima. / Madre di Dio, Angeli, Santi, fate che scegliamo la salvezza eterna della nostra anima.
</p>

<p>
<u>DIBRUNO-21</u> / Se vuoi, puoi purificarmi! (Mc 1,40-45) / Ai tempi di Gesù la condizione di un lebbroso era di totale abbandono a se stesso. Veniva applicato con rigore quanto prescriveva la Legge: “Il lebbroso colpito da piaghe porterà vesti strappate e il capo scoperto; velato fino al labbro superiore, andrà gridando: “Impuro! Impuro!”. Sarà impuro finché durerà in lui il male; è impuro, se ne starà solo, abiterà fuori dell’accampamento” (Lev 13,45-46). E tuttavia questa espulsione dalla comunità era un altissimo atto di carità: per non contagiare altre persone. Nell’Antico Testamento, questo fino all’anno mille prima di Cristo Gesù, si custodiva la comunità sia dal male fisico che da quello spirituale con l’allontanamento e anche l’eliminazione fisica. Così il deuteronomio: “Qualora un testimone ingiusto si alzi contro qualcuno per accusarlo di ribellione, i due uomini fra i quali ha luogo la causa compariranno davanti al Signore, davanti ai sacerdoti e ai giudici in carica in quei giorni. I giudici indagheranno con diligenza e, se quel testimone risulta falso perché ha deposto il falso contro il suo fratello, farete a lui quello che egli aveva pensato di fare al suo fratello. Così estirperai il male in mezzo a te. Gli altri verranno a saperlo e ne avranno paura e non commetteranno più in mezzo a te una tale azione malvagia” (Dt 19,16-20). “Ma se la cosa è vera, se la giovane non è stata trovata in stato di verginità, allora la faranno uscire all’ingresso della casa del padre e la gente della sua città la lapiderà a morte, perché ha commesso un’infamia in Israele, disonorandosi in casa del padre. Così estirperai il male in mezzo a te” (Dt 22,20). Con l’avvento dei profeti, Il Signore promise il suo perdono a quanti nella conversione e nel vero pentimento facevano ritorno a Lui, ritornando nella Legge dell’Alleanza con piena obbedienza. / L’Apostolo Paolo applica la legge del Deuteronomio agli immorali della comunità. L’allontanamento è momentaneo, in vista del loro pentimento: “Vi ho scritto nella lettera di non mescolarvi con chi vive nell’immoralità. Non mi riferivo però agli immorali di questo mondo o agli avari, ai ladri o agli idolatri: altrimenti dovreste uscire dal mondo! Vi ho scritto di non mescolarvi con chi si dice fratello ed è immorale o avaro o idolatra o maldicente o ubriacone o ladro: con questi tali non dovete neanche mangiare insieme. Spetta forse a me giudicare quelli di fuori? Non sono quelli di dentro che voi giudicate? Quelli di fuori li giudicherà Dio. Togliete il malvagio di mezzo a voi!” (1Cor 5,9-13). In verità oggi la comunità non si protegge più nella sua purezza di verità e di morale. Non si vuole più alcuna distinzione tra chi è puro moralmente e chi non lo è, tra chi cammina nella sana dottrina e santità della fede e chi naviga nelle tenebre. Si è tutti uguali. Questa è ormai la moderna dottrina che governa cuori e menti. Tutto dovrà rimanere indistinto, confuso, indeterminato. Sono momenti di grande buio evangelico. / In quel tempo, venne da Gesù un lebbroso, che lo supplicava in ginocchio e gli diceva: «Se vuoi, puoi purificarmi!». Ne ebbe compassione, tese la mano, lo toccò e gli disse: «Lo voglio, sii purificato!». E subito, la lebbra scomparve da lui ed egli fu purificato. E, ammonendolo severamente, lo cacciò via subito e gli disse: «Guarda di non dire niente a nessuno; va’, invece, a mostrarti al sacerdote e offri per la tua purificazione quello che Mosè ha prescritto, come testimonianza per loro». Ma quello si allontanò e si mise a proclamare e a divulgare il fatto, tanto che Gesù non poteva più entrare pubblicamente in una città, ma rimaneva fuori, in luoghi deserti; e venivano a lui da ogni parte. / Il lebbroso si presenta a Gesù con grande umiltà. Si mette interamente nella sua volontà. Lui chiede il miracolo. Sa che Gesù lo può guarire. Se però ha altre parole del Padre cui obbedire, Lui accoglierà ogni sua decisione. Questo lebbroso può essere detto figura di Cristo Gesù. Anche Gesù chiede al Padre di essere liberato dal calice della croce, ma consegnandosi tutto nella sua volontà: “La tua volontà si faccia e non la mia”. La preghiera è richiesta di grazia, ma anche consegna alla divina volontà. È giusto chiedersi: perché il lebbroso guarito non obbedisce alla regole del silenzio datagli da Gesù? Non obbedisce perché non riesce a trattenere la sua gioia. / Madre della Redenzione, Angeli, Santi, fate che evangelizziamo con la nostra gioia. 
</p>

<p>
<u>SILVESTRINI-21</u> / Sperare oltre ogni speranza. La speranza è un sentimento umano che sgorga solo quando siamo animati da una fede in qualcuno o in qualcosa che supera le ordinarie possibilità. Ci fa vivere il futuro, carichi di attese. La speranza del povero lebbroso, prostrato ai piedi di Gesù, in atteggiamento di supplica, è davvero ben riposta. Non sappiamo se egli abbia udito dal Maestro la solenne affermazione con la quale si proclamava medico e portatore di misericordia: «Non sono i sani che hanno bisogno del medico ma i malati; non sono venuto per chiamare i giusti ma i peccatori», sicuramente però, in qualche modo, è sgorgata in lui la fede, la speranza e la certezza di potersi accostare a Gesù, senza incorrere in un rifiuto e in un allontanamento per la sua lebbra, malattia considerata da tutti immonda. Gesù infatti lo accoglie, lo tocca e lo guarisce. Ancora una volta intervengono le sue mani monde a curare l'umana miseria. Gli impone il silenzio, «Ma quegli, allontanatosi, cominciò a proclamare e a divulgare il fatto, al punto che Gesù non poteva più entrare pubblicamente in una città, ma se ne stava fuori, in luoghi deserti, e venivano a lui da ogni parte». Càpita di non poter tacere la gioia di una vita recuperata. È più che perdonabile la disobbedienza del lebbroso guarito: si sente rinato e deve dire a tutti chi è stato l'autore della sua prodigiosa rinascita. Dovremmo anche noi essere i cantori della bontà e della misericordia divina, ogni volta che siamo liberati dalla lebbra del nostro peccato. E certamente succede sempre dopo ogni nostra confessione ben fatta. Sarà il caso che ascoltiamo oggi queste parole?
</p>

<h5>LOYOLA</h5>

<p>
«Lo voglio, sii purificato». Facciamo fatica a riconoscere quanto questa volontà sia ferma e potente. Lo scopriamo con il tempo, passando da una prima intuizione: Gesù vuole la nostra vita piena. Un’intuizione che ci porta ad avvicinarci a lui, un’intuizione che oscilla tra il dubbio e la preghiera: «se vuoi». Gesù ci tocca – e allora scopriamo di essere puri, persone che possono essere toccate e prendere parte alla vita comune. La gioia di essere accolti così è prorompente, irrefrenabile e sana la nostra volontà. Non possiamo più tenerci da parte, vogliamo vivere da persone pure, tra la gente, per la gente, annunziando quello che il Signore ha fatto. È il tempo della conferma, in cui sentiamo e crediamo che il Signore vuole la nostra vita più di noi e prima di noi. «Lo voglio, sii purificato». Un altro passo nella scoperta di questa volontà di salvezza sarà quando vedremo che il Signore, per averci ridonato la purezza, è costretto a vivere lontano dalla gente, come una persona impura. Nel tempo della comunione scopriamo che Gesù vuole la nostra salvezza perché sa, sulla sua pelle, che cosa significa essere messo ai margini, evitato per le strade, e non può accettarlo per nessuno. Iniziamo a metterci in cammino verso di lui. Quali pensieri mi portano ad isolarmi? Che cosa, invece, mi chiama a venire fuori? Che cosa voglio chiedere a Gesù? (Stefano Corticelli SJ)
</p>

<p>
<u>LOYOLA-21</u> / Il nostro corpo ha una memoria, tiene traccia di tutto; noi non ce ne rendiamo neanche conto, ma i nostri gesti, le parole che scegliamo, rivelano tutto: i pesi, le fatiche, le ferite. La pelle è ciò che ci fa da confine. Il confine di quest’uomo è stato violato e tutto il suo dolore si riversa fuori. Non può nasconderlo, non riesce a trattenere nulla. Non ha più nulla con cui coprirsi, nulla può bastare, perché la sua stessa carne cade in pezzi. Senza un confine, ogni contatto diventa sofferenza, persino una carezza – per questo non gli resta altro che l’isolamento. Chi si vive come una maledizione non può che tenersi a distanza. C’è una regola non scritta a cui ci si attiene da sempre, che ci dice che è bene mostrarci forti, che è sbagliato chiedere aiuto, e invece è proprio infrangendo questa regola che il lebbroso può smettere di morire. Dice «se vuoi» perché in fondo teme di non meritare quella cura. Ma nonostante questo trova il coraggio di chiedere quello che desidera di più, di chiedere una cosa impossibile, mostrandosi ai piedi di Gesù con tutto lo schifo che si porta dentro. Gesù non sopporta di vederci ridotti in questo stato, non ha paura di contaminarsi, e si fa carezza proprio dove fa più male. Prende il nostro posto, diventa lui l’uomo costretto a morire, a isolarsi, a stare fuori, perché, come spesso accade, poi noi dimentichiamo di fare quello che andava fatto. La legge prevedeva che il lebbroso offrisse un sacrificio per la sua purificazione. E allora Cristo diventa quel sacrificio mancato – e il lebbroso, che prima si teneva in disparte, non può che essere viva testimonianza di salvezza. Il suo corpo è ora tutto un segno visibile di benedizione per gli altri, la sua pelle rifiutata è ora accolta. / In che modo credi che lui voglia salvarti, in che modo ti rende degno d’essere amato proprio nel confine di carne che è la tua vita? Dove ti fa male? Come puoi raggiungere chi si sente escluso? (Caterina Bruno)
</p>

<p>
<u>LettureBose</u> / Saldi e irremovibili nella fede / Chiunque non confessa che Gesù Cristo è venuto nella carne, è un anticristo (1Gv 4,2-3) e chi non confessa la testimonianza della croce, viene dal divisore e chi distorce le parole del Signore secondo i suoi desideri e nega la resurrezione e il giudizio, questi è il primogenito di Satana. Perciò, abbandonata la vanità dei molti e i falsi insegnamenti, ritorniamo alla Parola che ci è stata trasmessa da principio, rimanendo sobri per poter pregare e perseverando nei digiuni, supplicando nelle nostre preghiere il Dio che tutto vede perché non ci abbandoni alla tentazione (Mt 6,12), come ha detto il Signore: Lo spirito è pronto, ma la carne è debole (Mt 26,41). Restiamo sempre fermi, dunque, nella nostra speranza e nella caparra della nostra giustizia, che è Cristo Gesù, il quale ha portato i nostri peccati nel suo corpo sulla croce (1Pt 2,24), lui che non ha commesso peccato e non si è trovato inganno sulla sua bocca (1Pt 2,22), ma tutto ha sopportato per noi affinché avessimo la vita in lui. Diventiamo dunque imitatori della sua pazienza e, se soffriamo per il suo Nome, rendiamogli gloria. Questo è l'esempio che lui ci ha mostrato in se stesso e noi questo crediamo. Supplico voi tutti dunque di obbedire alla parola di giustizia e di perseverare con tutta quella pazienza che avete visto con i vostri occhi nei beati Ignazio, Zosimo e Rufo, ma anche in altri che erano dei vostri, nello stesso Paolo e negli altri apostoli, convinti che tutti quelli non hanno corso invano, ma nella fede e nella giustizia, e che sono nel luogo loro dovuto presso il Signore con il quale hanno sofferto. Non hanno amato il mondo presente, ma colui che è morto per noi e che Dio ha risuscitato per noi. State saldi in queste cose e seguite l'esempio del Signore, forti e irremovibili nella fede, amando i fratelli, amandovi a vicenda, uniti nella verità, avendo cura gli uni degli altri nella mitezza del Signore, senza disprezzare nessuno. (Policarpo di Smirne, Lettere ai filippesi II,7,1-10,1) 
</p>

<p>
<u>FEGF1</u> / Fiamma d’amore viva, strofa 2, «Gesù stese la mano e lo toccò» di  San Giovanni della Croce nel sedicesimo secolo / O vita divina, tu dai la morte solo per dare la vita, ferisci solo per guarire. Mi hai ferito per guarirmi, o mano divina! Hai ucciso in me ciò che mi teneva nella morte! Ero allora privo della vita di Dio, in cui ora, invece, mi trovo a vivere! Debbo questo favore alla liberalità della tua generosa grazia verso di me quando mi hai fatto sentire il tocco di Colui che è «irradiazione della tua gloria e impronta della tua sostanza» (Eb 1,3), cioè il tuo Figlio unigenito, nel quale, come tua Sapienza, tu tocchi «da un confine all’altro della terra con forza per la sua purezza» (Sap 8,1). O tocco delicato, o Verbo, Figlio di Dio, che con la delicatezza del tuo essere divino penetri sottilmente la sostanza della mia anima e, toccandola tutta con delicatezza, l’assorbi completamente in te e adoperi mezzi del tutto divini per colmarla di soavità  «mai sentita in terra di Canaan né mai viste in Teman» (Bar 3,22)! O tocco delicato, divinamente delicato del Verbo, tanto più delicato in me in quanto tu facevi sobbalzare i monti e spaccavi le rocce sul monte Oreb con l’ombra del tuo potere e la forza che lo precedeva, ti facesti sentire dal profeta «nel soffio leggero del vento» (1Re 19,11-12)! O soffio leggero, che sei così fine e delicato, dimmi: come puoi toccare così sottilmente e delicatamente, o Verbo, Figlio di Dio, pur essendo così terribile e potente? O felice, mille volte felice, Signor mio, l’anima che tocchi così delicatamente e dolcemente… «Tu nascondi queste anime nel segreto del tuo volto, che è il tuo divin Figlio, lontano dagli intrighi degli uomini» (Sal 30,21).
</p>

<p>
<u>FEGF1</u> / di San Giovanni Crisostomo nel quarto secolo / «Signore, se vuoi, puoi guarirmi» (Mc 1, 40). È grande la prudenza e la fede di questo lebbroso che si avvicina a Cristo. Non interrompe il discorso, né si fa strada tra la folla degli ascoltatori, ma attende il momento opportuno: si accosta quando Cristo discende dal monte. E non lo supplica in modo qualunque, ma con molto fervore, prostrandosi ai suoi piedi, con fede sincera e con una giusta opinione di lui. Gesù non si accontentò di dire: «Lo voglio, guarisci!» ma contemporaneamente “stese la mano e lo toccò» (Mc1,14); la qual cosa è degna di maggior riflessione. Come mai, infatti, mentre lo guarisce con la volontà e la parola, aggiunge il tocco della mano? Penso che l’abbia fatto unicamente per mostrare anche in questa circostanza che lui non è soggetto alla legge, ma al di sopra della legge; e anche come da quel momento niente più vi sarebbe stato di immondo per i puri. Il Signore infatti non era venuto solo per guarire i corpi, ma anche per condurre le anime all’amore della sapienza. Perciò come altrove dice che non è più proibito mangiare senza lavarsi le mani, e come istituisce quell’ottima legge che permette di cibarsi di qualunque cibo, così agisce in questo caso per insegnare che bisogna curare l’anima mantenendola pura, senza far caso delle esteriori purificazioni e temendo soltanto la lebbra spirituale che è il peccato. Gesù quindi per primo tocca il lebbroso, e nessuno lo rimprovera. Quel tribunale infatti non era corrotto, e la folla che ne era spettatrice non era guastata dall’invidia. Perciò non solo non lo criticano, ma, presi da stupore per il miracolo, si ritirano adorando la sua inestimabile potenza che si manifesta nelle parole e nelle opere.
</p>

<h3>LECTIO</h3>

<p>
<u>HomilyVoice-21</u> / PRIMA LETTURA<br>
L’Antica Alleanza si stabiliva e si fondava sul perenne ascolto della voce del Signore da parte di tutto il popolo:<br>
Mosè salì verso Dio, e il Signore lo chiamò dal monte, dicendo: «Questo dirai alla casa di Giacobbe e annuncerai agli Israeliti: <br>
“Voi stessi avete visto ciò che io ho fatto all’Egitto e come ho sollevato voi su ali di aquile e vi ho fatto venire fino a me. <br>
Ora, se darete ascolto alla mia voce e custodirete la mia alleanza, voi sarete per me una proprietà particolare tra tutti i popoli; mia infatti è tutta la terra! <br>
Voi sarete per me un regno di sacerdoti e una nazione santa”. Queste parole dirai agli Israeliti» (Es 19,3-6). <br>
La storia della salvezza è vera storia di salvezza se essa procede ascoltando la voce del Signore. L’ascolto è essenza dell’Alleanza. <br>
Il Signore, tuo Dio, susciterà per te, in mezzo a te, tra i tuoi fratelli, un profeta pari a me. A lui darete ascolto. Avrai così quanto hai chiesto al Signore, tuo Dio, sull’Oreb, il giorno dell’assemblea, dicendo: “Che io non oda più la voce del Signore, mio Dio, e non veda più questo grande fuoco, perché non muoia”. <br>
Il Signore mi rispose: “Quello che hanno detto, va bene. Io susciterò loro un profeta in mezzo ai loro fratelli e gli porrò in bocca le mie parole ed egli dirà loro quanto io gli comanderò. Se qualcuno non ascolterà le parole che egli dirà in mio nome, io gliene domanderò conto. <br>
Ma il profeta che avrà la presunzione di dire in mio nome una cosa che io non gli ho comandato di dire, o che parlerà in nome di altri dèi, quel profeta dovrà morire”. Forse potresti dire nel tuo cuore: “Come riconosceremo la parola che il Signore non ha detto?”. <br>
Quando il profeta parlerà in nome del Signore e la cosa non accadrà e non si realizzerà, quella parola non l’ha detta il Signore. Il profeta l’ha detta per presunzione. Non devi aver paura di lui (Dt 18,15-22).<br>
Come inizia la Lettera agli Ebrei? Annunciando Cristo Gesù vera voce del Padre, da ascoltare.<br>
Dio, che molte volte e in diversi modi nei tempi antichi aveva parlato ai padri per mezzo dei profeti, ultimamente, in questi giorni, ha parlato a noi per mezzo del Figlio, che ha stabilito erede di tutte le cose e mediante il quale ha fatto anche il mondo. <br>
Egli è irradiazione della sua gloria e impronta della sua sostanza, e tutto sostiene con la sua parola potente. Dopo aver compiuto la purificazione dei peccati, sedette alla destra della maestà nell’alto dei cieli, divenuto tanto superiore agli angeli quanto più eccellente del loro è il nome che ha ereditato (Eb 1,1-4). <br>
Questa Parola dello Spirito Santo ecco come è rivelata dallo stesso Cristo Gesù:<br>
Gesù rispose loro: «In verità, in verità io vi dico: voi mi cercate non perché avete visto dei segni, ma perché avete mangiato di quei pani e vi siete saziati. <br>
Datevi da fare non per il cibo che non dura, ma per il cibo che rimane per la vita eterna e che il Figlio dell’uomo vi darà. Perché su di lui il Padre, Dio, ha messo il suo sigillo». <br>
Gli dissero allora: «Che cosa dobbiamo compiere per fare le opere di Dio?». <br>
Gesù rispose loro: «Questa è l’opera di Dio: che crediate in colui che egli ha mandato» (Gv 6,26-29). <br>
Siamo chiamati a credere che veramente Gesù è la voce del Padre per la nostra salvezza eterna.<br>
Anche di noi Dio si disgusterà se non prestiamo ascolto alla voce del Figlio Suo.
</p>

<p>
LEGGIAMO Eb 3,7-14<br>
Per questo, come dice lo Spirito Santo: Oggi, se udite la sua voce, non indurite i vostri cuori come nel giorno della ribellione, il giorno della tentazione nel deserto,<br>
dove mi tentarono i vostri padri mettendomi alla prova, pur avendo visto per quarant’anni le mie opere.<br>
Perciò mi disgustai di quella generazione e dissi: hanno sempre il cuore sviato. Non hanno conosciuto le mie vie.<br>
Così ho giurato nella mia ira: non entreranno nel mio riposo.<br>
Badate, fratelli, che non si trovi in nessuno di voi un cuore perverso e senza fede che si allontani dal Dio vivente. <br>
Esortatevi piuttosto a vicenda ogni giorno, finché dura questo oggi, perché nessuno di voi si ostini, sedotto dal peccato. <br>
Siamo infatti diventati partecipi di Cristo, a condizione di mantenere salda fino alla fine la fiducia che abbiamo avuto fin dall’inizio.<br>
Quanto le Parole del Salmo – oggi se udite la sua voce, non indurite il vostro cuore – dicono e rivelano ai figli d’Israele, valgono anche per noi. <br>
Anche la Nuova Alleanza è fondata non solo sull’ascolto di Cristo Gesù, ma anche sull’ascolto dello Spirito Santo che sempre parla alla sua Chiesa.<br>
Lo Spirito Santo parla alla sua Chiesa non solo mediate i suoi Apostoli, non solo mediante i suoi profeti, parla anche attraverso ogni membro del corpo di Cristo. Anzi ogni membro del corpo di Cristo deve essere parola di Cristo Gesù, parola dello Spirito Santo per ogni altro membro del corpo di Cristo Gesù.<br>
Un esempio è sufficiente perché ci convinciamo che ognuno è chiamato ad essere voce di Cristo e voce dello Spirito Santo per tutti i suoi fratelli di fede e anche per il mondo intero. Così l’Apostolo Paolo parla ai vescovi di Asia:<br>
Vegliate su voi stessi e su tutto il gregge, in mezzo al quale lo Spirito Santo vi ha costituiti come custodi per essere pastori della Chiesa di Dio, che si è acquistata con il sangue del proprio Figlio. <br>
Io so che dopo la mia partenza verranno fra voi lupi rapaci, che non risparmieranno il gregge; perfino in mezzo a voi sorgeranno alcuni a parlare di cose perverse, per attirare i discepoli dietro di sé.<br>
Per questo vigilate, ricordando che per tre anni, notte e giorno, io non ho cessato, tra le lacrime, di ammonire ciascuno di voi (At 20,28-31). <br>
Ecco come una figlia del regno parla ad un mondo che ancora non conosce Cristo Signore:<br>
In quel momento giunsero i suoi discepoli e si meravigliavano che parlasse con una donna. Nessuno tuttavia disse: «Che cosa cerchi?», o: «Di che cosa parli con lei?».<br>
La donna intanto lasciò la sua anfora, andò in città e disse alla gente: «Venite a vedere un uomo che mi ha detto tutto quello che ho fatto. Che sia lui il Cristo?». Uscirono dalla città e andavano da lui (Gv 4,27-20). <br>
La forza del Vangelo, la forza dello Spirito Santo, la forza di Cristo Gesù è in ogni membro del corpo di Cristo Signore che si fa voce di Cristo e voce dello Spirito Santo e voce del Vangelo.<br>
Se il cristiano non diviene voce del Vangelo, voce di Cristo, voce dello Spirito Santo, subito si trasforma in voce delle tenebre, in voce del principe del mondo.<br>
Ma se diviene voce delle tenebre e voce del principe del mondo, il cristiano produce un duplice danno. <br>
Non solo il danno del “lucro cessante”. Per il  suo non essere lui luce del mondo, diminuisce la potenza di luce del corpo di Cristo e molte anime non vengono più illuminate dalla sua luce.<br>
In più vi è un danno emergente. Divenendo voce delle tenebre e del principe del mondo, rafforzerà con le sue tenebre le tenebre del mondo e potrà anche portare nelle sue tenebre quanti ancora sono nella luce.<br>
Lucifero non ha forse trascinato nelle sue tenebre un terzo di Angeli? Tutti gli eresiarchi e gli scismatici non hanno trascinato nelle loro tenebre un terzo o anche più del corpo di Cristo Signore?<br>
Ad ogni singolo discepolo di Gesù la gravissima responsabilità: essere voce del Vangelo, voce di Cristo Gesù, voce dello Spirito Santo, oppure trasformarsi in voce delle tenebre e del principe del mondo.<br>
Per un cristiano che diviene tenebre, una parte del mondo da lui è trascinata nelle tenebre. Di ogni tenebra da lui prodotta è responsabile per l’eternità. 
</p>

<p>
LETTURA DEL  VANGELO<br>
Ogni evangelista parla di Gesù con una sua particolare cronologia degli eventi. <br>
Ogni cronologia rivela ciò che lo Spirito Santo vuole insegnare a noi che leggiamo, meditiamo, riflettiamo, contempliamo Cristo nella sua azione evangelizzatrice e missionaria. <br>
Proviamo ora in modo assai sintetico a mettere a confronto due cronologie: quella dell’ Evangelista Marco e l’altra dell’Evangelista Matteo. <br>
L’Evangelista Marco fa iniziare la missione di Gesù con le parole:  «Il tempo è compiuto e il regno di Dio è vicino; convertitevi e credete nel Vangelo».<br>
Subito dopo segue la vocazione dei primi quattro Apostoli: Simone, Andrea, Giacomo e Giovanni.<br>
Il primo miracolo di Gesù è la liberazione da uno spirito impuro. Segue la guarigione della suocera di Pietro. A questa prima guarigione, si aggiungono le molte altre nella città di Cafarnao.<br>
Il capitolo termina con la guarigione del lebbroso.<br>
Differente è invece la cronologia degli eventi nel Vangelo secondo Matteo.<br>
Gesù inizia con le parole: «Convertitevi, perché il regno dei cieli è vicino». Segue la chiamata dei primi quattro apostoli.<br>
Il capitolo IV si chiude con un “sommario” nel quale è detto che: Gesù percorreva tutta la Galilea, insegnando nelle loro sinagoghe, annunciando il vangelo del Regno e guarendo ogni sorta di malattie e di infermità nel popolo. <br>
La sua fama si diffuse per tutta la Siria e conducevano a lui tutti i malati, tormentati da varie malattie e dolori, indemoniati, epilettici e paralitici; ed egli li guarì. <br>
Grandi folle cominciarono a seguirlo dalla Galilea, dalla Decàpoli, da Gerusalemme, dalla Giudea e da oltre il Giordano (Mt 4,23-25).<br>
I Capitolo V, VI, VII sono dedicati al Discorso della Montagna.<br>
Pronunciato il suo Discorso, Gesù scende dal monte e inizia la sua opera di evangelizzazione .<br>
I suoi due primi miracoli sono state due guarigioni: la prima di un lebbroso, la seconda del servo del centurione.<br>
Gli esclusi – lebbrosi e pagani – vengono inclusi. Il Vangelo è la casa di ogni uomo. A chiunque bussa alla porta della casa del Vangelo, sempre dovrà essere aperto. Nessuno potrà mai essere escluso dal mistero della salvezza.<br>
In Marco invece prima viene la liberazione dallo spirito impuro e poi la guarigione del lebbroso.<br>
Perché l’evangelista Marco pone prima la liberazione dagli spiriti impuri?<br>
Perché è lo spirito impuro il vero nemico dell’uomo. Quando lo spirito impuro si impossessa di un cuore, per quel cuore è la fine. Non c’è vita veramente umana e neanche vita veramente cristiana, se si rimane prigionieri e schiavi delle tenebre.<br>
Oggi di questa liberazione ha bisogno l’uomo: essere sciolto dallo spirito delle tenebre.<br>
Oggi lo spirito delle tenebre ha ingaggiato contro l’uomo una battaglia così aspra, dura, forte, potente da riuscire a conquistare quasi l’intera umanità. Anche i figli della Chiesa stanno cadendo in questa sua trappola di tenebre.<br>
Perché stanno cadendo in questa trappola di tenebre? Perché anziché contrastare le tenebre con la luce radiosa del Vangelo, stanno assecondando le tenebre, donando loro valore di verità e di luce. <br>
Che si stia donando valore di luce alle tenebre, lo attesta il fatto che non si parla più di Cristo Gesù, la sola luce vera dataci da Dio per scacciare le nostre tenebre.<br>
Un tempo la battaglia era contro Cristo. Si negava la sua verità. Oggi Satana ha escogitato per noi una via soffice. Non ci fa più scagliare contro Cristo, la sua verità, il suo mistero.<br>
Ci ha sedotto a tal punto da convincerci che di Lui non c’è più bisogno. L’uomo ha in sé le chiavi dell’amore, della concordia, della pace, della giustizia. Cristo non gli serve.<br>
Basta solo non parlare di Cristo e il mondo è tutto nelle tenebre.  <br>
Quando un figlio della luce si schiera dalla parte delle tenebre – anche semplicemente tacendo il mistero di Cristo Gesù al mondo – è il segno che la luce che era in lui lo ha abbandonato e lui stesso è divenuto figlio delle tenebre.<br>
Si stanno compiendo oggi due grandi profezie di Gesù:<br>
“La lampada del corpo è l’occhio; perciò, se il tuo occhio è semplice, tutto il tuo corpo sarà luminoso; ma se il tuo occhio è cattivo, tutto il tuo corpo sarà tenebroso. Se dunque la luce che è in te è tenebra, quanto grande sarà la tenebra!” (Mt 6,22-23).<br>
“Sorgeranno molti falsi profeti e inganneranno molti; per il dilagare dell’iniquità, si raffredderà l’amore di molti. Ma chi avrà perseverato fino alla fine sarà salvato. <br>
Questo vangelo del Regno sarà annunciato in tutto il mondo, perché ne sia data testimonianza a tutti i popoli; e allora verrà la fine (Mt 24,11-14).<br>
Sorgeranno falsi cristi e falsi profeti e faranno grandi segni e miracoli, così da ingannare, se possibile, anche gli eletti. Ecco, io ve l’ho predetto (Mt 24,24-25). <br>
Solo il cristiano, vera luce del mondo, in Cristo, con Cristo, per Cristo, può contrastare le tenebre del principe del mondo. Se lui non le contrasta con la sua luce, il mondo intero sarà consegnato alle tenebre.<br>
Ecco come l’Apostolo Pietro parla di Cristo Gesù nella casa di Cornelio:<br>
Voi sapete ciò che è accaduto in tutta la Giudea, cominciando dalla Galilea, dopo il battesimo predicato da Giovanni; cioè come Dio consacrò in Spirito Santo e potenza Gesù di Nàzaret, il quale passò beneficando e risanando tutti coloro che stavano sotto il potere del diavolo, perché Dio era con lui (At 10.37-38).<br>
Ecco la missione evangelizzatrice del discepolo di Gesù secondo l’Apostolo Paolo:<br>
Quindi, miei cari, voi che siete stati sempre obbedienti, non solo quando ero presente ma molto più ora che sono lontano, dedicatevi alla vostra salvezza con rispetto e timore. <br>
È Dio infatti che suscita in voi il volere e l’operare secondo il suo disegno d’amore.  Fate tutto senza mormorare e senza esitare, per essere irreprensibili e puri, figli di Dio innocenti in mezzo a una generazione malvagia e perversa. In mezzo a loro voi risplendete come astri nel mondo, tenendo salda la parola di vita (Fil 2,12-16).<br>
Missione di purissima luce da manifestare ad ogni uomo. Oggi le tenebre stanno imperversando perché su Cristo Gesù c’è un silenzio assordante. Ci si vergogna di Lui. 
</p>

<p>
LEGGIAMO IL TESTO DI Mc 1,40-45<br>
Venne da lui un lebbroso, che lo supplicava in ginocchio e gli diceva: «Se vuoi, puoi purificarmi!». Ne ebbe compassione, tese la mano, lo toccò e gli disse: «Lo voglio, sii purificato!».  E subito la lebbra scomparve da lui ed egli fu purificato. <br>
E, ammonendolo severamente, lo cacciò via subito e gli disse: «Guarda di non dire niente a nessuno; va’, invece, a mostrarti al sacerdote e offri per la tua purificazione quello che Mosè ha prescritto, come testimonianza per loro». <br>
Ma quello si allontanò e si mise a proclamare e a divulgare il fatto, tanto che Gesù non poteva più entrare pubblicamente in una città, ma rimaneva fuori, in luoghi deserti; e venivano a lui da ogni parte.<br>
L’Evangelista Marco pone prima la liberazione dallo spirito delle tenebre, perché a nulla servono le altre liberazioni dai mali fisici, se non veniamo prima liberati dal male spirituale che è la sorgente, la causa di tutti i mali fisici che opprimo l’umanità.<br>
Oggi, mentre da un lato si lascia l’uomo in balia del potere delle tenebre e nulla si fa per contrastarlo, dall’altro si ingaggia ogni battaglia per liberare dai mali che sono il frutto delle tenebre.<br>
Oggi si eleggono le tenebre a struttura di progresso e di modernità e poi si vuole creare un mondo di solidarietà, amore, giustizia, pace, cose tutte che sono un frutto della luce.<br>
Un esempio potrà aiutarci. Oggi in questo tempo di pandemia tutti sono impegnati a ostacolare o a rendere nulla la causa del diffondersi del virus.<br>
Che diremmo noi se noi stessi costruissimo diecimila laboratori chimici per la moltiplicazione di questo e di ogni altro virus da spargere nel mondo e poi gridassimo contro gli effetti che il virus genera?<br>
La stessa cosa va detta sul piano spirituale. Noi abbiamo costruito diecimila laboratori di pensiero tutti tendenti all’eliminazione di Cristo Gesù dalla nostra storia e poi alziamo la voce per condannare tutti i disastri che i nostri lavoratori di pensiero hanno generato nel mondo.<br>
Quando si è nelle tenebre, si diviene stolti e insipienti. Dalla stoltezza di sragiona, non si ragiona. Dall’insipienza si fanno discorsi illogici e irrazionali. Non c’è luce in chi rinnega Cristo Signore, anche semplicemente non palando più di Lui.<br>
Urge che il cristiano ritorni nella luce e la luce nella quale deve ritornare è una Persona. Cristo Signore.<br>
Ritornando in Cristo Luce, diventerà figlio della luce e parlerà da vero figlio della luce.<br>
Madre della Luce Eterna che in te si è fatta carne, fa’ che ogni uomo diventi vera luce del mondo in Cristo luce del mondo.<br>
Fa’ che crediamo che solo così si possano contrastare le tenebre: divenendo i figli della luce una sola grandissima luce nella luce del Cristo Gesù. Amen.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
