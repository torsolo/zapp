<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-04</h1>-->
<h1>DIES-04-04</h1>

<h5>Oremus</h5>

<p>
<ul>
<li>Signore, il mio cuore esulta! Serbo in me l'eco del canto dell' Exultet della veglia notturna: e non si tratta solo di un ricordo! La liturgia rende presente la storia misteriosa della salvezza e il nostro presente si proietta nel mistero della liturgia. La solenne domenica della risurrezione è una realtà e un dono per il presente. Signore, fa' che nella mia vita io non smarrisca mai la dimensione pasquale della vera gioia, del giubilo, anche se mi trovassi di fronte a prove difficili e dolorose che fanno anch'esse parte della mia vita. Alleluia!</li>
</ul>
</p>

<p>
<ul>
<li>Bontà e fermezza / Siamo qui dinanzi a te, o Spirito Santo; sentiamo il peso delle nostre debolezze, ma siamo tutti riuniti del tuo nome; vieni a noi, assistici, vieni nei nostri cuori; insegnaci tu ciò che dobbiamo fare, mostraci tu il cammino da seguire, compi tu stesso quanto da noi richiesto. Sii tu solo a suggerire e a guidare le nostre decisioni, perché tu solo, con Dio Padre e con il Figlio suo, hai un nome santo e glorioso; non permettere che sia lesa da noi la giustizia, tu che ami l’ordine e la pace; non ci faccia sviare l’ignoranza; non ci renda parziali l’umana simpatia, non ci influenzino cariche e persone; tienici stretti a te e in nulla ci distogliamo dalla verità; fa’ che riuniti nel tuo santo nome, sappiamo contemperare bontà e fermezza insieme, così da fare tutto in armonia con te, nell’attesa che per il fedele compimento del dovere ci siano dati in futuro i beni eterni. Amen. (Sant’Isidoro di Siviglia)</li>
</ul>
</p>

<p>
<ul>
<li>Signore, tu stai alla porta e bussi: fa' che ti apriamo quando ascoltiamo la tua voce, ma se anche le nostre porte restano chiuse, tu vinci il timore ed entra lo stesso, perché dalla tua Resurrezione abbiamo la pienezza della vita e la tua pace. Signore, tu conosci più di noi il nostro cuore e tu sai che nel profondo non cerca e non desidera se non Te. Rendici capaci di rispondere alla tua chiamata e di lasciarci condurre dove tu vuoi,  perché in noi si compia il tuo disegno d'amore e di predilezione. </li>
</ul>
</p>

<p>
<ul>
<li>Sei la vita / per gli uomini e la luce: al tuo morire nel buio son piombati. Ma l'estremo sospiro tuo fu oscurità d'incendio, fu tenebra d'amore fiammeggiante ove la luce di risurrezione già palpitava. E fu degna corona il tuo disincarnarti, e compimento dell'obbedienza che ti fece Uomo. (Miguel de Unamuno)</li>
</ul>
</p>

<p>
<ul>
<li>Solo quando avremo taciuto noi, Dio potrà parlare. / Comunicherà a noi solo sulle sabbie del deserto. / Nel silenzio maturano le grandi cose della vita: / la conversione, l'amore, il sacrificio. / Quando il sole si eclissa pure per noi, / e il Cielo non risponde al nostro grido, / e la terra rimbomba cava sotto i passi, / e la paura dell'abbandono rischia di farci disperare, / rimanici accanto. / In quel momento, rompi pure il silenzio: / per dirci parole d'amore! / E sentiremo i brividi della Pasqua. / (don Tonino Bello)</li>
</ul>
</p>

<p>
<ul>
<li>Oggi niente mi impedirà di danzare e la terra tremerà sotto i miei piedi: io sono l'uomo, la donna della danza! Oggi niente mi impedirà di suonare e il mondo intero ascolterà la mia musica. Oggi niente mi impedirà di cantare e l'intera umanità rimarrà commossa: io sono l'uomo, la donna, della gioia di vivere! Oggi né fame, né povertà, né malattia, né siccità, né guerra, né miseria: oggi è Pasqua! Niente mi impedirà di lodarti, danzarti e cantarti. Tu sei Risorto e mi salvi, tu sei Risorto e mi fai vivere. Chi, meglio di me, potrebbe danzare? Chi, meglio di me, può percuotere il tamburo? Oggi, Signore, sulle ceneri della mia vita, sugli scheletri della guerra e della fame, sull'aridità delle nostre siccità io ti canto, danzo per i miei fratelli e sorelle che hanno perso il canto e la gioia, che hanno smarrito il sorriso e la danza perché tu sei Risorto! Amen. (Preghiera dal Congo)</li>
</ul>
</p>

<p>
<ul>
<li>Per tutte le persone che amo e che mi stanno a cuore, confido in Te. Per tutti quelli che non amo e per i quali provo fastidio, confido in Te. Per tutti quelli che oggi desiderano riposare, confido in Te. Per tutti quelli che oggi non potranno riposare,  confido in Te. Per tutti quelli che oggi godranno di un buon tempo, confido in Te. Per tutti quelli, tanti, che oggi non potranno godere del buon tempo, confido in Te. Per tutti quelli che vivono nella gioia, confido in Te. Per tutti quelli che camminano nella disperazione e nell'angoscia, confido in Te. Per tutti quelli che Ti conoscono e Ti seguono cadendo e rialzandosi, confido in Te. Per tutti quelli che Ti hanno conosciuto e Ti mettono da parte, confido in Te. Per tutti quelli che a causa nostra non Ti conoscono, confido in Te. Per ciò che a noi piacerebbe ci accadesse, confido in Te. E per tutto ciò che Tu ritieni sia meglio per noi, confido in Te. Per l'infinito amore che Tu nutri per noi, confido in Te o Gesù Misericordioso!</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
4 aprile: sant'Isidoro, vescovo di Siviglia e dottore della Chiesa; santi Agatopodo e Teodulo, martiri; deposizione di sant'Ambrogio, vescovo di Milano; san Platone, egumeno; san Pietro, vescovo di Poitiers; beato Guglielmo Cuffitelli, eremita; san Benedetto da San Fratello, religioso francescano; beato Giuseppe Benedetto Dusmet, benedettino, arcivescovo di Catania; beato Francesco Marto, veggente di Fatima; beato Gaetano Catanoso, sacerdote, fondatore delle Suore Veroniche del Volto Santo.
</p>

<h5>Quotes</h5>

<p>
<ul>
<li>«I più grandi peccatori potrebbero raggiungere una grande santità, se soltanto avessero fiducia nella Mia Misericordia» (Diario Faustina, 1784). </li>
<li>Siate umili dinnanzi all'Onnipotente. Mantenete il senso del mistero, perché rimane sempre l'infinito tra Dio e noi. (Giovanni Paolo II)</li>
<li>Quando c’è una meta, anche il deserto diventa strada. (Proverbio Tibetano)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<p>
<ul>
<li>-OFFRIAMOCI A CRISTO CHE SI È OFFERTO PER NOI- E' la Pasqua del Signore, è la Pasqua, sì, la Pasqua, diciamolo ancora a gloria della Trinità. E' per noi la festa delle feste, la solennità delle solennità. Come il sole supera le stelle col suo splendore, così essa supera tutte le altre feste, e non solo quelle degli uomini, che sono puramente terrene, ma anche quelle che sono di Cristo stesso e che si celebrano in suo onore... Ieri l'Agnello veniva immolato, e gli stipiti delle porte aspersi di sangue. Mentre l'Egitto piangeva i suoi primogeniti, noi, protetti da quel sangue prezioso sfuggivamo all'angelo sterminatore, a cui quel segno incuteva timore e rispetto. Oggi abbiamo definitivamente lasciato l'Egitto, la tirannia del Faraone crudele e l'oppressione dei sorveglianti; siamo stati liberati dal lavoro dell'argilla e dei mattoni. Nessuno può impedirci di celebrare, a gloria del Signore nostro Dio, la festa dell'Esodo, e di celebrarla non con il vecchio lievito della malizia e della malvagità, ma con gli azzimi della sincerità e della verità (I Cor. 5,8), perché ormai non portiamo più niente con noi dell'empio lievito dell'Egitto. Ieri ero stato crocifisso con Cristo, oggi con lui sono glorificato. Ieri morivo con lui, oggi con lui torno alla vita. Ieri con lui venivo sepolto, oggi con lui risorgo. A colui che per noi ha sofferto ed è risuscitato offriamo dunque dei doni. Penserete forse che io parli di oro o di argento, di tessuti o di brillanti e pietre preziose: materie effimere di questa terra, destinate a rimanere quaggiù...  Offriamo piuttosto noi stessi, perché queste sono le ricchezze più gradite e più degne di Dio. All'immagine di Dio che è in noi, restituiamo tutto lo splendore che le è proprio: riconosciamo la nostra dignità, rendiamo onore al modello originario. Cerchiamo di comprendere la potenza di questo mistero e lo scopo per cui Cristo è morto. Cerchiamo di essere simili a Cristo, dal momento che Cristo si è fatto simile a noi: diventiamo Dio per mezzo di lui, dato che lui si è fatto uomo per noi. Egli ha preso su di sé quello che c'era di più basso, per donarci quello che c'è di migliore. Si è fatto povero per arricchirci con la sua povertà, ha preso forma di schiavo perché noi ottenessimo la libertà. E' disceso perché noi fossimo innalzati; è stato tentato perché noi superassimo la prova; è stato disprezzato perché noi avessimo la gloria. E' morto perché noi fossimo salvati; è salito al cielo per attirare a sé quelli che giacevano a terra, caduti nel peccato. Ciascuno dia senza riserva, offra tutto a colui che sostituendosi a noi, ha dato se stesso come prezzo della nostra redenzione. Penetrando nel mistero, non possiamo dare nulla di meglio che noi stessi, diventando per Cristo tutto quello che lui è divenuto per noi. (San Gregorio Nazianzeno: Eis ton aghiovpascha, XLV: P.G. 36, 624; I, P.G. 35, 397-400)</li>
</ul>
</p>

<h5>DengMingDao</h5>

<p>
<a href="" title="FILEST:TAO:TAO365" class="page">FILEST:TAO:TAO365</a><br>
<sup>094</sup> Pratica / Il successo spirituale si ottiene con la cura quotidiana. / Se praticaste ogni giorno, vincereste. / Se ogni giorno foste pigri, perdereste. / Coltivare se stessi sta alla base dell'impegno spirituale. Per ottenere discernimento e abilità non occorrono grandi proclami, spettacolari iniziazioni o improvvisi momenti d'illuminazione. Questi non sono che apici di splendore all'interno di un'attività sistematica. Qualsiasi tipo di spiritualità pratichiamo, dedichiamoci ad essa ogni giorno. Se è la preghiera, preghiamo quotidianamente. Se è la meditazione, meditiamo quotidianamente. Se è l'esercizio fisico, alleniamoci ogni giorno. Soltanto allora potremo dire di stare veramente praticando la via della spiritualità. Questo approccio metodico ci frutta sicurezza in vari modi. Innanzitutto, ci fornisce i mezzi per conservare i progressi fatti anche se un certo giorno non ci sentiamo particolarmente ispirati. La pratica è di per sé un fatto positivo. Secondariamente, ci dà fede, e dunque non si può che trarre beneficio da un esercizio quotidiano. In terzo luogo, la pratica costante ci ripaga con una certa soddisfazione. A che titolo possiamo dire di avere sinceramente intrapreso un cammino spirituale se, voltandoci indietro, non scorgiamo anni di pratica assidua e non troviamo conforto nello slancio che essa ci ha dato? 
</p>

<h5>Krishnamurti</h5>

<p>
<a href="" title="ESOTEROS:MAESTRI:Jiddu Krishnamurti:Quotidiane1" class="page">ESOTEROS:MAESTRI:Jiddu Krishnamurti:Quotidiane1</a><br>
04-04 La qualità del desiderio: Che cosa succede se non condannate il desiderio, se non lo definite buono o cattivo e ne siete semplicemente consapevoli? Mi domando se sapete che cosa significa essere consapevoli di qualcosa. La maggior parte di noi non ha dimestichezza con la consapevolezza, abituati come siamo a condannare, a giudicare, a valutare, a definire, a scegliere. Quando scegliamo, ci impediamo di essere consapevoli, perché la scelta è sempre il risultato di un conflitto. È molto difficile essere consapevoli, vedere semplicemente qualcosa senza giudicarlo, come quando, per esempio, entrate in una stanza e guardate i mobili che ci sono e vi rendete conto se c’è o non c’è un tappeto. Avete mai provato a guardare una persona, un fiore, un’idea, un’emozione, senza giudicare, senza scegliere nulla? Se fate la stessa cosa col desiderio, se ci vivete insieme senza negarlo, senza dire: “Che devo fare? Questo desiderio e così brutto, così aggressivo, così violento”, se non gli date un nome, se non gli accostate un’immagine, se non lo coprite di parole, il desiderio potrà ancora essere fonte di turbamento? Sarà ancora qualcosa da buttar via, qualcosa da distruggere? Noi vorremmo distruggerlo perché la lotta che si scatena tra desideri diversi porta con sé infelicità e contraddizioni insanabili; ed è evidente che noi vorremmo sottrarci a questo conflitto senza fine. Possiamo essere consapevoli del desiderio nella sua totalità? Con il termine totalità non mi riferisco a uno o a più desideri, ma alla qualità stessa del desiderio. 
</p>

<h5>InFinemDei</h5>

<p>
La Chiesa del mattino di Pasqua è prima di tutto un piccolo gruppo di donne che, partendo "di buon mattino" per vedere un sepolcro e imbalsamare un cadavere, scoprono all'improvviso che non devono più cercare fra i morti colui che è vivo... e se ne ritornano in tutta fretta, portando la gioiosa notizia agli apostoli e ai discepoli. Prime a cercare Gesù dopo la tragedia del Golgota, prime ad incontrarlo vivo, prime ad ascoltarne la parola di pace e l'appello all'evangelizzazione, esse formano la prima comunità pasquale. In esse è appena nata la gioia di credere e di dire che Gesù è risuscitato... La Chiesa del mattino di Pasqua è questa donna peccatrice perdonata che piange accanto a una tomba vuota poiché qualcuno, crede, ha portato via il corpo crocifisso del Signore. Poiché non vi è davvero più Gesù vivo, che ella possa almeno stargli vicino da morto! Che almeno le sia permesso di spandere un'ultima volta su di lui il più prezioso dei suoi profumi e asciugarlo con i suoi capelli! Ma ecco che viene qualcuno. Parla... "Perché piangi? Cosa cerchi?". Strana risonanza di domande così banali. Ciò nonostante ella non riconosce Gesù. Se sei tu che l'hai portato via, dimmi dove lo hai messo. È solo quando escono dalle labbra dello straniero le due sillabe del suo nome che il velo si alza. "Gesù le dice: Maria! Lei si volta e dice: Rabbuni!". Primo grido della fede pasquale. Prima professione di fede cristiana. Il credo della Chiesa nel suo scaturire! Ma subito la prima prova. Maria Maddalena vorrebbe proprio trattenere colui la cui assenza l'aveva straziata. Impara che bisogna rinunciarvi. È in altro modo ch'ella rimarrà nell'intimità del maestro amato. "Non mi trattenere!". Compaiono allora, già inseparabili, la prima catechesi e il primo invio in missione. "Va' dai miei fratelli e di' loro: Io salgo al Padre mio e Padre vostro, Dio mio e Dio vostro". È questa espressione straordinaria che riassume tutta la testimonianza apostolica: "Ho visto il Signore ed ecco ciò che mi ha detto!".
</p>

<p>
La Chiesa del mattino di Pasqua è questo gruppo di uomini, ancora divisi, quasi tutti scettici davanti a queste parole che prendono per un delirio. Come potrebbero credere? Come potrebbero anche solo immaginare la risurrezione di Gesù? Non solo colui che hanno seguito è morto, ma è morto sconfessato, sconfessato dal popolo, dai rappresentanti della Chiesa, e, apparentemente, da Dio stesso! Gesù si è sbagliato. Essi si sono sbagliati. "Noi speravamo che egli fosse colui che avrebbe liberato Israele!". La loro speranza è morta... Ciò nonostante, essi si recano al sepolcro. "Ciò che essi vedono corrisponde a quello che avevano detto le donne. Ma lui non lo vedono". Allora? La Chiesa del mattino di Pasqua sono Pietro e Giovanni, i primi discepoli del gruppo degli apostoli. Alle parole di Maria Maddalena, corrono "tutti e due insieme verso il sepolcro". "Il discepolo che Gesù amava, arriva per primo". Ma non entra. Lascia la precedenza a colui che Gesù aveva scelto per prendere il comando del gruppo dei dodici. Già primo nell'affetto si inchina davanti al primo nella missione. "Lo segue: entra e crede". La Chiesa del mattino di Pasqua è Maria, la madre del Signore. Nella casa dove, a richiesta di Gesù agonizzante, Giovanni l'ha accolta dalla vigilia, ella spera contro ogni speranza, con il cuore trafitto, ma in pace. "Fiat!". Ma ecco che la notizia la raggiunge: notizia degli angeli, notizia del sepolcro vuoto, notizia del giardiniere. Ella non ha bisogno di vedere, di sentire, di toccare. Subito, capisce che Dio ha esaudito il grido del suo unico Figlio, e che lei è divenuta la madre di questo popolo immenso di discepoli che Gesù ama come suoi fratelli. Gioia, gioia, pianti di gioia. Allegria grazie a Dio, suo salvatore. Il Magnificat della sua giovinezza non smetterà più di risonare in lei e in tutta la Chiesa per generazioni e generazioni... Chiesa della mattina di Pasqua, come amo i tuoi primi passi, così timidi, così malfermi. Fragile farfalla che esce dalla crisalide, non puoi ancora dispiegare nell'azzurro le tue ali multicolori. Ti occorrerà attendere il gran vento della Pentecoste per prendere il volo. In queste prime ore della settimana pasquale la tua sicurezza emerge appena dal dubbio, la tua pace dall'angoscia e la tua gioia dalle lacrime. Ma già, Chiesa dei poveri ai quali appartiene il Regno e dei cuori puri che vedono Dio, Chiesa di Pietro, di Giovanni e dei loro compagni, Chiesa di Maria, tua madre attenta e devota, tu sei la Chiesa del Cristo risuscitato, la Chiesa del Salvatore del mondo, la Chiesa dell'eterno alleluia! (Card. ALBERT DECOURTRAY)
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
