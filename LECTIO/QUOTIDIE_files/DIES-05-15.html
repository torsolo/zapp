<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-15</h1>-->
<h1>DIES-05-15</h1>

<h5>Oremus</h5>

<p>
<ul>
<li>Padre Nostro! Voglio vivere questo giorno come tuo vero figlio. Perché so che tu sei mio Padre, e che mi ami; guardami e amami come il tuo proprio Figlio. Il tuo amore cambierà il mio cuore, lo renderà più simile a quello del tuo Figlio unigenito e tu potrai amare in me quello che ami in lui. Con lui, per lui, ed in lui voglio darti tutto l'onore, la lode e la riconoscenza che tu meriti. Il tuo Figlio mi ispira questa preghiera all'alba di questo nuovo giorno. Sono sicuro che sarà ascoltata perché Gesù te la presenta e tu stesso mi conosci e mi ami.</li>
</ul>
</p>

<p>
<ul>
<li>Vergine Tutta Santa / Vergine immacolata, scelta tra tutte le donne per donare al mondo il Salvatore, serva fedele del mistero della Redenzione, fa’ che sappiamo rispondere alla chiamata di Gesù e seguirlo sul cammino della vita che conduce al Padre. Vergine tutta santa, strappaci dal peccato trasforma i nostri cuori. Regina degli apostoli, rendici apostoli! Fa’ che nelle tue sante mani noi possiamo divenire strumenti docili e attenti per la purifiazione e santifiazione del nostro mondo peccatore. Condividi con noi la preoccupazione che grava sul tuo cuore di Madre, e la tua viva speranza che nessun uomo vada perduto. Possa, o Madre di Dio, tenerezza dello Spirito Santo, la creazione intera celebrare con te la lode della misericordia e dell’amore infiito. (San Massimiliano Kolbe )</li>
</ul>
</p>

<p>
<ul>
<li>Spirito Santo, anima dell'anima mia, in te solo posso esclamare: Abbà, Padre. Sei tu, o Spirito di Dio, che mi rendi capace di chiedere e mi suggerisci che cosa chiedere. Spirito dolce e soave, orienta sempre più la mia volontà verso la tua, perché la possa conoscere chiaramente, amare ardentemente e compiere efficacemente. (San Bernardo di Chiaravalle)</li>
</ul>
</p>

<p>
<ul>
<li>Vieni in me, Spirito Santo, Spirito di sapienza: donami lo sguardo e l'udito interiore, perché non mi attacchi alla cose materiali, ma ricerchi sempre le realtà spirituali. / Vieni in me, Spirito Santo, Spirito dell'amore: riversa sempre più la carità nel mio cuore. / Vieni in me, Spirito Santo, Spirito di verità: concedimi di pervenire alla conoscenza della verità in tutta la sua pienezza. / Vieni in me, Spirito Santo, acqua viva che zampilla per la vita eterna: fammi la grazia di giungere a contemplare il volto del Padre nella vita e nella gioia senza fine. Amen (S. Agostino)</li>
</ul>
</p>

<p>
<ul>
<li>L'anima mia magnifica il Signore e il mio spirito esulta in Dio, mio salvatore, perché ha guardato l'umiltà della sua serva. D'ora in poi tutte le generazioni mi chiameranno beata. Grandi cose ha fatto in me l'Onnipotente e Santo è il suo nome: di generazione in generazione la sua misericordia si stende su quelli che lo temono. Ha spiegato la potenza del suo braccio, ha disperso i superbi nei pensieri del loro cuore; ha rovesciato i potenti dai troni, ha innalzato gli umili; ha ricolmato di beni gli affamati, ha rimandato i ricchi a mani vuote. Ha soccorso Israele, suo servo, ricordandosi della sua misericordia, <b>come aveva promesso ai nostri padri, ad Abramo e alla sua discendenza, per sempre.</b> ♦ Non solo ad Abramo il Signore ha promesso la sua misericordia. Lungo il corso della storia la sua promessa diveniva ogni giorno più chiara, più esplicita, più circostanziata. </li>
</ul>
Prima promette un re dal regno eterno. Un re di giustizia e di pace. Un re a Lui fedele, anzi fedelissimo. Un re immortale. <br>
Quando i tuoi giorni saranno compiuti e tu dormirai con i tuoi padri, io susciterò un tuo discendente dopo di te, uscito dalle tue viscere, e renderò stabile il suo regno.  Egli edificherà una casa al mio nome e io renderò stabile il trono del suo regno per sempre. Io sarò per lui padre ed egli sarà per me figlio. <br>
Se farà il male, lo colpirò con verga d’uomo e con percosse di figli d’uomo, ma non ritirerò da lui il mio amore, come l’ho ritirato da Saul, che ho rimosso di fronte a te. La tua casa e il tuo regno saranno saldi per sempre davanti a te, il tuo trono sarà reso stabile per sempre”». Natan parlò a Davide secondo tutte queste parole e secondo tutta questa visione (2Sam 7,12-17). <br>
Ecco, verranno giorni – oracolo del Signore –  nei quali susciterò a Davide un germoglio giusto, che regnerà da vero re e sarà saggio ed eserciterà il diritto e la giustizia sulla terra.<br>
Nei suoi giorni Giuda sarà salvato e Israele vivrà tranquillo, e lo chiameranno con questo nome: Signore-nostra-giustizia (Ger 23,5-6).<br>
Poi promette una nuova alleanza. È una alleanza diversa dalla prima. La sua legge sarebbe stata scritta nel nostro cuore, su tavole di carne e non più di pietra. <br>
Ecco, verranno giorni – oracolo del Signore –, nei quali con la casa d’Israele e con la casa di Giuda concluderò un’alleanza nuova.<br>
Non sarà come l’alleanza che ho concluso con i loro padri, quando li presi per mano per farli uscire dalla terra d’Egitto, alleanza che essi hanno infranto, benché io fossi loro Signore. Oracolo del Signore.<br>
3Questa sarà l’alleanza che concluderò con la casa d’Israele dopo quei giorni – oracolo del Signore –: porrò la mia legge dentro di loro, la scriverò sul loro cuore. Allora io sarò il loro Dio ed essi saranno il mio popolo.<br>
4Non dovranno più istruirsi l’un l’altro, dicendo: “Conoscete il Signore”, perché tutti mi conosceranno, dal più piccolo al più grande – oracolo del Signore –, poiché io perdonerò la loro iniquità e non ricorderò più il loro peccato» (Ger 31,31-34). <br>
La promessa di Dio sempre però ha bisogno dell’obbedienza dell’uomo. L’obbedienza deve essere alla voce di oggi, di questo giorno.<br>
La Vergine Maria ascolta la voce del suo Dio che le chiede il dono totale, l’annullamento, lo svuotamento, l’annichilimento di sé e il Signore si fa carne nel suo seno.<br>
Anche a me, a te, a noi il Signore chiede qualcosa. La sua misericordia è dalla nostra risposta, dalla nostra obbedienza, dal nostro sì ad ogni suo richiesta.<br>
Vergine Maria, Madre del sì senza riserve, aiutaci perché anche diciamo un sì senza riserve.<br>
Angeli e Santi di Dio, fate che mai il nostro sì si trasformi in un no, ma che rimanga sempre sì. La nostra falsità cristiana è la trasformazione di tutti i sì detti a Dio in un no perenne. 
</p>

<p>
<ul>
<li>Ave, o Maria, piena di grazia, il Signore è con te. Tu sei benedetta fra le donne e benedetto è il frutto del tuo seno, Gesù. Santa Maria, Madre di Dio, <b>prega per noi peccatori,</b> adesso e nell'ora della nostra morte. Amen. ♦ Quando la Chiesa pensa alla Vergine Maria, la vede con gli occhi della fede così come ce la presenta l’Apostolo Giovanni alle nozze di Cana, in perenne atteggiamento di preghiera e di supplica dinanzi a Gesù Signore: “Il terzo giorno vi fu una festa di nozze a Cana di Galilea e c’era la madre di Gesù. Fu invitato alle nozze anche Gesù con i suoi discepoli. Venuto a mancare il vino, la madre di Gesù gli disse: «Non hanno vino». E Gesù le rispose: «Donna, che vuoi da me? Non è ancora giunta la mia ora». Sua madre disse ai servitori: «Qualsiasi cosa vi dica, fatela». Vi erano là sei anfore di pietra per la purificazione rituale dei Giudei, contenenti ciascuna da ottanta a centoventi litri. E Gesù disse loro: «Riempite d’acqua le anfore»; e le riempirono fino all’orlo. Disse loro di nuovo: «Ora prendetene e portatene a colui che dirige il banchetto». Ed essi gliene portarono. Come ebbe assaggiato l’acqua diventata vino, colui che dirigeva il banchetto – il quale non sapeva da dove venisse, ma lo sapevano i servitori che avevano preso l’acqua – chiamò lo sposo e gli disse: «Tutti mettono in tavola il vino buono all’inizio e, quando si è già bevuto molto, quello meno buono. Tu invece hai tenuto da parte il vino buono finora». Questo, a Cana di Galilea, fu l’inizio dei segni compiuti da Gesù; egli manifestò la sua gloria e i suoi discepoli credettero in lui” (Gv 2,1-11). </li>
</ul>
La Vergine Maria, non solo possiede il cuore più santo di tutto l’universo creato, non solo in esso vi è lo Spirito del Signore che intercede per noi secondo i disegni del Padre. Ella è anche la Madre del Figlio dell’Altissimo. Cristo Gesù, poiché vero uomo e vero Dio, deve alla Madre la stessa obbedienza che deve al Padre suo celeste. Quando la Madre chiede, il Figlio sempre l’ascolta. L’ascolta perché sua Madre ed anche perché in Lei prega lo Spirito Santo, che è sempre in eterna e divina comunione con il Padre e il Figlio nel seno della Beata Trinità. <br>
La Chiesa vede se stessa, in ogni suo figlio, nel peccato. Non vive da vera sposa di Gesù Signore. Non obbedisce al Padre celeste con osservanza perfetta dei Comandamenti. Non governa le relazioni con gli uomini nella comunione dello Spirito Santo. Non è corpo puro del suo Maestro e Signore. Non rispecchia la santità della Madre sua, Vergine in eterno per il suo Dio. Il peccato la inquina, la trasgressione la incattivisce, la disobbedienza la impoverisce, l’immoralità la priva della sua luce, rendendola assai opaca di fronte al mondo. Essa non brilla per testimonianza ed esemplarità, per fedeltà al suo Dio e per misericordia verso gli uomini da condurre alla salvezza.<br>
La Chiesa vede se stessa priva del vino della grazia e della verità di Cristo Gesù. Chi può intercedere? Chi può chiedere al Signore una conversione radicale, una trasformazione globale della nostra vita? Non certo noi che siamo peccatori. Una sola può intervenire e una sola può chiedere: Lei, la Vergine Maria, la Madre di Gesù, la Mistica Sposa dello Spirito Santo, la Figlia tutta santa del Padre. <br>
Così la Vergine Maria diviene la Mediatrice della nostra invocazione di pietà e di misericordia. Chi ha offeso il Padre e il Fratello, nella Madre possiede una potente alleata di implorazione di perdono, compassione, benevolenza, commiserazione. La Madre copre con la sua materna amorevolezza l’immensa catasta delle nostre colpe e presenta al Padre e al Fratello le ragioni, che sono tutte nel suo cuore, perché loro debbano avere pietà di noi e rimettere la malizia della nostra colpa. Senza la mediazione della Vergine Maria saremmo tutti senza speranza. Non sapremmo a chi ricorrere. Certo, possiamo sempre rivolgerci direttamente al Padre e al Fratello, ma quando si è nel peccato, il peccato allontana, non avvicina a loro. Quando si è nel peccato, presso la Madre si corre, mai ci si allontana da essa. Ella è per noi la Madre che accoglie, copre, difende, si interpone e chiede lei per noi ciò che noi mai avremmo avuto il coraggio di chiedere e implorare. Veramente la Vergine Maria è la porta di ogni speranza di salvezza, nella conversione del cuore e della mente.<br>
Vergine Maria, Madre della Redenzione, prega per noi peccatori. Fatti nostra Mediatrice e intercede per noi. Angeli e Santi di Dio, venite in nostro aiuto e soccorso. 
</p>

<p>
<ul>
<li>(Pr 31,20) Apre le sue palme al misero, stende la mano al povero</li>
</ul>
Il vero povero, il vero affamato, il vero assetato è colui che è privo di Dio nella sua vita. Due brani, uno dell’Antico Testamento e l’altro del Vangelo di Gesù, ci aiuteranno a entrare in questa verità. Questa luce urge perché è su questa luce divina che si può fondare la missione evangelizzatrice della Chiesa e ogni sua opera missionaria.<br>
In quel giorno – oracolo del Signore Dio – farò tramontare il sole a mezzogiorno e oscurerò la terra in pieno giorno! Cambierò le vostre feste in lutto e tutti i vostri canti in lamento: farò vestire ad ogni fianco il sacco, farò radere tutte le teste: ne farò come un lutto per un figlio unico e la sua fine sarà come un giorno d’amarezza.<br>
Ecco, verranno giorni – oracolo del Signore Dio – in cui manderò la fame nel paese; non fame di pane né sete di acqua, ma di ascoltare le parole del Signore». Allora andranno errando da un mare all’altro e vagheranno da settentrione a oriente, per cercare la parola del Signore, ma non la troveranno. In quel giorno verranno meno per la sete le belle fanciulle e i giovani. Quelli che giurano per il peccato di Samaria e dicono: «Viva il tuo Dio, Dan!», oppure: «Viva la via sacra per Bersabea!», cadranno senza più rialzarsi! (Am 8,9-14). <br>
Perciò io vi dico: non preoccupatevi per la vostra vita, di quello che mangerete o berrete, né per il vostro corpo, di quello che indosserete; la vita non vale forse più del cibo e il corpo più del vestito? Guardate gli uccelli del cielo: non séminano e non mietono, né raccolgono nei granai; eppure il Padre vostro celeste li nutre. Non valete forse più di loro? <br>
E chi di voi, per quanto si preoccupi, può allungare anche di poco la propria vita? E per il vestito, perché vi preoccupate? Osservate come crescono i gigli del campo: non faticano e non filano. Eppure io vi dico che neanche Salomone, con tutta la sua gloria, vestiva come uno di loro. Ora, se Dio veste così l’erba del campo, che oggi c’è e domani si getta nel forno, non farà molto di più per voi, gente di poca fede? <br>
Non preoccupatevi dunque dicendo: “Che cosa mangeremo? Che cosa berremo? Che cosa indosseremo?”. Di tutte queste cose vanno in cerca i pagani. Il Padre vostro celeste, infatti, sa che ne avete bisogno. Cercate invece, anzitutto, il regno di Dio e la sua giustizia, e tutte queste cose vi saranno date in aggiunta. Non preoccupatevi dunque del domani, perché il domani si preoccuperà di se stesso. A ciascun giorno basta la sua pena (Mt 6,25-34). <br>
Cristo Gesù è la ricchezza che ricolma ogni povertà, ogni miseria, ogni fame, ogni sete, ogni nudità. Chi dona Cristo, dona tutto. Chi non dona Cristo dona nulla, anche se dona tutto. La missione di dare Cristo ad ogni cuore è della Madre di Dio. Il cristiano prende Cristo dalle mani della Madre e lo offre a quanti hanno fame e sete di Lui. <br>
Dio ha consegnato Gesù a Maria, Maria deve consegnarlo a chiunque voglia donarlo ai suoi fratelli poveri di Lui. La mano di Maria è sempre aperta, sempre tesa, sempre piena. Se il discepolo lavora senza di Lei, dona vuoto, nullità, dona niente. È Cristo la vera ricchezza dell’umanità. È Cristo il solo che va sempre donato, offerto, consegnato.<br>
Vergine Maria, Madre che sempre doni Cristo ad ogni cuore, facci veri tuoi intermediari. Fa’ che mai ci separiamo da te, altrimenti la nostra missione è vana. Sei tu la Dispensatrice di Cristo Signore e solo attingendolo dalle tue mani lo possiamo donare. Nessuno speri di dare il vero Cristo se non è intimamente legato alla tua vita.<br>
Angeli e Santi, aiutateci ad essere una cosa sola, una sola vita con la Vergine Maria. 
</p>

<p>
<ul>
<li>(Lc, 1,48b) Tutte le generazioni mi chiameranno beata / Nella Scrittura Santa solo per il Messia del Signore si chiede a Dio che tutti i popoli lo proclamino, lo dicano beato. Essa è però una preghiera. Non è una profezia. </li>
</ul>
O Dio, affida al re il tuo diritto, al figlio di re la tua giustizia; egli giudichi il tuo popolo secondo giustizia e i tuoi poveri secondo il diritto. Le montagne portino pace al popolo e le colline giustizia. Ai poveri del popolo renda giustizia, salvi i figli del misero e abbatta l’oppressore. Ti faccia durare quanto il sole, come la luna, di generazione in generazione. Scenda come pioggia sull’erba, come acqua che irrora la terra. Nei suoi giorni fiorisca il giusto e abbondi la pace, finché non si spenga la luna. E dòmini da mare a mare, dal fiume sino ai confini della terra. A lui si pieghino le tribù del deserto, mordano la polvere i suoi nemici. I re di Tarsis e delle isole portino tributi, i re di Saba e di Seba offrano doni. Tutti i re si prostrino a lui, lo servano tutte le genti. Perché egli libererà il misero che invoca e il povero che non trova aiuto.<br>
Abbia pietà del debole e del misero e salvi la vita dei miseri. Li riscatti dalla violenza e dal sopruso, sia prezioso ai suoi occhi il loro sangue. Viva e gli sia dato oro di Arabia, si preghi sempre per lui, sia benedetto ogni giorno. Abbondi il frumento nel paese, ondeggi sulle cime dei monti; il suo frutto fiorisca come il Libano, la sua messe come l’erba dei campi. Il suo nome duri in eterno, davanti al sole germogli il suo nome. In lui siano benedette tutte le stirpi della terra e tutte le genti lo dicano beato. Benedetto il Signore, Dio d’Israele: egli solo compie meraviglie. E benedetto il suo nome glorioso per sempre: della sua gloria sia piena tutta la terra  Amen, amen (Sal 72 (71) 1-19).<br>
Nel Nuovo Testamento vi è la profezia di Gesù sulla Chiesa fondata su Pietro, ma riguarda la Chiesa non Pietro. Pietro è beato perché il Padre gli ha rivelato chi è Cristo Gesù. <br>
Gesù, giunto nella regione di Cesarèa di Filippo, domandò ai suoi discepoli: «La gente, chi dice che sia il Figlio dell’uomo?». Risposero: «Alcuni dicono Giovanni il Battista, altri Elia, altri Geremia o qualcuno dei profeti». Disse loro: «Ma voi, chi dite che io sia?». Rispose Simon Pietro: «Tu sei il Cristo, il Figlio del Dio vivente». E Gesù gli disse: «Beato sei tu, Simone, figlio di Giona, perché né carne né sangue te lo hanno rivelato, ma il Padre mio che è nei cieli. E io a te dico: tu sei Pietro e su questa pietra edificherò la mia Chiesa e le potenze degli inferi non prevarranno su di essa. A te darò le chiavi del regno dei cieli: tutto ciò che legherai sulla terra sarà legato nei cieli, e tutto ciò che scioglierai sulla terra sarà sciolto nei cieli». (Mt 16,13-19). <br>
Diversa è la profezia che la Madre di Dio pronuncia su se stessa: “D’ora in poi tutte le generazioni mi chiameranno beata”. Da questo momento la verità della fede su Dio, su Cristo, sulla Parola di Dio e di Cristo, su tutte le opere di Dio passa attraverso la proclamazione di Maria, Beata e Benedetta dal suo Dio e Signore. Dopo questa profezia è facile sapere chi è di vera fede e chi è di falsa fede, non in Maria, non verso Maria, ma in Dio verso Dio.<br>
Maria, come opera di Dio, è più grande dell’intero universo, è più grande di Adamo, Eva, Noè, Abramo, Mosè, i Profeti, gli Apostoli, i Santi, gli Angeli del Cielo. Non vi è creatura che possa minimamente compararsi con la sua grandezza. La sua è grandezza di diverso ordine. Lei è insieme Creatura di Dio e Madre di Dio. Una fede che non riconosce, non confessa, non professa questa grandezza, che non chiama Maria beata, di certo è fede non nel vero Dio.<br>
I veri fedeli dai falsi si scontrano in campo “mariano”. La vera fede e il vero amore in Maria è vera fede e vero amore in Cristo, in Dio, nello Spirito Santo. La falsa fede in Maria necessariamente è falso amore in Lei, ma è anche falso amore per il Padre, per Cristo, per lo Spirito Santo. Diviene falso amore per l’uomo, anzi per l’umanità intera. La perfetta, santa, pura confessione della verità di Maria – la sola creatura che è Madre di Dio, che è stata elevata ad una così eccelsa dignità – non è per volontà che proviene dalla nostra terra. Le parole di Maria sono purissima profezia, sono frutto in Lei dello Spirito Santo. È purissima volontà di Dio. Confessare la verità di Maria è vera adorazione di Dio. Vero culto santo offerto in suo onore. Onorare Maria è comandamento divino che viene dal cuore del Padre.<br>
Vergine Maria, Madre della Redenzione, Angeli, Santi, fateci di vera obbedienza per il Signore.
</p>

<p>
<ul>
<li>(Lc, 1,49) Grandi cose ha fatto per me l’Onnipotente / L’Antico Testamento è un canto senza fine alle grandi cose fatte dal Signore. Il popolo di Dio è anche testimone della perenne onnipotenza divina che lo guida, lo protegge, lo libera, lo salva, lo strappa dalla terra della dura schiavitù e lo conduce nel paese della libertà, paese dell’abbondanza, dove scorre latte e miele. È vero Israelita chi ricorda e narra queste grandi cose. La Scrittura Santa è ricordo e insieme narrazione e meditazione di esse. Israele poi celebra nel culto quanto il Signore ha fatto. Le grandi feste: Pasqua, Pentecoste, Capanne e altre ancora, sono memoria viva degli interventi di Dio nella loro vita, immersione della vita in esse. Nel culto vivevano quegli eventi come fossero attuali, di oggi. </li>
</ul>
Ama dunque il Signore, tuo Dio, e osserva ogni giorno le sue prescrizioni: le sue leggi, le sue norme e i suoi comandi. Oggi voi – non parlo ai vostri figli che non hanno conosciuto né hanno visto le lezioni del Signore, vostro Dio – riconoscete la sua grandezza, la sua mano potente, il suo braccio teso, i suoi portenti, le opere che ha fatto in mezzo all’Egitto, contro il faraone, re d’Egitto, e contro la sua terra; ciò che ha fatto all’esercito d’Egitto, ai suoi cavalli e ai suoi carri, come ha fatto rifluire su di loro le acque del Mar Rosso, quando essi vi inseguivano, e come il Signore li ha distrutti per sempre; ciò che ha fatto per voi nel deserto, fino al vostro arrivo in questo luogo; ciò che ha fatto a Datan e ad Abiràm, figli di Eliàb, figlio di Ruben, quando la terra spalancò la bocca e li inghiottì con le loro famiglie, le loro tende e quanto a loro apparteneva, in mezzo a tutto Israele. Davvero i vostri occhi hanno visto le grandi cose che il Signore ha operato (Dt 11,1-7).<br>
Quando il Signore ristabilì la sorte di Sion, ci sembrava di sognare. Allora la nostra bocca si riempì di sorriso, la nostra lingua di gioia. Allora si diceva tra le genti: «Il Signore ha fatto grandi cose per loro». Grandi cose ha fatto il Signore per noi: eravamo pieni di gioia. Ristabilisci, Signore, la nostra sorte, come i torrenti del Negheb. Chi semina nelle lacrime mieterà nella gioia. Nell’andare, se ne va piangendo, portando la semente da gettare, ma nel tornare, viene con gioia, portando i suoi covoni (Sal 126 (125) 1-6). <br>
E ora benedite il Dio dell’universo, che compie in ogni luogo grandi cose, che fa crescere i nostri giorni fin dal seno materno, e agisce con noi secondo la sua misericordia. Ci conceda la gioia del cuore e ci sia pace nei nostri giorni in Israele, ora e sempre. La sua misericordia resti fedelmente con noi e ci riscatti nei nostri giorni (Sir 50,22-14). <br>
La Vergine Maria loda, benedice, magnifica, esulta nel suo spirito perché: “Grandi cose ha fatto per me l’Onnipotente”. Lei la grande cosa di Dio. È vero Dio per Lei ha fatto grandi cose. Ma le grandi cose fatte da Dio è Lei stessa. L’ha fatta più che un Angelo del Cielo, più che qualsiasi altra creatura. Tutte le creature al suo confronto sono quasi un nulla, tanto sublime è la sua grandezza. È come se Lei fosse il punto di congiunzione tra la bellezza di Dio e la bellezza dell’universo nel suo insieme. Dio si specchia in Maria e vede quanto grande è la sua bellezza, la sua grandezza. L’universo si specchia in Maria e vede quanto grande è il Signore e quanto è bello. La bellezza di Maria è oltre il naturale. In Lei Dio ha messo qualcosa di sé. La partecipazione della sua divina natura è al sommo delle possibilità della creatura.<br>
Come se questo non bastasse, l’ha fatta Madre vera del suo Verbo Incarnato. È per il suo seno verginale, per la sua carne purissima, nella sua carne purissima che il Figlio Unigenito si fa carne, diviene uomo. Questa opera è unica, irripetibile, eterna. Maria in eterno sarà la Madre di Dio. Nel Paradiso starà seduta alla destra del Figlio. Il suo trono è il più alto di ogni altra creatura, tra il suo trono e gli altri, vi sarà un abisso di perfezione, bellezza, grandezza. Non c’è bellezza, grandezza, magnificenza creata che Dio non ha posto nella Madre sua. Non vi è in Dio alcuna grazia creata con la quale non abbia arricchito la Madre sua. Tutto ciò che dello stesso Dio, del Padre, del Figlio, dello Spirito Santo, poteva essere donato, le è stato dato come sua propria essenza .La grandezza di Maria è oltre l’umanamente immaginabile. Un’eternità non è sufficiente per cantare le glorie della Madre di Gesù. Tutto questo perché Dio ha voluto con Lei andare oltre ogni misura. Maria ha esaurito le possibilità dell’onnipotenza divina.<br>
Vergine Maria, Madre della Redenzione, Angeli, Santi, dateci la sapienza delle cose di Dio. 
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
15 maggio: santi Pietro, Andrea, Paolo e Dionisia, martiri; santi Cassio e Vittorino, martiri; san Simplicio, sacerdote; sant'Achilleo, vescovo di Larissa; san Reticio, vescovo di Autun; san Caleb, re d'Etiopia; san Severino, vescovo di Settempeda; san Ruperto; san Witesindo, martire; sant'Isidoro, agricoltore; beato Andrea Abellon, sacerdote domenicano.
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a> <br>
<ul>
<li>O mio Gesù, penetra in me completamente, affinché possa rispecchiarTi in tutta la mia vita. Divinizzami, in modo che le mie azioni abbiano un valore soprannaturale. Fa'che io abbia per ogni anima senza eccezioni amore, compassione e Misericordia (Diario Faustina, 1242). </li>
<li>Non aspettate il tempo, perché il tempo non aspetta voi. (S. Caterina da Siena)</li>
<li>Quando non si ha nulla da perdere, si diventa coraggiosi. Noi siamo timidi quando ci aggrappiamo ancora a qualcosa. (Carlos Castaneda)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
Tutte le volte che oggi ti ho trattato come Padre e ho trattato gli altri come fratelli, mi sono sentito felice. Grazie. Perdonami di averlo spesso dimenticato: non ho avuto fiducia nella tua bontà di Padre tra le sofferenze e la tristezza di questo giorno, ho avuto paura e mi sono sentito solo; ho perso la pace e non ho visto il tuo volto nei miei fratelli. Più che come fratello, talvolta ho vissuto come uno straniero. Perdonami. Grazie, Padre, perché so che malgrado tutto tu aspetti la mia preghiera della sera e la ascolti con amore. Per Gesù Cristo, tuo Figlio, nostro Signore.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
