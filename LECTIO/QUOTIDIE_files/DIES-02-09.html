<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-09</h1>-->
<h1>DIES-02-09</h1>

<h5>Oremus</h5>

<p>
<ul>
<li>Il desiderio stesso, la ricerca stessa del bene ci fanno schierare gli uni contro gli altri. In fondo in ogni nostra attività non c'è che una sola grande finalità: il bene! Ma quanta diversità nella realizzazione concreta di questo desiderio universale! Signore, aiutami a trovare, in questa giornata, un terreno comune di collaborazione con quelli che incontrerò. Mandami dei compagni di strada e purifica le nostre iniziative. Guidaci sul cammino che porta al vero bene. Mostraci il Padre: ci basterà questo.</li>
</ul>
</p>

<p>
<ul>
<li>Chiamato ad annunciare la tua parola, aiutami, Signore, a vivere di Te, e a essere strumento della tua pace. Toccami il cuore e rendimi trasparente la vita, perché le mie parole, quando veicolano la tua, non suonino false sulle mie labbra. Concedimi la gioia di lavorare in comunione, e inondami di tristezza ogni volta che, isolandomi dagli altri, pretendo di fare la mia corsa da solo. Salvami dalla presunzione di sapere tutto. Dall'arroganza di chi non ammette dubbi. Dalla durezza di chi non tollera ritardi. Dal rigore di chi non perdona debolezze. Dall'ipocrisia di chi salva i princìpi e uccide le persone. Trasportami, dal Tabor della contemplazione, alla pianura dell'impegno quotidiano. E se l'azione inaridirà la mia vita, riconducimi sulla montagna del silenzio. (Don Tonino Bello)</li>
</ul>
</p>

<p>
<ul>
<li>Signore, fa' della nostra famiglia uno strumento della tua pace. / Dove prevale l'egoismo, che portiamo l'amore; / dove domina la violenza, che portiamo tolleranza; / dove scoppia la vendetta, che portiamo riconciliazione; / dove serpeggia la discordia, che portiamo riconciliazione; / dove regna l'idolo del denaro, che portiamo libertà dalle cose; / dove c'è scoraggiamento, che portiamo fiducia; / dove c'è sofferenza, che portiamo consolazione; / dove c'è solitudine, che portiamo compagnia; / dove c'è tristezza, che portiamo gioia; / dove c'è disperazione, che portiamo speranza. / O maestro, fa' che la nostra famiglia / non cerchi tanto di accumulare, quanto di donare, / non si accontenti di godere da sola ma sappia condividere. / Perché c'è più gioia nel dare che nel ricevere, / nel perdonare che nel prevalere, nel servire che nel dominare. / Così costruiremo insieme una società solidale e fraterna. Amen.</li>
</ul>
</p>

<p>
<ul>
<li>Preghiera per i figli / Ti ringraziamo, Signore, per il dono dei nostri figli. Sappiamo che tu li ami di un amore più grande, più potente, più puro del nostro; a Te dunque li affidiamo. Sii tu per loro la Via, la Verità e la Vita, l’amico vero che non tradisce mai. Fa’ che essi credano, perché la vita senza fede è una notte disperata. Fa’ che siano puri, perché senza purezza non c’è amore, ma egoismo. Fa’ che crescano onesti e laboriosi, sani e buoni come noi li sogniamo e tu li vuoi. Degnati di eleggere e di chiamare qualcuno di loro per l’avvento del tuo Regno. Fa’ che noi siamo per loro esempio luminoso di virtù e guida sicura. Dona efficacia alla nostra parola, forza costante alla nostra azione formatrice e di testimonianza. E tu, Maria, che conoscesti le ineffabili gioie di una maternità santa, dacci un cuore capace di trasmettere una fede viva e ardente. Santifica le nostre ansie e le nostre gioie, fa’ che i nostri figli crescano in virtù e santità per opera tua e del tuo Figlio Divino. Amen!</li>
</ul>
</p>

<p>
<ul>
<li>O Signore, prepara il mio cuore a riceverTi: crea in esso, con la tua grazia, spazio e libertà affinché Tu possa portarci ciò che Ti è gradito. DegnaTi di togliere in me ciò che ti è di intralcio, spezza ciò che frena o trattiene completa in me ciò che mi manca e accresci sempre di più ciò che mi guida a Te, affinché la Tua grazia sovrabbondante mi purifichi nella luce della Tua venuta. Amen. (Madre Julia Verhaeghe)</li>
</ul>
</p>

<p>
<ul>
<li>Signore, io non so pregare, non so che dire, non ho molto tempo. Il lume che offro è un pezzo del mio tempo, un po' del mio bene, un po' di me stesso, che io lascio qui, davanti a te, Signore... Questo lume è la mia preghiera. Che io continuo andandomene...</li>
</ul>
</p>

<p>
<ul>
<li>TRIDUO SPIRITO SANTO / Vieni in noi, Spirito Santo / Spirito di Sapienza, / Spirito d'intelligenza / Spirito di adorazione, / vieni in noi, Spirito Santo! / Spirito di forza, / Spirito di scienza, / Spirito di gioia, / vieni in noi, Spirito Santo! / Spirito di amore, / Spirito di pace, / Spirito di giubilo, / vieni in noi, Spirito Santo! / Spirito di servizio, / Spirito di bontà, / Spirito di dolcezza, / vieni in noi, Spirito Santo! / O Dio nostro Padre, principio di ogni amore e sorgente di ogni gioia, donandoci lo Spirito del tuo Figlio Gesù, riversa nei nostri cuori la pienezza dell'amore perché non possiamo amare altri che Te e salvare in quest'unico amore tutte le nostre tenerezze umane. / Dalla Parola di Dio: Dalla lettera di San Paolo Apostolo ai Galati: «Fratelli, camminate secondo lo Spirito e non sarete portati a soddisfare i desideri della carne, la carne ha infatti desideri contrari allo Spirito e lo Spirito ha desideri contrari alla carne, queste cose si oppongono a vicenda, sicché voi non fate quello che vorreste. Ma se vi lasciate guidare dallo Spirito, non siete più sotto la legge. Del resto le opere della carne sono ben note: fornicazione, impurità, libertinaggio, idolatria, stregonerie inimicizie, discordia, gelosia, dissensi, divisioni, fazioni, invidie, ubriachezze, orge e cose del genere, circa queste cose vi preavviso, come già ho detto, che chi le compie non erediterà il Regno di Dio. Il frutto dello Spirito invece è amore, gioia, pace, pazienza, benevolenza, bontà, fedeltà, mitezza, dominio di sé, contro queste cose non c'è legge. Ora quelli che sono di Cristo Gesù hanno crocifisso la carne con le loro passioni e i suoi desideri. Se pertanto viviamo nello Spirito, camminiamo anche secondo lo Spirito» (Gal 5,16 - 25)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
9 febbraio: sant'Apollonia, vergine e martire; santi martiri di Alessandria d'Egitto; santi Primo e Donato, diaconi e martiri; san Marone, eremita; san Teliavo, vescovo e abate di Llandaff; san Sabino, vescovo di Canosa; sant'Ansberto, abate di Fontenelle e poi vescovo di Rouen; sant'Altone, fondatore e abate del monastero di Altomünster; san Rinaldo, monaco camaldolese di Fonte Avellana e vescovo di Nocera Umbra; san Michele Febres Cordero, lasalliano.
</p>

<h5>Quotes</h5>

<p>
<ul>
<li>La santità non è un lusso per qualcuno, ma una necessità per tutti. (Madre Teresa di Calcutta)</li>
<li>Bellezza eterna, chi Ti conosce una sola volta, non può più amare nessun'altra cosa. Sento la voragine insondabile della mia anima, e che niente può colmarla, all'infuori di Dio. Sento che sprofondo in Lui, come un granellino di sabbia in un oceano senza fondo (Diario Faustina, 343). </li>
<li>Non amare è un lungo morire. (India)</li>
</ul>
</p>

<h5>Poesia</h5>

<p>
Dove sei tu, amato / Domani? Da giovani e da / vecchi, forti e deboli, ricchi / e poveri, attraverso gioia e pena / sempre cerchiamo i dolci tuoi / sorrisi. Ma al tuo posto noi / troviamo quello che abbiamo / fuggito, l'oggi. / (P.B.Shelley)
</p>

<p>
Dolore di bambino \ Mia madre gemette! mio padre pianse, / nel periglioso mondo balzai, / impotente,nudo,lamentandomi forte, / come un fantasma nascosto in una nube. \ Lottando nelle mani di mio padre, / agitandomi contro le bende che dovevano avvolgermi, / legato e stanco, ritenni la cosa migliore / il ripiegarmi sul petto di mia madre. / (William Blake)
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>Un legno nudo, una croce senza ferro e un corpo morto hanno vinto e messo a morte «il diavolo ed i suoi angeli» (Mt 25, 41); infatti, poiché era il più forte, per la sua armatura, ha condannato a morte, dopo averlo vinto, «il forte guerriero» (Lc 11, 21-22). Ed ora, viene incontro ad ogni anima che lo cerca a motivo della verità e, accostandosi a quell’anima, abbatte e distrugge la potenza delle tenebre che teneva l’anima prigioniera e avvinta. Siffatto desiderio e amore deve avere l’anima per Cristo, lo sposo a lei unito; per quanto una donna sia saggia, poiché è innamorata di suo marito, vedendo più volte il suo sposo in prigione o in catene o in altra condanna, a motivo dell’amore che la lega a lui e la fa soffrire insieme con lui, le sembra giusto, nella prova, soffrire, come se lei stessa fosse maltrattata, anche più del marito che è tenuto prigioniero. Allo stesso modo, Maria, che stava presso il Signore crocifisso, piangeva gridando, per il tormento del suo amore e sembrava crocifissa insieme con Lui; così, anche l’anima, che ha amato il Signore ed ha preso su di sé il desiderio del suo amore, si affretta ad unirsi veramente con il suo sposo che è Cristo; essa deve soffrire, unita alle sue sofferenze, avendo sempre dinanzi agli occhi Lui, ricordando che le sue piaghe si sono prodotte per lei, che per lei, colui che è impassibile ha patito tutto questo; inoltre, come per lei, egli, che era al di sopra di ogni castigo, è stato castigato e come, «pur essendo in forma di Dio, ha assunto forma di servo» (Fil 2, 6-7), così deve anche lei soffrire insieme con lui in ogni cosa ed insieme con lui restare avvinta; così, infatti, «sarà anche glorificata insieme con Lui» (Rm 8,17). Come allora, per la potenza di Dio, «la pietra fu rotolata via dal sepolcro» (Mt 28,2) e Maria «vide il Signore» (Gv 20,14), così, per la potenza e la visita dello Spirito Santo, la pietra posta sull’anima è rotolata via, «il velo» del peccato è tolto di mezzo e l’anima diventa degna di vedere il volto di Cristo, di riposare nel suo Spirito, sciolta e liberata dalla pietra del peccato posta su di lei. Infatti, ogni anima che ama il Signore viene afflitta dai demoni malvagi che combattono contro di lei e non le permettono di accostarsi al Cristo che da la vita. Questo avviene secondo il consenso e il volere di Dio. È Dio, infatti, che la mette alla prova: se cioè, davvero (l’anima) ama il Signore, se rimane ferma nel suo proposito, anche in mezzo alle fatiche che la opprimono da ogni parte; se (l’anima), senza resistenza alcuna, lo rinnega, rifiutando la fatica del cammino, rifuggendo dal combattimento contro «gli spiriti della malvagità» (Ef 6,12) o, invece, rimasta ferma e indugiando per troppo tempo nelle tentazioni della malvagità, si decide con schiettezza per il Signore, come una che è stata abbandonata e non è degna di alcun soccorso. Il Signore, avendo visto il valore dell’anima e la sua pazienza nelle prove e che, nonostante la tentazione, ella è stata trovata idonea, si manifesta (a lei) con la sua bontà, mostrandosi (a lei) e illuminandola con la sua luce abbagliante; chiamandola a sé, le dice: «Vieni in pace mia diletta» (Ct 2, 10.13) ed ella, correndo verso di lui, lo rimprovera e dice: «Perché, Signore, per tutto questo tempo mi hai lasciata a soffrire così tanto per essere anche oltraggiata dai miei nemici?». «Mi hanno trovata, mentre ti cercavo, le sentinelle notturne che fanno il giro della città e mi hanno molestata» (Ct 5,7). Il Signore, pieno di luce ineffabile, risponde, persuadendola, consolandola e dicendole: «Dici bene: vieni in pace, mia diletta, mia bella, mia colomba» (Ct 2, 10.14). Si spiega con lei, mostrandole i segni dei chiodi e dicendole: «Ecco i segni dei chiodi, ecco i flagelli, ecco gli sputi, ecco le ferite. Tutte queste cose le ho sopportate per te, segnata da molte ferite; trascinata da molti nemici in dura schiavitù. E per il mio amore verso gli uomini, io venni alla tua ricerca, per la tua libertà, poiché, sin dall’origine, io t’ho creata a mia immagine e ti ho costituita mia sposa e per te, io che ero impassibile, ho patito e, per il tuo riscatto, io, che non potevo essere offeso, ho portato su di me molte offese». «Ma tu per te stessa, che avevi siffatti mali ed eri sprofondata in tenebre siffatte, non dovevi patire ed essere travagliata?». Così, discutendo pacificamente e dialogando con l’anima, le dimostra che è stato Lui a concederle, affaticata, la capacità di sopportare e che è stato Lui a darle forza, nelle prove e a darle coraggio in segreto. Udite queste cose, l’anima impara che nulla le appartiene, ma che tutta la bellezza appartiene al Signore e all’affascinante suo sposo. Ed ella, riconoscendo con tutto il cuore il proposito, l’amore e la volontà che Egli le ha dato, risponde e dice: «Ecco, Signore, ecco un corpo casto, ecco un’anima pura, accoglimi tutta “al riparo della tua destra” [Ct 2,6] e fammi riposare sul tuo petto». Il Signore si mostra a lei sotto due aspetti diversi: nelle sue piaghe e nella gloria della sua luce; l’anima, così, vede le sofferenze che ha patito per lei; vede anche la gloria splendente della sua luce divina; la stessa sua immagine trasfigurata di gloria in gloria, se bene (la sua gloria) proceda dallo “Spirito del Signore”, sotto entrambi gli aspetti: nelle sue sofferenze e nella sua luce gloriosa. In un certo qual modo, (l’anima) si dimentica della sua natura, afferrata da Dio, mescolata e unita con «l’uomo celeste» e con lo Spirito Santo, diventa anch’essa spirito. Poniamo i casi di un mendicante e di un uomo assai povero che passano di porta in porta, a motivo «del cibo quotidiano», divenuti improvvisamente re, all’istante dimenticano la loro povertà, a motivo della prosperità che si trovano fra le mani. Così anche l’anima, arricchitasi di una ricchezza celeste, non si ricorda della primitiva (sua) povertà. Se, infatti, Cristo, che per sua natura e in forma di Dio, si è scordato in qualche modo della sua dignità e, dopo aver assunto «una forma di servo» (Fil 2 6-7), è divenuto simile agli uomini, quanto più l’anima che ha accolto l’essenza, la potenza e la natura di Dio si dimenticherebbe della primitiva sua vergogna. Invocheremo allora il Signore e attenderemo che egli si manifesti nell’amore e che ci liberi fin da ora dalle tenebre, perché, in tal modo, alla resurrezione anche il corpo della debolezza brillerà della luce che è nell’anima e la illuminerà: così egli sarà glorificato insieme con l’anima. «Il Signore è a noi vicino», soltanto con cuore veritiero noi lo potremmo cercare. Chiunque, allora, ascolti queste parole, abbia la speranza d’accogliere con sostanza la Parola esistente ed apprenda da Lui ogni giustizia. Vedi, dunque, tu che speri di ereditare Dio, di mescolare l’anima con lo spirito del Signore, quale condotta e serietà di vita tu devi ricevere e in quale condotta occorre che tu proceda e viva; tutta quanta la potenza che viene da Lui, tu devi infatti compierla e mostrarla. Amen. (Pseudo Macario, Discorsi, trad. it.: Città Nuova, Roma 2009)</li>
</ul>
</p>

<h5>DengMingDao</h5>

<p>
040 Subconscio / Inferno e paradiso: / il nostro subconscio. / La meditazione ci rivela spazi quasi sempre invisibili del nostro subconscio. Quando ciò accade, sentiamo sorgere spontanei dentro di noi consapevolezza e pensieri straordinari. Comprendiamo verità che non riuscivamo a penetrare, e percepiamo il realizzarsi di eventi che prima apparivano troppo lontani. Ma la meditazione non ci rende superuomini: semplicemente, sveliamo il nostro potenziale già latente. Dentro di noi è racchiuso il tutto: non dobbiamo fare altro che spalancargli le porte. Per questo si dice che il paradiso è in noi. Allo stesso modo accade che talvolta le sofferenze e le lotte del passato ci perseguitino con inusitata violenza. Problemi e conflitti sono difficili da esorcizzare, e sebbene ci dedichiamo a pratiche spirituali e progrediamo verso nuove relazioni e nuove forme di comportamento, i dolori passati tornano ad affollare i nostri sogni e ricordi. Non si tratta di demoni di un altro mondo, né di manifestazioni carmiche di qualche vita passata: sono cicatrici impresse nel nostro subconscio. E per quanto tentiamo di progredire, la maledizione di certe sofferenze ci raggiunge ogni giorno. Per questo si dice che l'inferno è dentro di noi. Noi stessi siamo un campo di battaglia fra il bene e il male: non c'è affatto bisogno di cercare in un altro mondo. Tutto ciò che dobbiamo comprendere è già in noi. Tutto ciò che dobbiamo superare - i dolori e le cicatrici del passato - è in noi. Tutta la forza della trascendenza è in noi. Spicchiamo il salto, e ci ritroveremo nel divino.
</p>

<h5>InFinemDei</h5>

<p>
Signore, che cosa posso dire della giornata che sta finendo? Assomiglia a migliaia di giornate passate, tutte con questo scarto tra i miei progetti e la loro realizzazione. Ho voglia di giustificarmi ai tuoi occhi, di darti delle spiegazioni, proprio come faccio davanti a persone che contano. Vorrei restare a testa alta di fronte a te e devo dirmi, con forza, ogni giorno, che questo sentirmi accusato è senza senso, perché tu non mi accusi, per mia fortuna! Insegnami a stare al tuo fianco, perché non mi senta più di fronte a te come un accusato di fronte al giudice. Anche a me tu dici: "Non sei il mio servo, ma il mio amico".
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
