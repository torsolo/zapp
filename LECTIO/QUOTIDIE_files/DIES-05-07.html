<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-07</h1>-->
<h1>DIES-05-07</h1>

<h5>Oremus</h5>

<p>
<ul>
<li>Dio di infinita maestà, creatore dell'universo e di ogni singola anima, tuo Figlio ha rivelato agli apostoli il tuo disegno sull'umanità. Attraverso gli apostoli e i loro successori, il collegio dei vescovi, guidaci verso la sola verità che può renderci liberi e uniti in Cristo, che vive e regna nei secoli dei secoli.</li>
</ul>
</p>

<p>
<ul>
<li>Spirito di Dio, / vieni ad aprire sull'infinito / le porte del nostro spirito e del nostro cuore. / Aprile definitivamente / e non permettere che noi tentiamo di richiuderle. / Aprile al mistero di Dio / e all'immensità dell'universo. / Apri il nostro intelletto / agli stupendi orizzonti della Divina Sapienza. / Apri il nostro modo di pensare / perché sia pronto ad accogliere / i molteplici punti di vista diversi dai nostri. / Apri la nostra simpatia / alla diversità dei temperamenti / e delle personalità che ci circondano. / Apri il nostro affetto / a tutti quelli che sono privi di amore, / a quanti chiedono conforto. / Apri la nostra carità / ai problemi del mondo, / a tutti i bisogni della umanità. / (Jean Galot) </li>
</ul>
</p>

<p>
<ul>
<li>Maria, donna dell'ascolto, rendi aperti i nostri orecchi; / fa' che sappiamo ascoltare la Parola del tuo Figlio Gesù / tra le mille parole di questo mondo; / fa' che sappiamo ascoltare la realtà in cui viviamo, / ogni persona che incontriamo, / specialmente quella che è povera, bisognosa, in difficoltà. / Maria, donna della decisione, illumina la nostra mente e il nostro cuore, / perché sappiamo obbedire alla Parola / del tuo Figlio Gesù, senza tentennamenti; / donaci il coraggio della decisione, / di non lasciarci trascinare perché altri orientino la nostra vita. / Maria, donna dell'azione, fa' che le nostre mani / e i nostri piedi si muovano “in fretta” verso gli altri, / per portare la carità e l'amore del tuo Figlio Gesù, / per portare, come te, nel mondo la luce del Vangelo. / (Papa Francesco)</li>
</ul>
</p>

<p>
<ul>
<li>Lo voglio, guarisci / dalla tua fede fredda e anonima / impaurita e incapace di partire. / Lo voglio, guarisci / dalla prepotenza, dall'orgoglio, / da una mente chiusa e da orizzonti stretti. / Lo voglio, guarisci / dall'odio ereditato nei tuoi occhi, / dalle ferite della tua impazienza / e dall'oscuro nemico che ti corrode il cuore. / Lo voglio, guarisci / dalla paura di te stesso, / dal tuo sguardo che si difende invece di accogliere. / Che un'infinita tenerezza accompagni l'inizio dei tuoi passi. / (Luigi Verdi della Fraternità di Romena, Arezzo)</li>
</ul>
</p>

<p>
<ul>
<li>Amatevi, fratelli, come io ho amato voi! Avrete la mia gioia, che nessuno vi toglierà. Avremo la sua gioia, che nessuno ci toglierà. Vi dico queste parole perché abbiate in voi la gioia. Sarete miei amici, se l'Amore sarà con voi. Saremo suoi amici, se l'Amore sarà con noi! (canto liturgico)</li>
</ul>
</p>

<p>
<ul>
<li>L’Eucaristia del povero / Mi illudo, forse, Signore sarà tentazione immaginare che Tu mi spingi sempre più a uscire per annunciare la necessità e l’urgenza di passare dal Santissimo Sacramento all’altra Tua Presenza, anch’essa reale, nella Eucaristia del Povero?... I teologi discuteranno, mille distinzioni saranno presentate... Ma guai a chi si alimenta di Te e poi non avrà occhi per scoprirti mentre cerchi del cibo nella spazzatura, scacciato sempre, mentre vivi in condizione subumana sotto il segno di una totale insicurezza... (Dom Helder Camara)</li>
</ul>
</p>

<p>
<ul>
<li>L'anima mia magnifica il Signore e il mio spirito esulta in Dio, mio salvatore, perché ha guardato l'umiltà della sua serva. D'ora in poi tutte le generazioni mi chiameranno beata. Grandi cose ha fatto in me l'Onnipotente e Santo è il suo nome: <b>di generazione in generazione la sua misericordia si stende su quelli che lo temono.</b> Ha spiegato la potenza del suo braccio, ha disperso i superbi nei pensieri del loro cuore; ha rovesciato i potenti dai troni, ha innalzato gli umili; ha ricolmato di beni gli affamati, ha rimandato i ricchi a mani vuote. Ha soccorso Israele, suo servo, ricordandosi della sua misericordia, come aveva promesso ai nostri padri, ad Abramo e alla sua discendenza, per sempre. ♦ Sulla misericordia del Signore urge più che mai una parola chiara, limpida, inequivocabile, santa, vera. Il nostro Dio è il Dio fedele. Fedele alla verità della sua essenza divina. Fedele alla sua verità, alla sua carità, al suo amore, alla sua parola. Dio è fedele alla sua santità, che è vita eterna, vita infinita, vita universale, vita immortale. L’essenza di Dio è misericordia, pietà, compassione, perdono, accoglienza, benevolenza, riscatto, redenzione, salvezza, elevazione spirituale, partecipazione della divina natura, accoglienza nel regno di luce eterna. La sua misericordia Dio la esercita per portare l’uomo nella sua stessa misericordia, nella sua stessa verità, nella sua stessa vita. La esercita perché l’uomo che viene avvolto da essa divenga, si trasformi in misericordia per i suoi fratelli. Lui è dalla misericordia di Dio per essere misericordia di Dio verso ogni uomo. Lui è dalla carità di Dio per essere carità di Dio verso ogni altra creatura che Dio ha fatto a sua immagine e somiglianza. Dio è luce, verità, santità per fare ogni uomo luce, verità, santità in questo mondo, su questa terra. È falsa ogni concezione della misericordia di Dio come pura assoluzione del peccato dell’uomo, senza alcun pentimento e senza alcuna volontà di essere noi verità, carità, misericordia di Dio verso i fratelli. È contro la verità rivelata ogni idea di misericordia che prescinda dal ritorno dell’uomo nella legge del Signore, nei suo comandamenti, nella sua parola. È contro la sana dottrina ogni pensiero di misericordia concepito come licenza a peccare. È contro la purezza della nostra fede immaginare la misericordia come uso gratuito, senza alcun impegno da parte dell’uomo, della redenzione di Cristo Gesù. Dio ci dona la sua misericordia perché noi siamo misericordiosi. La sua grazia perché noi ci trasformiamo in grazia di salvezza. La sua luce perché con essa illuminiamo il mondo. / Vergine Maria, Madre della Redenzione, il tuo cuore santissimo sa cosa è la misericordia. È grazia di salvezza per quanti temono il Signore. Angeli e Santi di Dio, aiutate l’uomo di oggi a comprendere secondo verità il significato della misericordia, facendosi lui stesso misericordia per i suoi fratelli.</li>
</ul>
</p>

<p>
<ul>
<li>Salve, Regina, Madre di misericordia; vita, dolcezza e speranza nostra, salve. A te ricorriamo, noi esuli figli di Eva; a te sospiriamo, gementi e piangenti in questa valle di lacrime. Orsù dunque, avvocata nostra, rivolgi a noi gli occhi tuoi misericordiosi. E mostraci, dopo questo esilio, Gesù, <b>il frutto benedetto del Tuo seno.</b> O clemente, o pia, o dolce Vergine Maria! ♦ Queste parole della nostra preghiera – il frutto benedetto del tuo seno - sono vera profezia, autentica rivelazione, sono pronunziate da Elisabetta, mossa dallo Spirito Santo che si era posato su di Lei nell’istante in cui il saluto della Vergine Maria giunse al suo orecchio. Ecco come San Luca narra questo evento: “In quei giorni Maria si alzò e andò in fretta verso la regione montuosa, in una città di Giuda. Entrata nella casa di Zaccaria, salutò Elisabetta. Appena Elisabetta ebbe udito il saluto di Maria, il bambino sussultò nel suo grembo. Elisabetta fu colmata di Spirito Santo ed esclamò a gran voce: «Benedetta tu fra le donne e benedetto il frutto del tuo grembo! A che cosa devo che la madre del mio Signore venga da me? Ecco, appena il tuo saluto è giunto ai miei orecchi, il bambino ha sussultato di gioia nel mio grembo. E beata colei che ha creduto nell’adempimento di ciò che il Signore le ha detto»” (Lc 1,39-45). È questa la nostra speranza: contemplare per l’eternità il volto del frutto benedetto del seno della Vergine Maria. Questo frutto è Gesù Signore, il nostro Messia e Salvatore, il nostro Redentore e Signore, la nostra vita eterna. È assai difficile poter giungere a vedere Gesù faccia a faccia nel Paradiso. È difficile perché la via che conduce a Lui è una porta stretta, angusta. Pochi riescono ad attraversarla. Molti si sforzano ma non vi riescono e sono esclusi per sempre. Oggi è proprio questa l’eresia mortale, la falsità letale che impedirà a molti di noi di poter contemplare il volto di Gesù: il pensare, reputare, credere che il Paradiso è per tutti, buoni, cattivi, onesti, disonesti, ladri, adulteri, incestuosi, lussuriosi, avari, idolatri, empi, egoisti, assassini, ingiusti, indifferenti, apatici, ignavi, ubriaconi. Ognuno pensa che navigando nel vasto mare del peccato e del vizio, delle ingiustizie e della trasgressione dei Comandamenti con agevolezza, facilità, inerzia si è già nel Paradiso. La misericordia di Dio sa coprire ogni peccato e così ogni uomo è già salvato. Così l’uomo di peccato… Gli uomini dal grande timore di Dio così non pensano. Sanno quanto è difficile entrare nel Paradiso dopo la morte. Questi uomini pii e giusti vedono la loro vita imperfetta, non pienamente santa, non ancora portata nella grande carità, assai lontana dall’essere in tutto conforme all’immagine di Gesù Signore. Vedono questa loro carenza e si sentono ancora assai impreparati. Tuttavia il loro desiderio di vedere Gesù è forte. Come fare perché questa loro aspirazione si possa realizzare? C’è una via possibile da poter percorrere senza rischi? La loro grande fede gli suggerisce che una sola li può aiutare: la Vergine Maria, Madre della Redenzione. Questa loro fede è da loro trasformata in una preghiera accorata, persistente, diuturna, senza alcuna interruzione. Chiedono a Lei che si faccia loro amica, compagna di viaggio, che li prende per mano e conducendoli attraverso la porta stretta, li faccia giungere fino al trono del Figlio suo Gesù. Questa loro fede si fa incessante invocazione. Senza l’aiuto della Vergine Maria il Paradiso nessuno mai lo potrà ereditare. Il sentiero è impraticabile ad ogni passo umano. Solo Lei lo conosce e solo Lei lo può liberare dalle insidie del serpente antico. Solo Lei può addentrarci in esso senza che noi ci smarriamo, ci perdiamo, ci lasciamo abbindolare, ingannare, frastornare dalle mille sirene dal canto attraente e letale. Solo il suo canto di celeste soavità può oscurare il fascino dell’altro canto, nefasto e lugubre, e permetterci di vedere Gesù per l’eternità beata. / Vergine Maria, Madre della Redenzione, canta al nostro orecchio il tuo canto di vita eterna. Ci libereremo da ogni altro canto di morte che il mondo innalza per confondere le nostre menti. Angeli e Santi di Dio, tendeteci anche voi la mano e guidateci per il giusto sentiero. 					</li>
</ul>
</p>

<p>
<ul>
<li>(Pr 31,14) È simile alle navi di un mercante, fa venire da lontano le provviste / Il mercante è un vero cercatore di cose buone, eccellenti, che lui acquista per poi venderle di nuovo, o trasformandole in parte, oppure offrendole così come sono state comprate, maggiorandone però il prezzo, in modo che lui possa trarre un certo guadagno, che sarà giusto o ingiusto a seconda del margine che viene praticato. Il mercante non conosce ostacoli per il suo commercio. Non esistono né i mari, né i monti, né i deserti, né i boschi, né i dirupi. Non esiste neanche né sole, né pioggia, né venti e né burrasche. La notte da lui è fatta giorno e il giorno notte. A volte neanche l’onestà conta. Quel che conta è il profitto, il guadagno, l’aumento della sua ricchezza. Gesù è il Mercante divino venuto dall’eternità per comprare ogni anima per il Padre suo. Il prezzo richiesto è stato altissimo: il preziosissimo sangue versato dal suo corpo trafitto sulla croce. Gesù questo prezzo lo diede tutto. Anche della sua passione e morte tutte le anime della terra sono sue. Ora però bisogna metterle nella cesta del Cielo. A chi il Figlio ha affidato questo delicatissimo compito? Esso è tutto della sua Chiesa. Questa però spesso non ha per nulla l’anima, lo spirito, il cuore del suo Maestro. Cade in una specie di letargo, di sonnolenza, spiritualmente si accascia, è come se fosse priva di qualsiasi forza. Spesso sembra che le anime non le appartengano. Per vigilare sulla sua Chiesa Gesù ha posto la Madre sua. Lei, come alle nozze di Cana, mai viene meno nel suo ufficio di vigilanza e quando si accorge che il cuore, lo spirito, l’anima della sua Chiesa sono altrove, subito interviene, cerca anime semplici, piccole, pure, senza alcuna teologia nella mente e senza altri pensieri della scienza umana. Cerca queste anime vergini, incontaminate nei pensieri, incapaci di mettere qualcosa di proprio, perché ne sono totalmente prive, e le manda nel mondo a cercare le anime di Cristo Gesù, perché le portino nella sua Chiesa, riempiano la sua Casa. La Vergine Maria non fa solo questo. Fa venire da lontano, dal Cielo, ogni provvista di grazia. Se Cristo Gesù, giorno per giorno, non aggiunge la sua grazia, la sua verità, nessuna anima da sola potrebbe svolgere la missione che la Madre di Dio ha dato ad esse. Lei invece con la nave del suo cuore, sale in Cielo, la ricolma di ogni grazia, e tutto porta sulla terra perché il percorso della missione sia reso più agevole e più fecondo. / Vergine Maria, Madre della Redenzione, accendi nella tua Chiesa, in ogni discepolo di Gesù il vero spirito del mercante di anime. Libera tutti i missionari del Vangelo da quel torpore di inettitudine, autosufficienza, contraddizione spirituale, frutto di un pensiero non di Cristo che pervade molti mente distruggendo in esse ogni verità. Angeli e Santi di Dio, voi che ormai gustate la beatitudine eterna, dateci un po’ della vostra saggezza, spirito di intraprendenza, vero desiderio di anime, perché anche noi ci mettiamo all’opera per riempire i canestri del Cielo e portarli pieni a Gesù Signore. Oggi molti canestri sono ancora vuoti. Fate che tutti si riempiano presto.</li>
</ul>
</p>

<p>
<ul>
<li>(Lc 1,37) Nulla è impossibile a Dio / In Maria si dovrà compiere un’opera mai realizzata prima. È un’opera oltre la stessa creazione di Dio, oltre tutte le sue leggi, oltre lo stesso uomo e la stessa donna, perché è oltre la natura umana. È oltre lo stesso miracolo ed anche oltre la stessa onnipotenza con la quale ha creato l’universo dal nulla. In Maria Dio stesso si farà uomo. L’Angelo aiuta la sapienza, l’intelligenza, la fede di Maria nel suo Dio e Signore, aggiungendovi un segno: “Ed ecco, Elisabetta, tua parente, nella sua vecchiaia ha concepito anch’essa un figlio e questo è il sesto mese per lei, che era detta sterile: nulla è impossibile a Dio». Essendo l’atto di fede sempre razionale e mai irrazionale, l’Angelo rassicura Maria che il suo sì è ben fondato. Esso poggia sull’onnipotenza del suo Signore cui nulla è impossibile. A Zaccaria invece l’Angelo non dona alcun segno perché a lui bastava il segno di Sara, la moglie di Abramo. Per questo lui resta muto. Avvenne che, mentre Zaccaria svolgeva le sue funzioni sacerdotali davanti al Signore durante il turno della sua classe, gli toccò in sorte, secondo l’usanza del servizio sacerdotale, di entrare nel tempio del Signore per fare l’offerta dell’incenso. Fuori, tutta l’assemblea del popolo stava pregando nell’ora dell’incenso. Apparve a lui un angelo del Signore, ritto alla destra dell’altare dell’incenso. Quando lo vide, Zaccaria si turbò e fu preso da timore. Ma l’angelo gli disse: «Non temere, Zaccaria, la tua preghiera è stata esaudita e tua moglie Elisabetta ti darà un figlio, e tu lo chiamerai Giovanni. Avrai gioia ed esultanza, e molti si rallegreranno della sua nascita, perché egli sarà grande davanti al Signore; non berrà vino né bevande inebrianti, sarà colmato di Spirito Santo fin dal seno di sua madre e ricondurrà molti figli d’Israele al Signore loro Dio. Egli camminerà innanzi a lui con lo spirito e la potenza di Elia, per ricondurre i cuori dei padri verso i figli e i ribelli alla saggezza dei giusti e preparare al Signore un popolo ben disposto». Zaccaria disse all’angelo: «Come potrò mai conoscere questo? Io sono vecchio e mia moglie è avanti negli anni». L’angelo gli rispose: «Io sono Gabriele, che sto dinanzi a Dio e sono stato mandato a parlarti e a portarti questo lieto annuncio. Ed ecco, tu sarai muto e non potrai parlare fino al giorno in cui queste cose avverranno, perché non hai creduto alle mie parole, che si compiranno a loro tempo» (Lc 1,8-20). Per Elisabetta e Zaccaria non vi è alcuna differenza con Sara e Abramo. L’unica differenza è nella missione del figlio. Isacco ha una missione, Giovanni un’altra. La nascita è però uguale. Zaccaria avrebbe dovuto credere senza alcun segno, invece non crede e rimane muto. Poi gli dissero: «Dov’è Sara, tua moglie?». Rispose: «È là nella tenda». Riprese: «Tornerò da te fra un anno a questa data e allora Sara, tua moglie, avrà un figlio». Intanto Sara stava ad ascoltare all’ingresso della tenda, dietro di lui. Abramo e Sara erano vecchi, avanti negli anni; era cessato a Sara ciò che avviene regolarmente alle donne. Allora Sara rise dentro di sé e disse: «Avvizzita come sono, dovrei provare il piacere, mentre il mio signore è vecchio!». Ma il Signore disse ad Abramo: «Perché Sara ha riso dicendo: “Potrò davvero partorire, mentre sono vecchia”? C’è forse qualche cosa d’impossibile per il Signore? Al tempo fissato tornerò da te tra un anno e Sara avrà un figlio». Allora Sara negò: «Non ho riso!», perché aveva paura; ma egli disse: «Sì, hai proprio riso» (Gen 18,9-15). Maria non è vecchia, non è sterile. A Lei è chiesto di concepire e dare alla luce un Bambino, rimanendo vergine in eterno. Lei deve concepire per opera dello Spirito Santo. Lei deve dare al mondo il Figlio di Dio, l’Unigenito del Padre. È un’opera che sorpassa infinitamente l’intero creato del Signore, sia quello visibile che quello invisibile. È un’opera unica. Si compirà una sola volta e solo in Lei. L’Angelo le dona come principio di fede la stessa verità di Dio. A Lui nulla è impossibile. Come non è stato impossibile far concepire Elisabetta, donna ormai vecchia e da sempre sterile, così non sarà impossibile che concepisca tu, Maria, vergine da sempre e per sempre. Dio è ben oltre ogni legge della natura, perché è la sua onnipotenza la sola legge esistente. Questa rassicurazione non è per Maria, ma è per ogni uomo. Dio, in Maria, vuole rassicurare tutti noi. Lui ci vuole insegnare che ogni sua Parola, ogni suo comando, desiderio, ma anche ogni vocazione, chiamata, ministero, hanno un solo fondamento di verità: la sua onnipotenza. In Maria, Dio ci sta dicendo che possiamo credere. Quanto Lui dice, si compie. / Vergine Maria, Madre della Redenzione, Angeli, Santi, aiutateci nella nostra debole fede. </li>
</ul>
</p>

<p>
<ul>
<li>(Lc 1,38) Ecco la serva del Signore / La risposta di Abramo è stata immediata all’inizio. Ebbe un turbamento del suo svolgersi e una errata interpretazione della parola del Signore. Fu perfetta alla fine. Il Signore disse ad Abram: «Vattene dalla tua terra, dalla tua parentela e dalla casa di tuo padre, verso la terra che io ti indicherò. Farò di te una grande nazione e ti benedirò, renderò grande il tuo nome e possa tu essere una benedizione. Benedirò coloro che ti benediranno e coloro che ti malediranno maledirò, e in te si diranno benedette tutte le famiglie della terra». Allora Abram partì, come gli aveva ordinato il Signore (Gen 12,1-4). Fu rivolta ad Abram, in visione, questa parola del Signore: «Non temere, Abram. Io sono il tuo scudo; la tua ricompensa sarà molto grande». Rispose Abram: «Signore Dio, che cosa mi darai? Io me ne vado senza figli e l’erede della mia casa è Elièzer di Damasco». Soggiunse Abram: «Ecco, a me non hai dato discendenza e un mio domestico sarà mio erede». Ed ecco, gli fu rivolta questa parola dal Signore: «Non sarà costui il tuo erede, ma uno nato da te sarà il tuo erede». Poi lo condusse fuori e gli disse: «Guarda in cielo e conta le stelle, se riesci a contarle»; e soggiunse: «Tale sarà la tua discendenza». Egli credette al Signore, che glielo accreditò come giustizia (Gen 15,1-6). Dio mise alla prova Abramo e gli disse: «Abramo!». Rispose: «Eccomi!». Riprese: «Prendi tuo figlio, il tuo unigenito che ami, Isacco, va’ nel territorio di Mòria e offrilo in olocausto su di un monte che io ti indicherò». Abramo si alzò di buon mattino, sellò l’asino, prese con sé due servi e il figlio Isacco, spaccò la legna per l’olocausto e si mise in viaggio verso il luogo che Dio gli aveva indicato. L’angelo del Signore chiamò dal cielo Abramo per la seconda volta e disse: «Giuro per me stesso, oracolo del Signore: perché tu hai fatto questo e non hai risparmiato tuo figlio, il tuo unigenito, io ti colmerò di benedizioni e renderò molto numerosa la tua discendenza, come le stelle del cielo e come la sabbia che è sul lido del mare; la tua discendenza si impadronirà delle città dei nemici. Si diranno benedette nella tua discendenza tutte le nazioni della terra, perché tu hai obbedito alla mia voce» (Gen 22,1-3.15-18). La risposta di Mosè iniziò con il rifiuto all’inizio. Poiché gli veniva richiesta una fede sempre nuova, un dubbio del suo cuore lo privò dal raggiungere la Terra Promessa. Morì sul monte. Mosè disse al Signore: «Perché hai fatto del male al tuo servo? Perché non ho trovato grazia ai tuoi occhi, al punto di impormi il peso di tutto questo popolo? L’ho forse concepito io tutto questo popolo? O l’ho forse messo al mondo io perché tu mi dica: “Portalo in grembo”, come la nutrice porta il lattante, fino al suolo che tu hai promesso con giuramento ai suoi padri? Da dove prenderò la carne da dare a tutto questo popolo? Essi infatti si lamentano dietro a me, dicendo: “Dacci da mangiare carne!”. Non posso io da solo portare il peso di tutto questo popolo; è troppo pesante per me. Se mi devi trattare così, fammi morire piuttosto, fammi morire, se ho trovato grazia ai tuoi occhi; che io non veda più la mia sventura!» (Num 11,10-15). Mosè e Aronne radunarono l’assemblea davanti alla roccia e Mosè disse loro: «Ascoltate, o ribelli: vi faremo noi forse uscire acqua da questa roccia?». Mosè alzò la mano, percosse la roccia con il bastone due volte e ne uscì acqua in abbondanza; ne bevvero la comunità e il bestiame. Ma il Signore disse a Mosè e ad Aronne: «Poiché non avete creduto in me, in modo che manifestassi la mia santità agli occhi degli Israeliti, voi non introdurrete quest’assemblea nella terra che io le do». Queste sono le acque di Merìba, dove gli Israeliti litigarono con il Signore e dove egli si dimostrò santo in mezzo a loro (Num 20,10-13). La risposta di Maria è immediata dall’inizio alla fine: “Allora Maria disse: «Ecco la serva del Signore: avvenga per me secondo la tua parola»”. Oggi Lei si dichiara la serva del Signore. Oggi si consegna alla volontà di Dio. In questa volontà rimane per tutti i giorni della sua vita. Lei vive per compiere la volontà del suo Signore. Anche ai piedi della Croce Lei è la serva fedele che offre al Padre, più che Abramo, il suo Figlio Unigenito, in sacrificio, in olocausto, per la redenzione dell’umanità. Tra Lei e il Padre, nello Spirito Santo, vi è una comunione di perfetta obbedienza. Mai un dubbio, mai un errore, mai una semplice trasgressione di un piccolissimo peccato veniale. Lei è Vergine e Vergine rimane in eterno, incontaminata, immacolata. / Vergine Maria, Madre della Redenzione, Angeli, Santi, fateci perfetti nell’obbedienza. </li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
7 maggio: santa Domitilla, martire; santi Flavio e quattro compagni martiri; san Serenico, diacono e monaco; san Giovanni, vescovo prima di Hexham e poi di York; beata Gisella, vedova; sant'Antonio, eremita; beato Alberto da Bergamo, terziario domenicano; santa Rosa Venerini, vergine, fondatrice delle Maestre Pie; sant'Agostino Roscelli, sacerdote, fondatore delle Suore dell'Immacolata Concezione; beato Antonio Bajewski, sacerdote francescano conventuale e martire.
</p>

<h5>Quotes</h5>

<p>
<ul>
<li>«Se un'anima non pratica la Misericordia in qualunque modo, non otterrà la Mia Misericordia nel giorno del giudizio. Oh, se le anime sapessero accumulare per sé tesori eterni, non verrebbero giudicate, prevenendo il Mio giudizio con la Misericordia!» (Diario Faustina, 1317). </li>
<li>L’onestà è una valida guida per ritrovare, nei sentieri della vita, il cammino del bene e dell’amore. (João Catarin Mezzomo)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
Signore Gesù Cristo, dopo l'ultima Cena hai chiamato "amici" i tuoi discepoli più cari, perché tu avevi fatto conoscere loro tutto ciò che avevi sentito dal Padre e avevi loro comandato di amarsi gli uni gli altri come tu li avevi amati. Concedici di rafforzarci nella fede apostolica della Chiesa e di poter realizzare così il tuo comandamento dell'amore, ora e per sempre.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
