<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-05</h1>-->
<h1>DIES-05-05</h1>

<h5>Oremus</h5>

<p>
<ul>
<li>Padre celeste, tu che innalzi gli umili e abbassi i potenti dal loro trono, innalzaci con Cristo, tuo Figlio, perché il suo Spirito vivifichi i nostri spiriti vacillanti. Concedici la forza di sopportare le difficoltà della giornata e di ricavarne frutti in abbondanza, uniti a Cristo, tuo Figlio, che vive e regna con te nell'unità dello Spirito Santo, per tutti i secoli dei secoli.</li>
</ul>
</p>

<p>
<ul>
<li>Un figlio che piaccia al Tuo Cuore / Mio Dio, come sei buono, tu che ci permetti di chiamarti « Padre nostro »! Chi sono io perché il mio Creatore, mi permetta di chiamarlo «Padre mio»? E non solo me lo permetta, ma addirittura me lo ordini? Quale gioia, quale amore, ma soprattutto quale fiucia tutto questo deve ispirarmi! Dal momento che sei mio padre, o mio Dio, quanto devo sperare in te! Non solo: dal momento che sei buono verso di me, quanto devo essere buono con gli altri! Come devo avere per ogni uomo, chiunque sia, per quanto malvagio sia, i sentimenti di un tenero padre! Padre nostro, Padre nostro, insegnami ad avere questo nome incessantemente sulle labbra con Gesù, in lui e grazie a lui, poiché poterlo pronunciare è la mia massima gioia. Possa io vivere e morire dicendo Padre nostro. E possa con la mia riconoscenza, col mio amore, con la mia obbedienza, essere un filio che piaccia al tuo cuore. (Beato Charles De Foucauld )</li>
</ul>
</p>

<p>
<ul>
<li>Vieni, Signore / Avvento, tempo dell’attesa e della speranza: è la tua venuta, o Cristo, che vogliamo rivivere, preparandoci più profondamente nella fede e nell’amore. / Avvento, tempo della Chiesa affamata del Salvatore: essa vuole ripeterti, volgendosi a te con più insistenza, con un lungo sguardo, che tu sei tutto per lei. / Avvento, tempo dei desideri più nobili dell’uomo che più coscientemente convergono verso di te, e che devono cercare in te, nel tuo mistero, il loro compimento. / Avvento, tempo di silenzio e di raccoglimento, in cui ci sforziamo d’ascoltare la Parola che vuol venire a noi, e di sentire i passi che si avvicinano. / Avvento, tempo dell’accoglienza in cui tutto cerca di aprirsi, in cui tutto vuol dilatarsi nei nostri cuori troppo stretti, al fine di ricevere la grandezza infinita del Dio che viene a noi. (Jean Galot)</li>
</ul>
</p>

<p>
<ul>
<li>L'anima mia magnifica il Signore e il mio spirito esulta in Dio, mio salvatore, perché ha guardato l'umiltà della sua serva. D'ora in poi tutte le generazioni mi chiameranno beata. <b>Grandi cose ha fatto in me l'Onnipotente</b> e Santo è il suo nome: di generazione in generazione la sua misericordia si stende su quelli che lo temono. Ha spiegato la potenza del suo braccio, ha disperso i superbi nei pensieri del loro cuore; ha rovesciato i potenti dai troni, ha innalzato gli umili; ha ricolmato di beni gli affamati, ha rimandato i ricchi a mani vuote. Ha soccorso Israele, suo servo, ricordandosi della sua misericordia, come aveva promesso ai nostri padri, ad Abramo e alla sua discendenza, per sempre. ♦ La Vergine Maria si vede più che la polvere del suolo, dalla quale il Signore ha formato Adamo e poi ha spirato nelle sue narici l’alito di vita. Nel giorno in cui il Signore Dio fece la terra e il cielo nessun cespuglio campestre era sulla terra, nessuna erba campestre era spuntata… Perché il Signore Dio non aveva fatto piovere sulla terra e non c’era uomo che lavorasse il suolo, ma una polla d’acqua sgorgava dalla terra e irrigava tutto il suolo. Allora il Signore Dio plasmò l’uomo con polvere del suolo e soffiò nelle sue narici un alito di vita e l’uomo divenne un essere vivente (Gen 2,4-7). Essa si vede più che Eva, che è stata formata dalla costola di Adamo e poi presentata a Lui come l’aiuto a lui corrispondente. Allora il Signore Dio fece scendere un torpore sull’uomo, che si addormentò; gli tolse una delle costole e richiuse la carne al suo posto. Il Signore Dio formò con la costola, che aveva tolta all’uomo, una donna e la condusse all’uomo. Allora l’uomo disse: «Questa volta  è osso dalle mie ossa, carne dalla mia carne. La si chiamerà donna, perché dall’uomo è stata tolta» (Gen 2,21-23). Maria è la Nuova Opera di Dio, più nuova che Adamo, più nuova che Eva. È come se per creare la Vergine Maria Dio si fosse servito di una “sua costola di grazia e di verità”. È come se Dio avesse tratto un pezzo del suo cuore, della sua carità, del suo amore e con esso avesse formata la Donna che sarebbe divenuta la Madre del suo Divin Figlio. È come se Dio si fosse formata la sua Sposa, la Donna a Lui corrispondete, affinché per opera dello Spirito Santo, nascesse il suo Figlio Unigenito secondo la carne, nella carne, assunta dalla sua carne, dal suo sangue, dalla sua vita. L’ha tratta dal suo cuore, dal suo spirito, dalla sua grazia, per creazione, non per generazione. A Maria manca solo la divinità e l’eternità. Ogni altra cosa di sé il Signore l’ha conferita per partecipazione alla Madre del suo Divin Figlio. Maria ha dato tutto di sé al Figlio di Dio per generazione. Dio ha dato tutto di sé a Maria per creazione, per purissimo dono, per divina elargizione. / Vergine Maria, Donna quasi impastata di Dio, aiutaci a liberarci dalla nostra miseria di peccato e dal male che ogni giorno ci consuma. Angeli e Santi del Cielo, venite in nostro soccorso. Chiedete alla vostra Regina che mai si stanchi di aiutarci.</li>
</ul>
</p>

<p>
<ul>
<li>Salve, Regina, Madre di misericordia; vita, dolcezza e speranza nostra, salve. A te ricorriamo, noi esuli figli di Eva; a te sospiriamo, gementi e piangenti in questa valle di lacrime. Orsù dunque, avvocata nostra, <b>rivolgi a noi gli occhi tuoi misericordiosi.</b> E mostraci, dopo questo esilio, Gesù, il frutto benedetto del Tuo seno. O clemente, o pia, o dolce Vergine Maria! ♦ L’occhio è lo sguardo del cuore. Come è il cuore così è anche l’occhio. Se il cuore è benigno, misericordioso, pietoso, compassionevole, ricco di amore, anche l’occhio manifesterà queste virtù. Se invece il cuore è truce, spietato, sporco, lurido, anche l’occhio esprimerà questi vizi. Ad ogni suo discepolo Gesù chiede un cuore puro per avere occhi così limpidi da poter vedere Dio. “Beati i puri di cuore, perché vedranno Dio”. Quale Dio dobbiamo noi vedere? Non certo il Dio trascendente, quello che sta nel più alto dei cieli, il Dio tre volte santo, ammantato di gloria e di maestà, luce eterna e divina. Per vedere questo Dio celeste non occorre solo il cuore puro, occorrono anche gli occhi di spirito. Gli occhi di carne non ci aiutano a vederlo. La carne è sempre carne e mai potrà vedere il Dio purissimo spirito. Il cuore puro è capace invece di vedere il Dio “Incarnato”, il Dio che si è “identificato” con il “povero, umile, sfrattato, schiavizzato, esiliato, umiliato, peccatore, carcerato, misero”. Con il Dio che è sempre vicino a noi, che solo cammina nelle nostre città, che sfruttato lavora nelle nostre case, che ammalato riempie i nostri ospedali, che delinquente affolla le nostre carceri, che profugo fa straripare i centri di accoglienza, che lavoratore stagionale calpesta le nostre campagne irrorandole con il sudore della sua fronte per un salario di miseria. Con il Dio che vende il suo corpo per le strade vittima di moderni sistemi di schiavitù, che è stipato nelle baraccopoli e nei tuguri. Il cuore puro è capace di vedere quel Dio che ha un posto nella scala sociale al di sotto degli animali. Se noi vogliamo che la Vergine Maria ci veda con i suoi occhi pieni di misericordia, pietà, compassione, amore materno, ci veda e si pieghi su di noi per portarci il conforto della sua presenza e l’aiuto della sua onnipotenza per grazia, che riversi su di noi ogni bene celeste, a cominciare dal perdono per ogni nostro peccato, è giusto che anche noi iniziamo a vedere il “Dio povero e umile” che vive accanto a noi, presso di noi. Se noi “questo Dio incarnato, visibile, presente, invadente” non lo vediamo con occhi di misericordia, ma solo con occhi di empietà, peccato, egoismo, malignità, malvagità, invidia, concupiscenza, vendetta, desiderio di grande giustizia, se noi non lo perdoniamo, non lo incoraggiamo, non lo aiutiamo, potrà Lei, che è Madre proprio di questo “Dio visibile”,  avere pietà di noi? Se noi questo  “Dio visibile” lo angariamo, sfruttiamo, se a lui neghiamo i più elementari diritti, se lo trattiamo peggio che i nostri animali della stalla, la Vergine Maria, Madre di misericordia e di pietà, mai si potrà piegare su di noi per lenire le nostre ferite e per farci risollevare dalla nostra miseria spirituale. Se Lei viene nella nostra vita, viene proprio per questo: per aiutarci a vivere la più alta misericordia, che è salvezza, redenzione, carità, perdono, opera di grande giustizia verso ogni uomo e in modo particolare per l’uomo che è caduto nelle mani dei briganti e che lo hanno lasciato sul ciglio della strada mezzo morto, ricoperto di piaghe e spogliato di tutti i suoi averi. Allora è giusto che io mi chieda: posso invocare gli occhi misericordiosi della Vergine Maria? Posso io ricorrere al suo amore e alla sua materna compassione? Posso io servirmi del suo cuore perché venga in mio aiuto? Lo posso se il mio cuore è misericordioso. Se è senza compassione, mai potrà chiedere a Lei qualcosa. Devo prima chiedere un cuore nuovo. / Vergine Mara, Madre della Redenzione, facci di cuore nuovo, puro, santo. Angeli e Santi di Dio, dateci occhi capaci di vedere il Dio visibile. </li>
</ul>
</p>

<p>
<ul>
<li>(Pr 31,12a) Gli dà felicità e non dispiacere per tutti i giorni della sua vita / La fonte della felicità è solo Dio. Non sono le cose, i soldi, i possedimenti, le ricchezze, gli onori, le cariche, i ministeri, le onorificenze umane. Mai potranno essere considerate, pensate come fonte di felicità. Oggi fonte di felicità è vista la droga, l’alcool, il sesso senza alcuna legge, la delinquenza, le trasgressioni, il peccato. È questa la stoltezza dell’uomo: cercare felicità e gioia dove esse mai potranno maturare, mai sbocciare, mai produrre un qualche frutto, anche se piccolo. Oggi l’uomo non solo è stolto, costruisce fabbriche di stoltezza, insipienza, perché lavora per dare morte all’uomo. Questo oggi è il progresso: lavorare per la morte e non per la vita. Progresso è l’aborto, il divorzio, l’eutanasia, il matrimonio tra omosessuali, l’economia fine a se stessa, la finanza sganciata da ogni regola morale. In questo progresso l’uomo cerca la gioia, la felicità. Non sa che esso è solo produttore di tristezza eterna. Queste cose infatti sono dell’uomo senza Dio, non dell’uomo con Dio. Dove Dio non regna, lì si esaurisce ogni fonte di gioia, felicità, vero godimento dello Spirito. Gioia vera è quella della Vergine Maria, cantata a Dio nel suo Magnificat. Lei  è nella gioia perché si vede immersa pienamente in Dio, totalmente in Lui. Lei è tutta opera del Dio della gioia. Questa la sua verità e questa la sua vita. «L’anima mia magnifica il Signore e il mio spirito esulta in Dio, mio salvatore, perché ha guardato l’umiltà della sua serva. D’ora in poi tutte le generazioni mi chiameranno beata. Grandi cose ha fatto per me l’Onnipotente e Santo è il suo nome; di generazione in generazione la sua misericordia per quelli che lo temono. Ha spiegato la potenza del suo braccio, ha disperso i superbi nei pensieri del loro cuore; ha rovesciato i potenti dai troni, ha innalzato gli umili; ha ricolmato di beni gli affamati, ha rimandato i ricchi a mani vuote. Ha soccorso Israele, suo servo, ricordandosi della sua misericordia, come aveva detto ai nostri padri, per Abramo e la sua discendenza, per sempre» (Lc 1,46-55). Qual è allora il ruolo di Maria in ordine alla nostra vita? Immergerci in Lei che è tutta immersa in Dio. Lei è la via stabilita da Gesù perché si giunga alla sorgente della vera gioia. Si prende Maria, si diviene con Lei una sola vita, una sola carità, un solo amore, una sola profezia, un solo cuore, e tutta la gioia di Dio che è su di lei passa su di noi. Vergine Maria, Cisterna sempre piena della gioia del tuo Signore, afferraci con forza, portaci nella tua casa, immergici nella tua cisterna di amore, verità, giustizia, santità. Facci dono di ogni tua virtù. Vestici con la tua purissima obbedienza, perché possiamo almeno gustare qualche grammo della purissima gioia che inonda il tuo cuore. Angeli e Santi del Cielo, voi che siete nella gioia celeste, convincete il mondo che la sua stoltezza produce solo stordimento di morte, mai vera gioia. La terra può produrre droghe di morte, mai gioia. Essa si attinge nel cuore della Madre Celeste. Smentite tutti i mercanti di morte che si spacciano per datori di benessere, felicità, godimento.</li>
</ul>
</p>

<p>
<ul>
<li>(Lc 1,33)  Il suo regno non avrà fine / Dio è re del cielo e della terra, delle cose visibili e invisibili. Al Figlio suo il Padre darà un duplice regno. Gli darà il regno di Davide, ma anche il suo regno: “E regnerà per sempre sulla casa di Giacobbe e il suo regno non avrà fine». Il Messia viene rivestito di una duplice missione: restaurare la capanna di Davide che è caduta, inglobandola nel più grande regno che è quello universale di Dio. Non è il regno di Dio che dovrà divenire regno di Davide. È invece il regno di Davide che dovrà divenire regno di Dio. È il particolare che dovrà essere inglobato dall’universale, non l’universale che dovrà essere divorato dal particolare. Sul regno di Davide le profezie dell’Antico Testamento sono esplicite, evidenti. Giuda, ti loderanno i tuoi fratelli; la tua mano sarà sulla cervice dei tuoi nemici; davanti a te si prostreranno i figli di tuo padre. Un giovane leone è Giuda: dalla preda, figlio mio, sei tornato; si è sdraiato, si è accovacciato come un leone e come una leonessa; chi lo farà alzare? Non sarà tolto lo scettro da Giuda né il bastone del comando tra i suoi piedi, finché verrà colui al quale esso appartiene e a cui è dovuta l’obbedienza dei popoli. Egli lega alla vite il suo asinello e a una vite scelta il figlio della sua asina, lava nel vino la sua veste e nel sangue dell’uva il suo manto; scuri ha gli occhi più del vino e bianchi i denti più del latte (Gen 49,6-12). «Oracolo di Balaam, figlio di Beor, oracolo dell’uomo dall’occhio penetrante, oracolo di chi ode le parole di Dio e conosce la scienza dell’Altissimo, di chi vede la visione dell’Onnipotente, cade e gli è tolto il velo dagli occhi. Io lo vedo, ma non ora, io lo contemplo, ma non da vicino: una stella spunta da Giacobbe e uno scettro sorge da Israele, spacca le tempie di Moab e il cranio di tutti i figli di Set; Edom diverrà sua conquista e diverrà sua conquista Seir, suo nemico, mentre Israele compirà prodezze. Uno di Giacobbe dominerà e farà perire gli scampati dalla città» (Num 24,15-19). Ora dunque dirai al mio servo Davide: Così dice il Signore degli eserciti: “Io ti ho preso dal pascolo, mentre seguivi il gregge, perché tu fossi capo del mio popolo Israele. Sono stato con te dovunque sei andato, ho distrutto tutti i tuoi nemici davanti a te e renderò il tuo nome grande come quello dei grandi che sono sulla terra. Fisserò un luogo per Israele, mio popolo, e ve lo pianterò perché vi abiti e non tremi più e i malfattori non lo opprimano come in passato e come dal giorno in cui avevo stabilito dei giudici sul mio popolo Israele. Ti darò riposo da tutti i tuoi nemici. Il Signore ti annuncia che farà a te una casa. Quando i tuoi giorni saranno compiuti e tu dormirai con i tuoi padri, io susciterò un tuo discendente dopo di te, uscito dalle tue viscere, e renderò stabile il suo regno. Egli edificherà una casa al mio nome e io renderò stabile il trono del suo regno per sempre. Io sarò per lui padre ed egli sarà per me figlio. Se farà il male, lo colpirò con verga d’uomo e con percosse di figli d’uomo, ma non ritirerò da lui il mio amore, come l’ho ritirato da Saul, che ho rimosso di fronte a te. La tua casa e il tuo regno saranno saldi per sempre davanti a te, il tuo trono sarà reso stabile per sempre”». Natan parlò a Davide secondo tutte queste parole e secondo tutta questa visione (2Sam 7.8-17). Quello che Gesù dovrà rendere esplicito, evidente è la conversione sia del regno di Davide che di ogni altro regno esistente sulla terra al regno universale di Dio. Nel regno universale si entra per conversione, non per nascita, non per eredità, non per privilegi. Sul regno eterno di Dio ecco cosa annunzia la profezia di Daniele. In questo regno si entra per chiamata. Il re Nabucodònosor a tutti i popoli, nazioni e lingue, che abitano in tutta la terra: «Abbondi la vostra pace! Mi è parso opportuno rendervi noti i prodigi e le meraviglie che il Dio altissimo ha fatto per me. Quanto sono grandi i suoi prodigi e quanto potenti le sue meraviglie! Il suo regno è un regno eterno e il suo dominio di generazione in generazione» (Dn 3,98-100). Cristo Gesù viene. È Lui il Re ed è in Lui il regno eterno di Dio, è anche Lui il re eterno. Lui viene da Dio e da Davide. Davide ora deve divenire tutto da Lui. Davide gli ha dato vita secondo la carne. Lui deve dare a Davide vita secondo lo Spirito. Se Davide non si converte a Lui, rimarrà fuori dal regno di Dio, perché è in Lui che il regno si edifica e si costruisce. Questa verità va gridata ad ogni uomo: nessuno per natura è regno universale di Dio. Lo si è per grazia. / Vergine Maria, Madre della Redenzione, Angeli, Santi, insegnateci la verità del regno di Dio. </li>
</ul>
</p>

<p>
<ul>
<li>(Lc 1,34)  Come avverrà questo, poiché non conosco uomo? / Noi sappiamo che Maria è piena di grazia e di Spirito Santo. Nello Spirito Santo, per grazia, Lei sa che le modalità sono essenziali per compiere la volontà di Dio. Se si sbagliano modalità, mai si potrà compiere ciò che Dio vuole. Potrà Lei sbagliare nelle modalità? Mai. Manderebbe in fallimento la missione che il Signore le sta chiedendo. Ecco allora che si comprende la richiesta di Maria: “Allora Maria disse all’angelo: «Come avverrà questo, poiché non conosco uomo?”. Tu mi chiedi di essere Madre, me lo chiedi oggi. Oggi devo essere madre. Dal momento che non conosco uomo, non posso oggi conoscere uomo, come avverrà questo? Cosa ha stabilito il Signore per me? Quali sono le modalità da Lui scelte? Noi sappiamo che Abramo, lasciandosi interpretare la promessa da Sara, si fece il figlio dalla schiava. Sappiamo anche le sofferenze provocate da questa sua errata comprensione della promessa del Signore. Maria non potrà sbagliare. Lei dovrà essere tutta e sempre dalla volontà di Dio. Non può consigliarsi con altri. Altri mai potranno conoscere la volontà di Dio su di lei. Dopo tali fatti, fu rivolta ad Abram, in visione, questa parola del Signore: «Non temere, Abram. Io sono il tuo scudo; la tua ricompensa sarà molto grande». Rispose Abram: «Signore Dio, che cosa mi darai? Io me ne vado senza figli e l’erede della mia casa è Elièzer di Damasco». Soggiunse Abram: «Ecco, a me non hai dato discendenza e un mio domestico sarà mio erede». Ed ecco, gli fu rivolta questa parola dal Signore: «Non sarà costui il tuo erede, ma uno nato da te sarà il tuo erede». Poi lo condusse fuori e gli disse: «Guarda in cielo e conta le stelle, se riesci a contarle»; e soggiunse: «Tale sarà la tua discendenza». Egli credette al Signore, che glielo accreditò come giustizia (Gen 15,1-5). Sarài, moglie di Abram, non gli aveva dato figli. Avendo però una schiava egiziana chiamata Agar, Sarài disse ad Abram: «Ecco, il Signore mi ha impedito di aver prole; unisciti alla mia schiava: forse da lei potrò avere figli». Abram ascoltò l’invito di Sarài. Così, al termine di dieci anni da quando Abram abitava nella terra di Canaan, Sarài, moglie di Abram, prese Agar l’Egiziana, sua schiava, e la diede in moglie ad Abram, suo marito. Egli si unì ad Agar, che restò incinta. Ma, quando essa si accorse di essere incinta, la sua padrona non contò più nulla per lei (Gen 16,1-4). Né si deve pensare ad un voto di verginità da parte di Maria. Sappiamo che Lei è già promessa sposa. È già quasi pronta per sposare Giuseppe. Sappiamo anche che per Legge divina ogni voto di una ragazza fatto prima del matrimonio poteva essere sciolto dallo sposo subito dopo il matrimonio. Necessariamente siamo chiamati a pensare che Maria voglia sapere come obbedire all’Angelo, senza mettere nulla di suo, neanche un pensiero di un attimo. Il marito può ratificare e il marito può annullare qualunque voto e qualunque giuramento, per il quale ella sia impegnata a mortificarsi. Ma se il marito, con il passare dei giorni, non dice nulla in proposito, egli ratifica così tutti i voti di lei e tutti gli obblighi da lei assunti; li ratifica perché non ha detto nulla a questo proposito quando ne ha avuto conoscenza. Ma se li annulla qualche tempo dopo averne avuto conoscenza, porterà il peso della colpa della moglie”» (Num 30,1-17). Io sono vergine. Tu mi chiedi di essere madre. Cosa dovrò fare? Quali vie dovrò percorrere? Secondo quali modalità agire? Quali sono le indicazioni del mio Signore? La volontà di Dio va fatta secondo la volontà di Dio. Mai si potrà fare la volontà di Dio secondo la volontà dell’uomo. Tutti i grandi mali della religione e della fede, del Vangelo e della verità, della rivelazione e della Parola hanno un solo nome: fare la volontà di Dio secondo la volontà e l’intelligenza dell’uomo. Maria oggi ci dona un insegnamento che dovrà rimanere norma eterna per tutta la Chiesa, per ogni suo figlio, per ogni altro uomo. Chi vuole fare la volontà di Dio sempre deve chiedere al Signore che gli manifesti anche le modalità per la sua realizzazione storica. La Vergine Maria è donna saggia, intelligente. Non decide da se stessa cosa fare. Si pone tutta nella divina volontà. / Vergine Maria, Madre della Redenzione, Angeli, Santi, aiutateci a vivere la Parola dalla Parola. </li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
5 maggio: san Gioviniano, lettore e martire; sant'Eutimio, diacono e martire; san Massimo, vescovo di Gerusalemme; san Brittone, vescovo di Treviri; sant'Ilario, vescovo di Arles; san Niceto, vescovo di Vienne; san Geronzio, vescovo di Milano; san Mauronto, abate e diacono; san Sacerdote, abate e poi vescovo di Limoges; san Gottardo, vescovo di Hildesheim; sant'Avertino, diacono; sant'Angelo,sacerdote carmelitano e martire; beato Benvenuto Mareni da Recanati, religioso francescano; beato Nunzio Sulprizio, orfano; beata Caterina Cittadini, vergine, fondatrice delle Suore Orsoline di San Girolamo; beato Gregorio Frąckowiak, religioso verbita e martire.
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a> / <a href="https://www.facebook.com/servidellospirito/" title="sds" class="https">sds</a><br>
<ul>
<li>«Sii sempre misericordiosa, come sono misericordioso Io. Ama tutti per amore verso di Me, anche i più grandi nemici, in modo che si possa riprodurre in pieno nel tuo cuore la Mia Misericordia» (Diario Faustina, 1695). </li>
<li>La gloria di Dio è l'uomo vivente e la vita dell'uomo è la visione di Dio. (Sant'Ireneo di Lione)</li>
<li>La santità non consiste nel fare cose ogni giorno più diffiili, ma nel farle ogni volta con più amore. (S. Teresa d’Avila)</li>
<li>Gli universi, come i sogni, non devono essere grandi per essere infiniti. C’è infinita bellezza nelle cose piccole. (Simona Barè Neighbors)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
Signore Gesù Cristo, tu sei la vite e noi i tralci. Senza di te non possiamo fare nulla, uniti a te possiamo dare molti frutti. Concedici la grazia, per intercessione di Maria, tua madre e nostra, di restare sempre con te, meditando le tue parole nel nostro cuore. Te lo chiediamo, sicuri che ci ascolterai ora e per sempre.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
