<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-23</h1>-->
<h1>DIES-12-23</h1>

<h5>Oremus</h5>

<p>
<ul>
<li>NOVENA DIO NATALE / G8: L'AMORE CHE SALVA / L'apostolo Paolo pone l'accento sugli effetti dell'amore di Dio manifestatosi nell'incarnazione. Questo amore è benignità, tenerezza, misericordia e si manifesta nonostante i peccati e le miserie degli uomini. Il fine di questo agire di Dio è quello di renderci suoi figli, rigenerandoci mediante il Battesimo per mezzo dello Spirito Santo, perché possiamo tendere al totale possesso della salvezza. / San Paolo apostolo a Tito: "Carissimo, anche noi un tempo eravamo insensati, disubbidienti, traviati, schiavi di ogni sorta di passioni e di piaceri, vivendo nella malvagità e nell'invidia, degni di odio e odiandoci a vicenda. Quando però si sono manifestati la bontà di Dio, Salvatore nostro, e il suo amore per gli uomini, egli ci ha salvati non in virtù di opere di giustizia da noi compiute, ma per sua misericordia mediante un lavacro di rigenerazione e di rinnovamento nello Spirito Santo, effuso da lui su di noi abbondantemente per mezzo di Gesù Cristo, Salvatore nostro, perché giustificati dalla sua grazia diventassimo eredi, secondo la speranza, della vita eterna" (Tt 3,3-7). / Tutto abbiamo ricevuto in Cristo: Tutto abbiamo ricevuto in Cristo: Iddio si è comunicato all'uomo come restauratore della sua natura, come perdono e null'altro che perdono. In qual modo la misericordia di Dio ci concede il perdono del peccato, per unire l'uomo a sé come figlio? Risponde San Paolo: "Mediante un lavacro di rigenerazione e di rinnovamento nello Spirito Santo" (Tt 3,5). Il Battesimo è il suggello della fede: chi si è affidato a Cristo non assume con lui un rapporto isolato, ma entra a far parte della comunità di Cristo, la sua Chiesa: giunge a ciò perché ha avuto in dono lo Spirito stesso di Cristo e dallo Spirito viene inserito nel corpo di Cristo, ne fa parte come membro vivente. Lo Spirito è Dio che in Cristo opera in noi: aiuta, ispira, illumina, santifica non per realizzare una vita solitaria, una comunione individualistica con Dio, ma per collegarci nella comunione con i fratelli in un'autentica carità vissuta. (F. Salvestrin) / Mostraci, Signore, la tua Misericordia: Padre Santo, che per mezzo del Figlio tuo ci hai liberati dal peccato e dalla morte, togli ogni ansia e ogni tristezza dai nostri cuori. - Noi Ti preghiamo, mostraci, Signore, la tua Misericordia. Tu che hai promesso al tuo popolo un germoglio di giustizia, conserva pura e santa la tua Chiesa. - Noi Ti preghiamo, mostraci, Signore, la tua Misericordia. Tu che in Cristo ci hai dato ogni bene, fa' che non ci separiamo dalla comunione di amore del tuo Spirito - Noi Ti preghiamo, mostraci, Signore, la tua Misericordia. Tu che infondi nel nostro cuore la beata speranza della salvezza, conservaci fedeli e vigilanti fino ai giorno del Signore Gesù - Noi Ti preghiamo, mostraci, Signore, la tua Misericordia. Oppressi dal giogo del peccato, aspettiamo da te, Padre misericordioso, la nostra redenzione; fa' che la nuova nascita del tuo Figlio ci liberi dalla schiavitù antica. Per Cristo nostro Signore. Amen.</li>
</ul>
</p>

<p>
<ul>
<li>Signore Gesù Cristo, tu sei il sole che sempre sorge, ma non tramonta mai. Tu sei la fonte di ogni vita, crei e sostieni ogni vivente. Sei la fonte di ogni alimento, materiale o spirituale, che ci nutre sia nel corpo che nell'anima. Sei la luce che dissipa le nubi dell'errore e del dubbio, e mi precedi a ogni ora del giorno, guidando i miei pensieri e le mie azioni. Possa io camminare nella tua luce, essere nutrito da quello che tu mi dai, essere sostenuto dalla tua misericordia ed essere riscaldato dal tuo amore. (Erasmo da Rotterdam)</li>
</ul>
</p>

<p>
<ul>
<li>Tra le braccia di Maria / Noi confessiamo con fede incrollabile quel Dio che si è fatto uomo e che una Vergine ha dato alla luce. Prima dei tempi un Padre incommensurabile l’aveva generato. O Dio santo, ti sei degnato di nascere, piccolo infante, da una Vergine. O Dio santo e forte, hai voluto riposare nelle braccia di Maria. O Dio santo e immortale, sei venuto a strappare Adamo dall’inferno. O Vergine immacolata, Madre di Dio, l’Emmanuele che tu hai portato è frutto del tuo grembo. Il tuo seno materno ha nutrito tutti gli uomini. Tu sei superiore ad ogni lode e ad ogni gloria. Salve, Madre di Dio, felicità degli Angeli. La pienezza della tua grazia va oltre l’annuncio dei profeti. Il Signore è con te, Tu hai dato alla luce il Salvatore del mondo. (Antico inno cristiano)</li>
</ul>
</p>

<p>
<ul>
<li>«Il Signore venne in lei per farsi servo. Il Verbo venne in lei per tacere nel suo seno. Il fulmine venne in lei per non fare rumore alcuno. Il Pastore venne in lei ed ecco l'Agnello nato, che sommessamente piange. Poiché il seno di Maria ha capovolto i ruoli: Colui che creò tutte le cose ne è entrato in possesso, ma povero. L'Altissimo venne in lei (Maria), ma vi entrò umile. Lo splendore venne in lei, ma vestito con panni umili. Colui che elargisce tutte le cose conobbe la fame. Colui che abbevera tutti conobbe la sete. Nudo e spogliato uscì da lei, Egli che riveste (di bellezza) tutte le cose» (Sant'Efrem)</li>
</ul>
</p>

<p>
<ul>
<li>Natale / Se hai degli amici, cercali, perché Natale è Incontro. Se hai dei nemici, riconciliati, perché Natale è Pace. Se hai dei poveri accanto a te, aiutali, perché Natale è Dono. Se hai dell’orgoglio, seppelliscilo, perché Natale è Umiltà. Se hai delle tenebre, accendi una candela, perché Natale è Luce. Se hai dei peccati, convertiti, perché Natale è Grazia. Se hai delle tristezze, rianima la tua gioia, perché Natale è Felicità. Se hai dell’odio, dimenticalo, perché Natale è Amore. (Anonimo)</li>
</ul>
</p>

<h5>Quotes</h5>

<p>
<ul>
<li>La Bibbia è l’unico caso al mondo in cui l’autore del libro è anche l’autore dei lettori. (R. Benigni)</li>
<li>La speranza vede la spiga, quando i miei occhi di carne non vedono che il seme che marcisce. (Primo Mazzolari)</li>
<li>La spada ferisce il corpo, ma la parola ferisce l’anima (Arabia)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Aivanhov</h5>

<p>
<b>23/12/2001</b> La cosa più importante del frutto è il seme perché grazie a esso potrete, in futuro, ottenere migliaia di ettari di alberi da frutto. In natura l'essenziale è il seme; la natura si occupa solo dei semi e dei noccioli. Se li ha ricoperti di polpa, lo ha fatto per attirare gli uccelli e gli uomini che avranno poi il compito di seminarli. Simbolicamente, il seme, il nocciolo è lo spirito; la polpa è lo spazio in cui circola la vita, l'anima; la pelle è il rivestimento materiale, il corpo fisico. Non si può negare l'importanza del corpo fisico poiché trattiene l'anima e lo spirito, come il flacone impedisce al profumo di evaporare. L'uomo vero però non è il corpo, ma solo un punto impercettibile, in qualche parte dentro di lui, che pensa, ama e crea. La prova che l'Intelligenza cosmica non tiene poi tanto conto del corpo fisico, è che lo lascia morire e sotterrare, mentre fa ritornare lo spirito, che è immortale, verso le regioni celesti. 
</p>

<p>
<b>23/12/2002</b> Il nostro spirito è una scintilla immortale scaturita dal seno dell'Eterno. Tutti i poteri, tutto il sapere del Creatore sono contenuti in lui, e se non può manifestarli è perché è limitato dalla materia opaca, grossolana del corpo fisico. Ma non è questa una ragione per disprezzare il corpo, per martirizzarlo come hanno fatto i cristiani per secoli. Dio ha costruito il nostro corpo con una grande scienza, una grande saggezza. È il miglior strumento che ci è stato dato, e se ogni giorno sappiamo lavorare su di esso, purificandolo e affinandone la materia, lo renderemo capace di vibrare in armonia con lo spirito. L'uomo che disprezza e trascura il corpo, come colui che non cerca che di trarne tutte le gioie sensuali, è in errore. soltanto colui che ha compreso che la missione del corpo è quella di manifestare tutti gli splendori dello spirito, di diventare un giorno il tempio vivente dello spirito è sulla buona strada. Come si può immaginare che il corpo che Dio ha donato all'uomo abbia come unica funzione quella di opporsi allo spirito, di spegnere la fiamma dello spirito che fa giustamente dell'uomo un figlio di Dio? 
</p>

<p>
<b>23/12/2003</b> Il silenzio è la condizione assoluta che ci permette di sentire dentro di noi la parola vera, le vere rivelazioni. Nel silenzio riuscite a sentire a poco a poco i messaggi che vi giungono: una voce che comincia a parlarvi. Essa vi avvisa, vi guida, vi protegge... Se non la sentite, significa che fate troppo rumore, non soltanto sul piano fisico, ma anche sul piano astrale e mentale * con i sentimenti ed i pensieri disordinati che continuamente si scontrano. Quella voce viene chiamata "la voce del silenzio" e questo è anche il titolo di alcuni libri di saggezza orientale. Quando uno yogi riesce a calmare tutto dentro di sé fino al punto di fermare il corso dei suoi pensieri - perché nel suo movimento anche il pensiero fa rumore - allora sente quella voce, la voce del silenzio che è la voce di Dio. 
</p>

<p>
<b>23/12/2004</b> L'idea di regalità si accompagna necessariamente con l'idea di padronanza. Un monarca che domina gli altri ma che non riesce a dominare sé stesso, non è veramente un re ma uno schiavo. Il vero re è colui che innanzi tutto ha imparato a essere padrone di sé stesso. Dunque, solo colui che si pone come ideale quello di sfuggire al dominio delle proprie tendenze egoistiche e di controllare, orientare i propri pensieri, i propri sentimenti, i propri desideri, è sulla strada della regalità. In quel momento, anche gli spiriti della natura si inchinano al suo passaggio e sussurrano tra loro «Ecco un re che viene a visitarci»… e gli fanno festa, si accalcano attorno a lui, poiché da tutto il suo essere emana un fluido di grande purezza, impregnato di influenze curative, calmanti. Egli, simile ad una sorgente che scorre, vivifica al suo passaggio tutte le creature.
</p>

<p>
<b>23/12/2005</b> Il compito di un Maestro spirituale è dare agli esseri umani le migliori condizioni per manifestare le qualità nascoste in loro, non si sa a quale profondità. Potrebbero esserci delle sorprese, e delle belle sorprese, non è detto che siano sempre negative. Un Iniziato, però, non è né ingenuo né credulone, e quando concede fiducia alle persone, non lo fa perché pensa che chi è egoista diventerà generoso, o chi è debole diventerà forte, ecc. No, sa che ciò è impossibile. La natura inferiore, potremmo anche dire la natura animale nell’uomo, resterà sempre quella che è. Ma oltre questa natura, che si manifesta tramite l’egoismo, la debolezza, la durezza, l’astuzia e così via, esiste un’altra natura, divina, che è capace di manifestazioni più nobili. L’iniziato la conosce e si rivolge a essa, le lancia dei segnali e le offre i mezzi per esprimersi. 
</p>

<p>
<b>23/12/2006</b> Prima di abbracciare la vita spirituale, l’essere umano è paragonabile ad un pezzo di ferro qualsiasi, spento e freddo. Solo un contatto con il fuoco, il fuoco celeste, può trasformarlo. Il fuoco fisico ha la proprietà di rendere il ferro abbastanza malleabile perché il fabbro possa dargli nuove forme. Allo stesso modo, il fuoco celeste, che è l’amore divino, può immergere l’uomo in uno stato spirituale in cui egli si libera della sua antica forma disarmonica e oscura, per riceverne una nuova, luminosa e splendente. Questa verità è stata conosciuta in ogni tempo dai veri mistici, i veri Iniziati, i quali hanno saputo trovare il vero fuoco, quello che brucia nell’anima e nello spirito. Immergendosi in quel fuoco, essi sono giunti ad uno stato di perfetta malleabilità; poi, attraverso un lavoro col pensiero, hanno battuto e martellato, per dare a sé stessi una nuova forma. 
</p>

<p>
<b>23/12/2007</b> Voi tutti portate la verità in voi stessi e non lo sapete. La verità è un mondo nascosto molto profondamente da qualche parte nel vostro inconscio, e apparentemente voi non ne sapete niente, fino al momento in cui una parola pronunciata, una frase letta o un incontro fatto fa sprizzare la scintilla. Ecco perché per voi è così importante avvicinare degli esseri che producano in voi quella scintilla. Qualche minuto prima vi sentivate ignoranti, e qualche minuto dopo scoprite che in realtà sapevate. Quanti fra voi hanno già fatto questa esperienza!Questo prova che la verità, una volta sentita o letta, rianima in voi un ricordo, la reminiscenza di un lontano passato. La verità che vi giunge dall’esterno e la verità che si risveglia in voi appartengono allo stesso mondo: sono due anime gemelle della stessa regione e della stessa essenza; esse si fondono, si confondono e allo stesso tempo vibrano. Ecco perché dite: «Oh, ma lo sapevo già!»
</p>

<p>
<b>23/12/2008</b> Il meraviglioso è un bisogno dell’anima umana, e ciò che viene chiamato “l’irreale” è in verità assolutamente reale, più reale di quanto non sia ciò che abbiamo l’abitudine di considerare come realtà. Quante persone, se sono sincere, devono riconoscere che le fiabe le immergono, almeno per un momento, in una sorta di rapimento. Perché? Perché in quel mondo, non solo tutto è vivo, ma anche animato e dotato di parola: le rocce, i fiori, gli alberi, gli animali… e là, le forze della natura agiscono con intelligenza. Ma soprattutto, al di là dell’apparente ingenuità di quei racconti, vi sono descritte alcune realtà della nostra vita interiore. Quando, in certe particolarissime circostanze, il sottile, l’irreale e il fiabesco fanno irruzione nella nostra vita, ci sentiamo come un albero che, sradicato un tempo dalla propria terra e trapiantato in qualche luogo ostile, ritrova all’improvviso la sua foresta natìa, dove poter nuovamente mettere radici e rivivere.
</p>

<p>
<b>23/12/2009</b> Le feste cristiane, per la maggior parte, non sono altro che il sopravvivere di antiche feste pagane, sotto un’altra forma e con un altro significato. Al loro avvicinarsi, si organizzano dei festeggiamenti: si fa scorta di viveri, si preparano decorazioni, nuovi abiti o anche travestimenti. Ma uno spiritualista, vede nella festa ben altro che un’occasione per mangiare, bere, cambiarsi d’abito e divertirsi. Egli si sforza di ricercare, nelle regioni sottili, delle energie che rigenereranno o vivificheranno il suo cuore e la sua anima. Egli sa inoltre che in quell’atmosfera di scambi gioiosi e benefici, le entità luminose vengono ad attingere degli elementi di cui si serviranno in seguito per proseguire il loro lavoro nel mondo. Se volete aiutarle in quel lavoro, affidate loro la vostra gioia e ogni ricchezza spirituale che una festa vi procura, affinché altri ne beneficino. Allora, quella gioia e quella ricchezza vi ritorneranno ancora amplificate.
</p>

<p>
<b>23/12/2010</b> Che differenza c'è fra un materialista e uno spiritualista? Per utilizzare un'immagine molto semplice, vi dirò che lo spiritualista trasporta ovunque con sé la propria casa, mentre il materialista non può spostarla. Sì, lo spiritualista, per il quale i veri tesori sono interiori, porta sempre con sé il suo bagaglio di gioia, di felicità, di dilatazione, (questo rappresenta la sua casa) mentre invece il materialista, il quale non può andare e venire con tutto ciò che possiede, deve lasciare la maggior parte dei suoi beni sul posto. In realtà, l'essere umano è ricco solo nella misura in cui ha consapevolezza di esserlo. Se lo spiritualista non è cosciente della propria ricchezza, è più povero di tutti i materialisti. Se però impara ad ampliare la sua coscienza, si sente in relazione con tutte le anime evolute dell'Universo che gli donano la loro scienza, la loro luce e la loro gioia. E allora, quale materialista può paragonarsi a lui? Persino le pietre preziose e i diamanti impallidiscono di fronte allo scintillìo di tutti i suoi tesori interiori.
</p>

<p>
<b>23/12/2011</b> In tutto ciò che intraprendiamo e qualunque sia il campo – materiale o spirituale – ciò che conta sono i nostri sforzi. Il Cielo non considera mai il successo, ma solamente gli sforzi. Quanto al successo, è il Cielo stesso a deciderne, perché tutto quello che facciamo si inscrive in un insieme e deve quindi servire i piani di Dio, essere in accordo con quei piani; e forse non è affatto previsto che i progetti ai quali stiamo lavorando si realizzino come noi desideriamo. Soltanto gli sforzi ci appartengono, non il buon esito. Lasciate dunque che siano gli esseri in alto a decidere del momento in cui i vostri sforzi saranno coronati dal successo. Qualunque cosa accada, dovete dire a voi stessi: «Per il momento, è vero, il mio lavoro non dà tanti risultati visibili, tangibili, ma in realtà so che sta già portando dei frutti». Anche se non si vedono, ci sono sempre dei risultati nel vostro cuore e nella vostra anima. Nulla rimane inerte o stagnante. 
</p>

<p>
<b>23/12/2012</b> La fede non è un sentimento irrazionale, ma ha come fondamento le esperienze che abbiamo fatto nel corso delle nostre incarnazioni passate, esperienze che si sono inscritte nella nostra anima. Sì, è tutto ciò che l’uomo ha studiato, verificato e vissuto nelle proprie esistenze precedenti che sta all’origine della sua fede. Non si può avere fede se non in quello che si è sperimentato, altrimenti non si deve parlare di fede, ma soltanto di credenza. Se avete fede in Dio, è perché avete comunicato con Lui, perché Lo avete toccato, e quel contatto ha lasciato in voi una traccia così forte che non potete più dubitare: la fede in Dio si è inscritta in voi. Se siete in grado di affermare che un certo percorso conduce a una determinata stazione, è perché conoscete l’itinerario. Ma se dite che passando per un certo luogo raggiungerete palazzi e giardini, e invece non trovate altro che acquitrini o precipizi, significa semplicemente che eravate spinti dal bisogno di credere e non dalla certezza della fede. La credenza è il risultato di un desiderio soggettivo: ci si illude che una certa cosa si realizzerà, ma il più delle volte questo non avviene. La fede, invece, è una certezza assoluta che sfocia in una realizzazione.
</p>

<p>
<b>23/12/2013</b> Qualcosa o qualcuno vi ha fatto del male e voi camminate per la strada scoraggiati, abbattuti. Ma ecco che incrociate un volto, uno sguardo così magnifico che rientrate a casa confortati, alleggeriti. È il Cielo che vi ha inviato qualcuno per ridarvi coraggio. Non potete ingannarvi: se vi accade di incontrare simili sguardi, sappiate che non provengono dalla persona stessa, ma da un'entità che per un istante si è introdotta in quella persona per aiutarvi. Simili esperienze vi fanno prendere coscienza che siete costantemente collegati a migliaia di entità benevole. Esse vi vengono incontro: non siete mai abbandonati. Perché non le sentite? Alle sofferenze reali che provate, perché aggiungere anche quella di credervi soli, privi di qualsiasi aiuto? Per un momento eravate come annientati, ma poi all'improvviso avete riacquistato forza e coraggio. Allora, ringraziate tutti gli esseri che vi sono venuti incontro. Più sarete consapevoli e riconoscenti, più attirerete la loro presenza. 
</p>

<p>
<b>23/12/2014</b> Ogni mattina, svegliandovi, fate appello prima di tutto alla gioia e all'amore. Anziché cominciare la giornata pensando ai vari compiti che vi attendono, dite: «Signore Iddio, Ti ringrazio perché sono ancora vivo, perché posso respirare, mangiare, camminare, guardare, ascoltare, pensare, amare, poiché questi sono tesori inestimabili». Poi, alzatevi gioiosamente. E imparate a ringraziare anche per ogni seccatura della vita, perché questo è il modo migliore per neutralizzarle. Se iniziate a lamentarvi e a ribellarvi, vi sentirete sempre più oppressi. Se invece dite: «O Signore, grazie, c'è sicuramente una ragione se incontro questo ostacolo: devo avere ancora qualcosa da imparare», sentirete che a poco a poco state trasformando le vostre difficoltà in oro e in pietre preziose. Sì, è come se le ricopriste di una polvere d'oro o di cristallo: esse appariranno sotto un'altra luce. Non c'è niente che possa resistere alla gratitudine. Allora, ringraziate il Cielo ogni giorno fino a sentire che tutto ciò che vi accade è per il vostro bene. Ringraziate per ciò che avete e per ciò che non avete, per ciò che vi dà gioia e per ciò che vi fa soffrire. Anche infelici, dovete trovare un motivo per ringraziare. È così che alimenterete in voi la fiamma della vita. 
</p>

<p>
<b>23/12/2015</b> Proseguite nel vostro lavoro con convinzione, senza preoccuparvi del tempo che vi sarà necessario per realizzare il vostro ideale divino. Avete le chiavi, avete i poteri. Tutte quelle voci interiori che vi incoraggiano: «Alzati, cammina verso la luce!» rappresentano un capitale già accumulato da molto tempo, grazie agli sforzi che avete fatto. Il bisogno che provate di avanzare sul cammino della saggezza, dell’amore e della verità è il risultato di quegli sforzi. E cosa accade quando realizzate un progresso – per quanto minimo – nel piano spirituale? Alcune forze disperse, disorganizzate, che sonnecchiavano in voi da millenni si risvegliano, come se rispondessero a una chiamata. Così, tutto a un tratto, vi accorgete che eravate abitati da una vera armata che attendeva solo di essere mobilitata per venire in vostro aiuto. Analizzatevi bene: nel momento in cui riportate un successo, scoprite in voi la presenza di forze che non immaginavate di avere. 
</p>

<p>
<b>23/12/2016</b> Si può sentire la presenza di Dio, ma non si può dire chi Egli sia. Nemmeno i più grandi Iniziati potranno dirvelo. E se ponete loro la domanda, risponderanno con il silenzio, poiché solo il silenzio può esprimere l'essenza della Divinità. Non è sufficiente cercare di dire tutto ciò che Dio è, e neppure è sufficiente dire ciò che Egli non è. Dire che Egli è amore, saggezza, potenza, giustizia... è vero, ma queste parole sfiorano appena la realtà divina, non colgono niente dell'infinito, dell'eternità e della perfezione di Dio. Non si può dunque conoscere Dio parlandone o ascoltando parlare di Lui. L'unico modo per conoscerlo è penetrare profondamente in se stessi, allo scopo di raggiungere quella regione che è il silenzio. Fare silenzio significa in qualche modo fare il vuoto dentro di sé, e in questo vuoto si riceve la pienezza. Sì, perché in realtà in natura il vuoto non esiste: ogni materia che viene tolta, è via via sostituita da una materia più sottile. Quando riuscite a fare silenzio in voi, ossia quando riuscite a dominare il rumore e l'agitazione dei pensieri e dei sentimenti inferiori, è la luce dello spirito a impossessarsi di voi. E quella luce è la presenza divina. 
</p>

<p>
<b>23/12/2017</b> A chi sa accompagnarla con un lavoro del pensiero, la respirazione rivela grandi misteri. Ecco dunque un esercizio che potete fare. Ispirando l’aria, immaginate che tutte le correnti dello spazio convergano verso di voi, verso il vostro ego che è come un punto impercettibile, il centro di un cerchio infinito. Poi, espirando, immaginate di riuscire a dilatarvi fino alla periferia di quel cerchio, ai confini della creazione. Di nuovo vi contraete e di nuovo vi dilatate… Scoprirete così quel moto di flusso e riflusso che è la chiave di tutti i ritmi dell’universo. Cercando di renderlo cosciente in voi stessi, entrerete nell’armonia cosmica e avverrà uno scambio fra l’universo e voi, poiché inspirando ricevete alcuni elementi dallo spazio, ed espirando proiettate in cambio qualcosa del vostro cuore e della vostra anima. Il giorno in cui comprenderete la respirazione nella sua dimensione spirituale, vorrete consacrare la vostra esistenza a inspirare la luce di Dio per poi rimandare quella luce a tutte le creature.
</p>

<p>
<b>23/12/2018</b> Qualcosa o qualcuno vi ha fatto del male e voi camminate per la strada scoraggiati, abbattuti. Ma ecco che incrociate un volto, uno sguardo così magnifico che rientrate a casa confortati, alleggeriti. È il Cielo che vi ha inviato qualcuno per ridarvi coraggio. Non potete ingannarvi: se vi accade di incontrare simili sguardi, sappiate che non provengono dalla persona stessa, ma da un'entità che per un istante si è introdotta in quella persona per aiutarvi. Simili esperienze vi fanno prendere coscienza che siete costantemente collegati a migliaia di entità benevole. Esse vi vengono incontro: non siete mai abbandonati. Perché non le sentite? Alle sofferenze reali che provate, perché aggiungere anche quella di credervi soli, privi di qualsiasi aiuto? Per un momento eravate come annientati, ma poi all'improvviso avete riacquistato forza e coraggio. Allora, ringraziate tutti gli esseri che vi sono venuti incontro. Più sarete consapevoli e riconoscenti, più attirerete la loro presenza. 
</p>

<p>
<b>23/12/2019</b> Nei testi sacri, il pane è spesso il simbolo degli alimenti spirituali: quelli che riceviamo dal Cielo, ma anche quelli che siamo capaci di donare. Tutte le cose buone preparate dal nostro cuore, dal nostro intelletto, dalla nostra anima e dal nostro spirito sono come pane, e noi non dobbiamo permettere alle entità inferiori di mangiarlo, ma dobbiamo conservarlo preziosamente per gli angeli e le entità celesti. Quanti visitatori del mondo divino sarebbero felici di soggiornare fra noi, ma non possono venire in condizioni qualsiasi. Se, arrivando, constatano che non erano attesi e che delle entità oscure hanno già mangiato tutto ciò che sarebbe dovuto servire a nutrirli, si allontanano. Prendete seriamente questa verità. Dite a voi stessi che alcuni spiriti luminosi scendono ogni giorno presso gli umani. Quei visitatori sono carichi di doni, ma occorre almeno essere capaci di accoglierli con un nutrimento che essi apprezzano: pensieri e sentimenti ispirati dal bisogno di crescere sempre più nella luce. Altrimenti se ne vanno, poiché non vogliono morire di fame e non accetteranno mai di nutrirsi d’impurità.
</p>

<p>
<b>23/12/2020</b> Quante volte mi è stato detto: «Lei ci parla del Regno di Dio e della fratellanza universale, ma nelle condizioni attuali è un'utopia: è impossibile realizzarli». No, non è impossibile. È difficile, perché gli esseri umani sono troppo occupati a soddisfare i loro desideri inferiori e non sono pronti a consacrarsi alla realizzazione di un ideale divino, ma non è impossibile. Sarebbe sufficiente che, invece di prendere sempre come riferimento l'ordine terreno, studiassero l'ordine celeste per realizzare in basso ciò che è in alto. Quando i cristiani cominceranno a prendere sul serio le parole di Gesù nella preghiera dominicale: «Sia fatta la Tua volontà come in cielo così in terra», tutto potrà cambiare. Non basta borbottare questa preghiera come si fa da duemila anni. Si farfuglia inconsapevolmente: «Sia fatta la Tua volontà come in cielo così in terra», e si continua a obbedire solo alla volontà umana, egoista e poco illuminata. Quando ci si deciderà finalmente a comprendere e a realizzare la volontà divina? 
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
