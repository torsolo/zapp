<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-24</h1>-->
<h1>DIES-02-24</h1>

<h5>Oremus</h5>

<p>
<ul>
<li>Guarisci ed apri i miei occhi affinché possa vedere i tuoi cenni. Allontana da me i movimenti irragionevoli affinché possa riconoscerti. Dimmi da che parte devo guardare affinché ti veda, e spero di poter eseguire tutto ciò che mi comanderai. Se con la fede ti ritrovano coloro che tornano a te, dammi la fede; se con la virtù, dammi la virtù; se con il sapere, dammi il sapere. Aumenta in me la fede, aumenta la speranza, aumenta la carità.</li>
</ul>
</p>

<p>
<ul>
<li>Vincerà la tua pazienza / Signore, io so che tu stai alla mia porta; bussi per entrare in me e rendermi felice. Io sono sordo, ma tu Signore non stancarti di bussare: alla fine vincerà la tua pazienza.</li>
</ul>
</p>

<p>
<ul>
<li>Chiamato ad annunciare la tua parola, aiutami Signore, a vivere di Te,  e ad essere uno strumento della tua pace. / Toccami il cuore e rendimi trasparente la vita, perché le parole, quando veicolano la tua, non suonino false sulle mie labbra. / Concedimi il gaudio di lavorare in comunione, e inondami di tristezza ogni volta che, isolandomi dagli altri, pretendo di fare la corsa da solo. Trasportami dal Tabor della contemplazione, alla pianura dell'impegno quotidiano. E se l'azione inaridirà la mia vita, riconducimi sulla montagna del silenzio. Dalle alture scoprirò i segreti della “contemplatività”, e il mio sguardo missionario arriverà più facilmente agli estremi confini della terra. (Don Tonino Bello) </li>
</ul>
</p>

<p>
<ul>
<li>Tu ci hai amati per primo, o Dio / Noi parliamo di te Come se ci avessi amato per primo una sola volta. Invece continuamente, Di giorno in giorno per la vita intera Tu ci ami per primo. Quando al mattino mi sveglio ed elevo a te il mio spirito, Tu sei il primo, Tu mi ami per primo. Se mi alzo all’alba E immediatamente Elevo a te il mio spirito e la mia preghiera, Tu mi precedi, Tu già mi hai amato per primo. E’ sempre così. E noi, ingrati, Che parliamo come se Tu ci avessi amati per primo Una volta sola… (S. Kierkegaard)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
24 febbraio: sant'Evezio, martire; san Pietro Palatino, martire; san Modesto, vescovo di Treviri; sant'Etelberto, re del Kent; beato Costanzo da Fabriano, sacerdote domenicano; beato Marco de' Marconi, religioso girolamino; beata Giuseppa Naval Girbés, vergine; beato Tommaso Maria Fusco, sacerdote, fondatore delle Figlie della Carità del Preziosissimo Sangue.
</p>

<h5>Quotes</h5>

<p>
<ul>
<li>Il cristianesimo è stato dichiarato morto infinite volte. Ma, alla fine, è sempre risorto, perché è fondato sulla fede in un Dio che conosce bene la strada per uscire dal sepolcro. (G. K. Chesterton)</li>
<li>Noi possiamo gridare alto che l’uomo è stato creato dall’alito di amore di Dio ed è questo alito di amore, di speranza, di vita che dobbiamo alimentare in noi e negli altri, perché non c’è altro che conti. Noi dobbiamo testimoniare che c’è un’anima, che è fatta per vivere e amare e non conosce limiti e schiavitù, perché Dio l’ha creata libera e immortale. (Luigi Rocchi)</li>
<li>Questo è un altro aspetto rasserenante della natura: la sua immensa bellezza è lì per tutti. Nessuno può pensare di portarsi a casa un’alba o un tramonto. (T. Terzani)</li>
<li>Saper nuotare e andare a cavallo è bene, ma conoscere se stessi è meglio. (Costa d’Avorio)</li>
<li>La vita si muove di continuo, e non può mai veramente vedere se stessa. (Luigi Pirandello)</li>
</ul>
</p>

<h5>Poesia</h5>

<p>
<ul>
<li>Al termine della strada, non c'è la strada ma il traguardo. / Al termine della scalata, non c'è la scalata ma la sommità. / Al termine della notte, non c'è la notte ma l'aurora. / Al termine dell'inverno, non c'è l'inverno ma la primavera. / Al termine della disperazione, non c'è la disperazione ma la speranza. / Al termine della morte, non c'è la morte ma la vita. / Al termine dell'umanità, non c'è l'uomo ma l'Uomo-Dio. / (Joseph Folliet)</li>
</ul>
</p>

<p>
<ul>
<li>PERCHE' / Perché il tuo flauto / suona con tale voce? / Il cuore s'eleva in pianto / in modo soave e dolce. / Dentro le labbra rosse / vedo un dolce riso. / Perché inebriata / la giovinezza esplode in fiore? / Perché il corpo / vuole legarsi / ai legami delle braccia? / L'animo corre / verso due occhi neri; / ma, ahimè, perché tanta vergogna / ad ogni parola? / Perché tanta stanchezza / ad ogni momento? / Perché chiama vicino, / se in mezzo c'è il vuoto? / Se tutto è ombra, / perché l'animo piange? / Se ciò che oggi si prende / sarà gettato via domani, / perché tanta sete? / Che illusione è questa? / Quanta negligenza / per il cuore umano! / Se è gioco, perché è gioco / che trafigge l'animo? / (R. Tagore, Duro e tenero)</li>
</ul>
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>«Quello che molti crederanno vittoria sull’Anticristo, la pace ormai prossima, non sarà che sosta. Nessun bugiardo aspetto vi seduca e nessuna persecuzione vi atterri». Dice Gesù: «…Non siate come gli antichi rabbini che insegnavano la Rivelazione e poi non le credevano al punto di non riconoscere i segni dei tempi e i messi di Dio. Riconoscete i precursori del Cristo nel suo secondo avvento, poiché le forze dell’Anticristo sono in marcia e, facendo eccezione alla misura che mi sono imposta - perché conosco che bevete a certe verità non per spirito soprannaturale ma per sete di curiosità umana - vi dico in verità che quello che molti crederanno vittoria sull’Anticristo, la pace ormai prossima, non sarà che sosta per dare tempo al Nemico del Cristo di ritemprarsi, medicarsi delle ferite, riunire il suo esercito per una più crudele lotta. Riconoscete, voi che siete le “voci” di questo vostro Gesù, del Re dei re, del Fedele e Verace che giudica e combatte con giustizia e sarà il Vincitore della Bestia e dei suoi servi e profeti, riconoscete il vostro Bene e seguitelo sempre. Nessun bugiardo aspetto vi seduca e nessuna persecuzione vi atterri. La vostra “voce” dica le mie parole. La vostra vita sia per questa opera. E se avrete sorte, sulla terra, comune al Cristo, al suo Precursore e ad Elia [Per il Precursore: Matteo 14, 3-11; Marco 6, 17-28; Luca 9, 9. Per Elia: 2 Re (volgata: 4 Re) 2, 1-14], sorte cruenta o sorte tormentata da sevizie morali, sorridete alla vostra sorte futura e sicura che avrete comune con Cristo, con il suo Precursore, col suo Profeta. Pari nel lavoro, nel dolore, e nella gloria. Qui, Io Maestro ed Esempio. Là, Io premio e Re. Avermi sarà la vostra beatitudine. Sarà dimenticare il dolore. Sarà quanto ogni rivelazione è ancora insufficiente a farvi capire, perché troppo superiore è la gioia della vita futura alla possibilità di immaginare della creatura ancora unita alla carne.» (Maria Valtorta: Quaderni, 5 agosto 1944)</li>
<li>Chi non ha la fede ha l’anima ben più cieca di coloro che non hanno occhi… Viviamo in questo mondo come avvolti nella nebbia; ma la fede è il vento che dilegua la nebbia e che fa splendere sulla nostra anima un bel sole. Vedete, figli miei: quello che manca, è la fede…Quando non si ha fede, si è ciechi. Chi non vede, non conosce; chi non conosce, non ama; chi non ama Dio, ama se stesso e i piaceri della vita. Lega il suo cuore a cose che passano come una nube di fumo. Non può conoscere né la verità, né alcun bene; può conoscere soltanto la menzogna, perché non ha in sé la luce. Se avesse in sé la luce, vedrebbe chiaramente che tutto ciò che ama può solamente portarlo alla morte eterna. Se ci lasciassimo inondare da queste parole: “Credo fermamente che tu sei presente ovunque, che tu mi vedi, che il tuo sguardo è su di me che un giorno ti vedrò chiaramente di persona, che godrò di tutti i beni che mi hai promesso!…Mio Dio, spero che mi ricompenserai di tutto ciò che avrò fatto per esserti gradito!…Mio Dio, ti amo! E’ per amare te che ho un cuore!…” Oh! Basterebbe questo atto di fede, che è al tempo stesso anche un atto d’amore!… (Santo Curato d’Ars - San Giovanni Maria Vianney, omelie)</li>
</ul>
</p>

<h5>DengMingDao</h5>

<p>
<sup>055</sup> Divisione / Impossibile risolvere / di colpo i problemi. / Sciogliamo i nodi lentamente, / e dividiamo per conquistare. / Per risolvere un problema è utile capire innanzitutto se si tratta di un rompicapo, di un ostacolo o di un intrico. Un rompicapo non ha che da essere analizzato con attenzione: è un po' come sciogliere un groviglio di fili, e più di ogni altra cosa richiede pazienza. Un ostacolo va superato: dobbiamo usare la nostra forza e perseveranza per distruggere o allontanarci da ciò che ci blocca. Un intrico ci sprofonda in un labirinto di limitazioni: è la situazione più pericolosa, e per districarci il più velocemente possibile dobbiamo chiamare a raccolta tutte le nostre risorse. Tuttavia, qualsiasi sia il problema, è importante non affrontarlo tutto in una volta. Scomponiamolo in elementi più piccoli e facili da manovrare. Le situazioni più problematiche sono in realtà combinazioni di rompicapi, ostacoli e intrichi. Riducendole a questi elementi essenziali, possiamo risolverle più facilmente. Persino le difficoltà più grandi si lasciano appianare, se pazientemente ridotte ai minimi termini. E i nodi della vita si sciolgono come per magia. 
</p>

<h5>InFinemDei</h5>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
