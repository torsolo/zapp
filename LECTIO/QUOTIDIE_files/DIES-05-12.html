<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-12</h1>-->
<h1>DIES-05-12</h1>

<h5>Oremus</h5>

<p>
<ul>
<li>Padre Santo, mandaci lo Spirito Santo affinché egli ci porti alla comprensione della verità totale che è tuo Figlio Gesù Cristo. Rischiaraci con la luce del Verbo della vita, perché camminiamo nello splendore della verità. Liberaci da ogni falsa illusione, che ci mette alla mercé delle mode, dei soggettivismi o dei nostri stessi sentimenti. Da' forza alla debolezza del nostro desiderio affinché rimaniamo fedeli alla tua grazia.</li>
</ul>
</p>

<p>
<ul>
<li>Aiuta, o Madre, la nostra fede! Apri il nostro ascolto alla Parola, perché riconosciamo la voce di Dio e la sua chiamata. Semina nella nostra fede la gioia del Risorto. Ricordaci che chi crede non è mai solo. Insegnaci a guardare con gli occhi di Gesù, affinché Egli sia luce sul nostro cammino. E che questa luce della fede cresca sempre in noi, finché arrivi quel giorno senza tramonto, che è lo stesso Cristo, il Figlio tuo, nostro Signore! (Papa Francesco)</li>
</ul>
</p>

<p>
<ul>
<li>Vieni o Spirito creatore, visita le nostre menti. Riempi della tua grazia i cuori che hai creato. O dolce consolatore, dono del Padre altissimo, acqua viva, fuoco, amore, santo crisma dell'anima, dito della mano di Dio, promesso dal Salvatore, irradia i tuoi sette doni, suscita in noi la parola. Sii luce dell'intelletto, fiamma ardente del cuore. Sana le nostre ferite con il balsamo del tuo amore. Difendici dal nemico, reca in dono la pace, la tua guida invincibile ci preservi dal male. Luce d'eterna sapienza, svelaci il grande mistero di Dio Padre e del Figlio, uniti in un solo amore. Sia gloria a Dio Padre e al Figlio che è risorto, e allo Spirito Paraclito nei secoli dei secoli. Amen.</li>
</ul>
</p>

<p>
<ul>
<li>Veglia sulla nostra unione / Hai chiamato i nostri cuori per nome. Hai messo i nostri passi sulla stessa strada. Hai disegnato il nostro cammino fio a te, ed oggi la tua presenza avvolge in un tenero abbraccio il nostro amore. Hai messo un “sì” sulle nostre labbra per annunciare l’infiita meraviglia del tuo agire. Adesso da un angolo del cielo veglia sulla nostra unione, rafforza quei passi e guidaci su quella strada. Dacci forza quando l’amore perderà il suo entusiasmo. Parla ai nostri cuori quando il silenzio si farà sentire. Dacci parole per chi vive nel silenzio. Dacci gioia per chi vive nel dolore. Dacci speranza per chi non la conosce. La nostra casa sia aperta come lo è la tua oggi. I nostri fili siano il tuo sogno più bello e noi capaci di realizzarlo come tu vuoi. Regala al nostro stare insieme, tutti i giorni che hai stabilito per noi, e quando ci chiamerai a Te, fa possiamo dirti un altro “sì”. (Elisa P.)</li>
</ul>
</p>

<p>
<ul>
<li>L'anima mia magnifica il Signore e il mio spirito esulta in Dio, mio salvatore, perché ha guardato l'umiltà della sua serva. D'ora in poi tutte le generazioni mi chiameranno beata. Grandi cose ha fatto in me l'Onnipotente e Santo è il suo nome: di generazione in generazione la sua misericordia si stende su quelli che lo temono. Ha spiegato la potenza del suo braccio, ha disperso i superbi nei pensieri del loro cuore; ha rovesciato i potenti dai troni, ha innalzato gli umili; <b>ha ricolmato di beni gli affamati,</b> ha rimandato i ricchi a mani vuote. Ha soccorso Israele, suo servo, ricordandosi della sua misericordia, come aveva promesso ai nostri padri, ad Abramo e alla sua discendenza, per sempre. ♦ Di che cosa si deve essere affamati? La fame per noi deve essere una sola, anche se da vivere sotto aspetti molteplici. Deve essere fame di giustizia, di verità, di conoscenza, di sapienza, di vera salvezza, di carità. Fame di amore, di speranza, di Dio, di vita eterna, di santità, di perdono, di riconciliazione, di fratellanza, di comunione, di Eucaristia. Fame di grazia, di Spirito Santo, di Cristo Signore, della Chiesa, di conversione, di crescita spirituale, di essere persone secondo il cuore di Gesù Signore. Quando si ha questa fame, sempre il Signore interviene e colma gli affamati di Lui di ogni bene, ogni grazia, ogni benedizione. Chi rimane nelle sue tenebre, nella sua immoralità, idolatria, empietà, ateismo, vi rimane perché non manifesta alcuna fame di Dio e dei suoi beni divini. Dio sempre si fa trovare. Dio vive per farsi trovare. Non vive per nascondersi e neanche per stare lontano dall’uomo. È Lui stesso che ci invita a cercarlo, ad andare alla sua mensa, a nutrirci di Lui. La sapienza si è costruita la sua casa, ha intagliato le sue sette colonne. Ha ucciso il suo bestiame, ha preparato il suo vino e ha imbandito la sua tavola. Ha mandato le sue ancelle a proclamare sui punti più alti della città: «Chi è inesperto venga qui!». A chi è privo di senno ella dice: «Venite, mangiate il mio pane, bevete il vino che io ho preparato. Abbandonate l’inesperienza e vivrete, andate diritti per la via dell’intelligenza» (Pro 9,1-6). O voi tutti assetati, venite all’acqua, voi che non avete denaro, venite, comprate e mangiate; venite, comprate senza denaro, senza pagare, vino e latte. Perché spendete denaro per ciò che non è pane, il vostro guadagno per ciò che non sazia? Su, ascoltatemi e mangerete cose buone e gusterete cibi succulenti. Porgete l’orecchio e venite a me, ascoltate e vivrete. Io stabilirò per voi un’alleanza eterna, i favori assicurati a Davide. Ecco, l’ho costituito testimone fra i popoli, principe e sovrano sulle nazioni. Ecco, tu chiamerai gente che non conoscevi; accorreranno a te nazioni che non ti conoscevano a causa del Signore, tuo Dio, del Santo d’Israele, che ti onora. Cercate il Signore, mentre si fa trovare, invocatelo, mentre è vicino. L’empio abbandoni la sua via e l’uomo iniquo i suoi pensieri; ritorni al Signore che avrà misericordia di lui e al nostro Dio che largamente perdona. Perché i miei pensieri non sono i vostri pensieri, le vostre vie non sono le mie vie. Oracolo del Signore (Is 55,1-8). / Vergine Maria, Madre dal cuore sempre alla ricerca del tuo Dio, insegnaci a cercare il Signore per essere da Lui saziati. Angeli e Santi del Cielo, create in noi una fame sempre viva, nuova del nostro Dio. </li>
</ul>
</p>

<p>
<ul>
<li>Ave, o Maria, piena di grazia, il Signore è con te. <b>Tu sei benedetta fra le donne</b> e benedetto è il frutto del tuo seno, Gesù. Santa Maria, Madre di Dio, prega per noi peccatori, adesso e nell'ora della nostra morte. Amen. ♦ “Tu sei benedetta fra le donne” è un titolo rarissimo nella Bibbia. Prima della Vergine Maria, è dato a due sole persone: Giaele è Giuditta. È dato a Giaele perché libera il popolo di Dio dall’oppressione di Sisara, al quale con un piolo schiaccia la testa: “Sia benedetta fra le donne Giaele, la moglie di Cheber il Kenita, benedetta fra le donne della tenda! Acqua egli chiese, latte ella diede, in una coppa da prìncipi offrì panna. Una mano ella stese al picchetto e la destra a un martello da fabbri, e colpì Sìsara, lo percosse alla testa, ne fracassò, ne trapassò la tempia. Ai piedi di lei si contorse, cadde, giacque; ai piedi di lei si contorse, cadde; dove si contorse, là cadde finito” (Gdc 5,24-27). Quanto più grande è la Vergine Maria. Ella ogni giorno schiaccia la testa al nemico dell’uomo che è il serpente antico: “Io porrò inimicizia fra te e la donna, fra la tua stirpe e la sua stirpe: questa ti schiaccerà la testa e tu le insidierai il calcagno» (Gn 3,15). È dato questo titolo a Giuditta, perché taglia la testa ad Oloferne, liberando con questa sua prodezza tutto il popolo dei Giudei da un duro e crudele asservimento al Re di Babilonia: “Ozia a sua volta le disse: «Benedetta sei tu, figlia, davanti al Dio altissimo più di tutte le donne che vivono sulla terra, e benedetto il Signore Dio che ha creato il cielo e la terra e ti ha guidato a troncare la testa del capo dei nostri nemici. Davvero il coraggio che ti ha sostenuto non sarà dimenticato dagli uomini, che ricorderanno per sempre la potenza di Dio. Dio compia per te queste cose a tua perenne esaltazione, ricolmandoti di beni, in riconoscimento della prontezza con cui hai esposto la vita di fronte all’umiliazione della nostra stirpe, e ti sei opposta alla nostra rovina, comportandoti rettamente davanti al nostro Dio». E tutto il popolo esclamò: «Amen! Amen!»” (Gdt 13,18-20). Infinitamente più grande è la Vergine Maria. Per la sua obbedienza a Dio, viene reso all’impotenza il nemico dell’umanità, colui che la vuole tenere prigioniera sotto la dura schiavitù del peccato, della morte, di ogni altro male fisico e spirituale. Da Elisabetta questo titolo è dato alla Vergine Maria, perché scelta da Dio ad essere la Madre del Messia, del Redentore, del suo Dio: “Elisabetta fu colmata di Spirito Santo ed esclamò a gran voce: «Benedetta tu fra le donne e benedetto il frutto del tuo grembo! A che cosa devo che la madre del mio Signore venga da me? Ecco, appena il tuo saluto è giunto ai miei orecchi, il bambino ha sussultato di gioia nel mio grembo. E beata colei che ha creduto nell’adempimento di ciò che il Signore le ha detto» (Lc 1,41-45). La Vergine Maria è la sola donna al mondo che Dio ha scelto per essere la Madre del Figlio suo, del suo Verbo Eterno, del suo Unigenito. La sua è una grandezza unica, irripetibile. Non è esistita prima. Non esisterà dopo. Per l’eternità e per il tempo questa gloria è solo della Vergine Maria. Per questa opera la Vergine Maria non ha annientato alcun’altra persona. Ha però annientata se stessa, si è annichilita dinanzi a Dio, si fatta la sua umilissima serva. Ha dato tutta se stessa per il compimento della missione ricevuta. Ai piedi della croce si è lasciata fare martire nell’anima. Trapassata dalla spada del dolore per la crocifissione del Figlio, offre se stessa a Dio per la salvezza di tutti i suoi figli. Non chiede giustizia. Non domanda vendetta. Prega perché nessuna goccia del sangue del suo Amato Figlio cada invano. Lei è la Madre con un solo desiderio: che ogni suo figlio giunga nella gloria del Cielo, nella beatitudine eterna. Per questo Ella ogni giorno scende in campo per tagliare la testa al nostro nemico infermale che è Satana, il falso, il bugiardo, il mentitore, il menzognero, l’ingannatore, il negatore della verità di Dio e dell’uomo. / Vergine Maria, Madre della Redenzione, Benedetta per i secoli eterni, liberaci dal male che ci opprime e dal peccato che ci conduce alla morte. Angeli e Santi di Dio, aiutateci a proclamare sempre le lodi della Beata Vergine Maria, la Beata e Benedetta tra le donne. </li>
</ul>
</p>

<p>
<ul>
<li>(Pr 31,18)  È soddisfatta, perché i suoi affari vanno bene / La testimonianza della coscienza è tutto per un uomo. Ma chi è in grado di penetrare nella propria coscienza per leggere in essa il bene e il male con gli stessi occhi di Dio? Spesso ci si sopravvaluta e spesso anche ci si svaluta. Questa è arte diabolica, suggerita dal maligno per ostacolare la vera conoscenza di noi stessi. Con San Paolo non è così: Non vogliamo infatti che ignoriate, fratelli, come la tribolazione, che ci è capitata in Asia, ci abbia colpiti oltre misura, al di là delle nostre forze, tanto che disperavamo perfino della nostra vita. Abbiamo addirittura ricevuto su di noi la sentenza di morte, perché non ponessimo fiducia in noi stessi, ma nel Dio che risuscita i morti. Da quella morte però egli ci ha liberato e ci libererà, e per la speranza che abbiamo in lui ancora ci libererà, grazie anche alla vostra cooperazione nella preghiera per noi. Così, per il favore divino ottenutoci da molte persone, saranno molti a rendere grazie per noi. Questo infatti è il nostro vanto: la testimonianza della nostra coscienza di esserci comportati nel mondo, e particolarmente verso di voi, con la santità e sincerità che vengono da Dio, non con la sapienza umana, ma con la grazia di Dio. Infatti non vi scriviamo altro da quello che potete leggere o capire. Spero che capirete interamente – come in parte ci avete capiti – che noi siamo il vostro vanto come voi sarete il nostro, nel giorno del Signore nostro Gesù (2Cor 1,8-14). La Vergine Maria è la Donna dalla coscienza purissima, ma anche dagli occhi di Spirito Santo. È con questi occhi che Lei sempre leggeva nella sua coscienza e sempre con la fortezza e la sapienza dello Spirito che avvolgeva per intero la sua anima, il suo spirito, il suo corpo, si disponeva a fare la volontà del Signore suo Dio e Padre. La Vergine Maria è contenta. I suoi “affari spirituali” vanno bene. Le porte del suo corpo, del suo spirito, della sua anima sono chiuse al male, sono spalancate per il bene, anzi per il sommo bene. Dio attraverso di Lei può realizzare ogni suo progetto di salvezza, redenzione, rinnovamento del mondo, dell’umanità, della sua creazione. Chi vuole leggere la sua coscienza, deve chiedere alla Vergine Maria che gli faccia dono dei suoi occhi. Con essi vedrà il bene e il male che si annidano in essa. Dovrà anche chiedere tutta la sua sapienza e fortezza perché chiuda la porta al male e la apra solo al bene. Anzi Essa stessa dovrà essere porta chiusa al male e porta aperta al bene. Chi si distacca, si separa, vive con Lei una relazione altalenante,  mai potrà avere la gioia di conoscere le profondità della sua coscienza. Vivrà nell’illusione di camminare bene, mentre sta dirigendosi verso il fallimento della propria vita.  Maria è la sola certezza che ci è stata data perché noi possiamo percorrere la via verso il Cielo. / Vergine Maria, Donna dalla coscienza purissima, sii tu i nostri occhi, la nostra sapienza, la nostra fortezza. Aiutaci a vedere il bene e il male che si annida nel nostro cuore, in modo che possiamo eliminare da esso tutto ciò che non è gradito al Padre nostro Celeste. Senza di te cammineremo da ciechi in una terra di tenebre e caligine. Angeli e Santi, intercedete per noi. Non permettete che siamo privati degli occhi della Madre celeste nel nostro combattimento contro le tenebre del mondo. Noi siamo figli della luce, siamo stati fatti luce di Gesù Signore, ma senza di Lei la nostra luce sempre si spegne. Intercedete perché la Madre di Dio sempre riaccenda la nostra lampada. </li>
</ul>
</p>

<p>
<ul>
<li>(Lc, 1,44) Il bambino ha sussultato di gioia nel mio grembo / Giovanni il Battista è nel seno di Elisabetta ed è al sesto mese. Non appena la voce di Maria giunge all’orecchio della madre, lui salta nel grembo come un vitello nella stalla: “Ecco, appena il tuo saluto è giunto ai miei orecchi, il bambino ha sussultato di gioia nel mio grembo”. Di questa esultanza, di questo salterellare di gioia, simili a vitelli, parla il profeta Malachia. Ecco infatti: sta per venire il giorno rovente come un forno. Allora tutti i superbi e tutti coloro che commettono ingiustizia saranno come paglia; quel giorno, venendo, li brucerà – dice il Signore degli eserciti – fino a non lasciar loro né radice né germoglio. Per voi, che avete timore del mio nome, sorgerà con raggi benefici il sole di giustizia e voi uscirete saltellanti come vitelli dalla stalla. Calpesterete i malvagi ridotti in cenere sotto le piante dei vostri piedi nel giorno che io preparo, dice il Signore degli eserciti. Tenete a mente la legge del mio servo Mosè, al quale ordinai sull’Oreb precetti e norme per tutto Israele. Ecco, io invierò il profeta Elia prima che giunga il giorno grande e terribile del Signore: egli convertirà il cuore dei padri verso i figli e il cuore dei figli verso i padri, perché io, venendo, non colpisca la terra con lo sterminio (Ml 3,19-24). Il Salmista ci rivela che Lui esulta al solo pensiero che nelle ore notturne rivolge al suo Dio. Si sussulta per la gioia, si saltella per la letizia che il Signore infonde nello spirito. O Dio, tu sei il mio Dio, dall’aurora io ti cerco, ha sete di te l'anima mia, desidera te la mia carne in terra arida, assetata, senz’acqua. Così nel santuario ti ho contemplato, guardando la tua potenza e la tua gloria. Poiché il tuo amore vale più della vita, le mie labbra canteranno la tua lode. Così ti benedirò per tutta la vita: nel tuo nome alzerò le mie mani. Come saziato dai cibi migliori, con labbra gioiose ti loderà la mia bocca. Quando nel mio letto di te mi ricordo e penso a te nelle veglie notturne, a te che sei stato il mio aiuto, esulto di gioia all’ombra delle tue ali. A te si stringe l’anima mia: la tua destra mi sostiene. Ma quelli che cercano di rovinarmi sprofondino sotto terra, siano consegnati in mano alla spada, divengano preda di sciacalli. Il re troverà in Dio la sua gioia; si glorierà chi giura per lui, perché ai mentitori verrà chiusa la bocca (Sal 63 (62) 1-12). Il sussulto del bambino nel grembo di Elisabetta è il frutto della voce della Vergine Maria. La sua voce è così piena, carica, colma e stracolma di Spirito Santo, da farlo posare tutto su Elisabetta e da Elisabetta sul bambino. Questo evento deve condurci ad una seria riflessione sulla nostra relazione con lo Spirito di Dio. Noi predichiamo, insegniamo, ammaestriamo, catechizziamo, spieghiamo, diciamo la Parola del Signore in mille modi. Eppure il mondo non riceve nessuna scossa. A volte le nostre parole tediano la gente e altre volte le addormentano. Questo è il segno evidente che in noi è assente lo Spirito del Signore. La nostra parola è solo voce nostra, non veicolo di Dio, non carro sul quale viaggia lo Spirito Santo per raggiungere i cuori, smuoverli dal loro torpore, aprirli alla verità, condurli alla luce. Conosco una persona così potentemente ricca di Spirito Santo che non ha alcun bisogno di alcuna parola per far sussultare un cuore, molti cuori, una intera assemblea. A volte basta la sua presenza fisica e tutti cominciano a saltellare come vitelli nella stalla. Altre volte con il solo sguardo il cuore si mette in questione e si apre alla verità del cielo. Succede spesso che con una sola parola, lo Spirito compie una grande conversione. Questo mondo che si apre a Dio, attraverso questi molteplici modi o forme di presenza, attesta che lo Spirito Santo vive in lei e che tutto di lei trasuda di Spirito del Signore. Lo Spirito l’ha permeata di sé in ogni parte del suo corpo, della sua anima, del suo spirito. Lei è tutta sua. Questo suo modo di operare la salvezza ha messo sempre in crisi la mia coscienza. Sono fermamente convinto che se lo Spirito non abita potentemente in me, come abita in lei, la mia missione presbiterale mai potrà produrre un solo frutto. Non siamo noi con la nostra scienza, che salviamo e convertiamo, ma è sempre lo Spirito di Dio che noi siamo chiamati a rivestire, se vogliamo essere veri strumenti di Cristo Signore per l’annunzio fruttuoso del suo Vangelo. / Vergine Maria, Madre della Redenzione, Angeli, Santi, fateci vero veicolo dello Spirito Santo. </li>
</ul>
</p>

<p>
<ul>
<li>(Lc, 1,45) Beata colei che ha creduto / Leggendo l’Inno alla fede regalatoci dallo Spirito Santo, notiamo che ogni uomo di fede aggiunge sempre qualcosa alla fede di colui che lo ha preceduto. La Vergine Maria è stata proclamata beata da Elisabetta per la sua fede: “E beata colei che ha creduto nell’adempimento di ciò che il Signore le ha detto”. Qual è la novità assoluta mai rivelata prima e che mai potrà essere rivelata, avendo la Madre di Dio raggiunto il limite ultimo della possibilità dello stesso Dio? Oltre Maria mai si potranno trovare altre possibilità di fede. In Lei il processo della fede giunge al suo compimento. Lei è infinitamente oltre tutti gli altri che l’hanno preceduta. La fede è fondamento di ciò che si spera e prova di ciò che non si vede. Per questa fede i nostri antenati sono stati approvati da Dio. Per fede, Abele offrì a Dio un sacrificio migliore di quello di Caino e in base ad essa fu dichiarato giusto, avendo Dio attestato di gradire i suoi doni; per essa, benché morto, parla ancora. Per fede, Noè, avvertito di cose che ancora non si vedevano, preso da sacro timore, costruì un’arca per la salvezza della sua famiglia; e per questa fede condannò il mondo e ricevette in eredità la giustizia secondo la fede. Per fede, Abramo, chiamato da Dio, obbedì partendo per un luogo che doveva ricevere in eredità, e partì senza sapere dove andava. Per fede, anche Sara, sebbene fuori dell’età, ricevette la possibilità di diventare madre, perché ritenne degno di fede colui che glielo aveva promesso. Per questo da un uomo solo, e inoltre già segnato dalla morte, nacque una discendenza numerosa come le stelle del cielo e come la sabbia che si trova lungo la spiaggia del mare e non si può contare. Per fede, Abramo, messo alla prova, offrì Isacco, e proprio lui, che aveva ricevuto le promesse, offrì il suo unigenito figlio, del quale era stato detto: Mediante Isacco avrai una tua discendenza. Egli pensava infatti che Dio è capace di far risorgere anche dai morti: per questo lo riebbe anche come simbolo. Per fede, Isacco benedisse Giacobbe ed Esaù anche in vista di beni futuri. Per fede, Giacobbe, morente, benedisse ciascuno dei figli di Giuseppe e si prostrò, appoggiandosi sull’estremità del bastone. Per fede, Giuseppe, alla fine della vita, si ricordò dell’esodo dei figli d’Israele e diede disposizioni circa le proprie ossa. Per fede, Mosè, appena nato, fu tenuto nascosto per tre mesi dai suoi genitori, perché videro che il bambino era bello; e non ebbero paura dell’editto del re. Per fede, Mosè, divenuto adulto, rifiutò di essere chiamato figlio della figlia del faraone, preferendo essere maltrattato con il popolo di Dio piuttosto che godere momentaneamente del peccato. Egli stimava ricchezza maggiore dei tesori d’Egitto l’essere disprezzato per Cristo; aveva infatti lo sguardo fisso sulla ricompensa. Per fede, egli lasciò l’Egitto, senza temere l’ira del re; infatti rimase saldo, come se vedesse l’invisibile. Per fede, essi passarono il Mar Rosso come fosse terra asciutta. Quando gli Egiziani tentarono di farlo, vi furono inghiottiti. Per fede, caddero le mura di Gerico, dopo che ne avevano fatto il giro per sette giorni. Per fede, Raab, la prostituta, non perì con gli increduli, perché aveva accolto con benevolenza gli esploratori (Cfr. Eb 11,1-40). Alla Vergine Maria è stata chiesta una fede oltre, infinitamente oltre tutta la storia di fede del suo popolo. A Lei è stato chiesto di credere che Dio si fa carne, uomo. Che il Creatore si fa creatura. Che Lei, piccola e umile donna, sarebbe divenuta la Madre del suo Dio, del suo Creatore, del suo Signore. Per il popolo di Dio questa fede non solo è oltre ogni fede, è anche contro la stessa fede. Essa annienta il rigido monoteismo sul quale la religione dei padri fondava se stessa. Essa è fede oltre tutti i profeti, i saggi, oltre tutta la Parola rivelata. Alla Vergine Maria è stato chiesto proprio questo genere di fede: credere oltre la sua stessa fede, contro la sua stessa fede, contro quella fede che ogni giorno si leggeva nelle Scritture e della quale si parlava sia nelle sinagoghe che nelle case. La sua risposta è stata immediata: Dio vuole modificare la sua Parola antica, Lui è il Signore e Lui la può sempre modificare. Vuole rivelarci qualcosa di più grande di sé, finora mai rivelato? È un suo diritto farlo. Io credo. Qualsiasi cosa lui dica e mi chiede, io la faccio. Sono la sua Serva. Lui parla. Io ascolto e credo. / Vergine Maria, Madre della Redenzione, Angeli, Santi, insegnateci la via della vera fede.</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
12 maggio: santi Nereo e Achilleo, martiri; san Pancrazio, ragazzo martire; santi Cirillo e sei compagni, martiri; sant'Epifanio, vescovo di Salamina; san Filippo, sacerdote; san Modoaldo, vescovo di Treviri; santa Rictrude, badessa di Marchiennes; san Germano, vescovo di Costantinopoli; san Domenico della Calzada, eremita; beata Imelda Lambertini, vergine domenicana; beata Giovanna, vergine.
</p>

<h5>Quotes</h5>

<p>
<ul>
<li>Ho visto Gesù che mi ha detto: «Figlia Mia, Mi hai procurato una gioia più grande facendoMi quel servizio, che se avessi pregato a lungo». Ho risposto: «Ma, Gesù mio, io non ho fatto il servizio a Te, ma a quel malato». Ed il Signore mi ha risposto: «Sì, figlia Mia, qualunque cosa fai al prossimo, la fai a Me» (Diario Faustina, 1029). </li>
<li>La caratteristica dell’amore è di dare sempre e di sempre ricevere. (Santa Elisabetta della Trinità)</li>
<li>Dio ama il mondo per mezzo di noi. Il mondo sembra impegnato a trasformare Dio in una reliquia del passato; ma noi, mediante l’amore, la purezza della nostra vita e la nostra bontà, dimostriamo al mondo che Dio è molto attuale. (Madre Teresa di Calcutta)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
Padre Santo, ti rendiamo grazie per il dono dello Spirito Santo che tu diffondi di continuo sulla tua Chiesa. La nostra fedele adesione a questa appartenenza ecclesiale manifesti tuo Figlio e nostro Signore Gesù Cristo e gli renda gloria. Mantieni il nostro sguardo fisso su di lui. Il tuo Spirito sostenga il nostro progetto di vivere nel seno della tua Chiesa, ci apra alla verità tutta intera e ci aiuti sulla via che ci porta al destino per il quale siamo stati creati e riscattati.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
