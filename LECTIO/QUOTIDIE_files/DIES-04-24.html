<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-24</h1>-->
<h1>DIES-04-24</h1>

<h5>Oremus</h5>

<p>
<ul>
<li>Signore, oggi mi sono risvegliato più felice del solito, ma non sono molto sicuro di restare felice quando ti ascolterò parlare. Molti dei tuoi discepoli hanno trovato la tua parola troppo dura e si sono allontanati da te. È forse perché ti hanno ascoltato troppo intensamente o troppo superficialmente? Signore, poiché tu mi concedi del tempo, concedimi anche il coraggio di ascoltare la tua parola, e tienimi vicino a te. Amen.</li>
</ul>
</p>

<p>
<ul>
<li>Signore insegnami quell'amore che è sempre paziente e sempre gentile, mai geloso, presuntuoso, egoista e permaloso. L'amore che prova gioia nella verità, sempre pronto a perdonare, a credere, a sperare e a sopportare. Che io possa alla fine essere stato il debole ma costante riflesso del tuo amore perfetto. (Madre Teresa di Calcutta)</li>
</ul>
</p>

<p>
<ul>
<li>La sola bella notizia / C’è una sola bella notizia nel mondo degna di essere conosciuta e gridata e che dona felicità e pace: quella che annuncia che tu Signore, sei risorto, la morte è stata vinta, il diavolo sconfitto, la luce è entrata nel buio del sepolcro, la speranza è tornata a regnare, il sorriso ha preso il posto della tristezza la gioia quella del pianto. E perché questa notizia non sia sopraffatta dalle altre, vuote e inutili, ricordacela ogni giorno. Apri i nostri occhi come ai discepoli di Emmaus, spezzando anche per noi il tuo Pane e la tua Parola.</li>
</ul>
</p>

<p>
<ul>
<li>Fermati, figlio mio, prenditi il tempo giusto per gustarmi. Ascoltami nel canto degli uccelli, nei suoni prodotti dall´attività fervida delle mie creature. Percepiscimi nella carezza del vento, che ti viene incontro e ti sfiora il viso; sentimi nel tocco tiepido del sole che stamani ti riscalda; vedimi nella luce che da esso proviene, dandoti il senso della mia creazione. Fermati! Siediti! Ascolta! E guarda! E´opera mia! E´tutto quello che ho preparato per voi, figli miei. E´sole, è calore, è tepore, è abbraccio; è luce, è carezza, è contatto, è presenza; è amore, è comunione, è partecipazione alla creazione, è vita! Ma è anche cambiamento! E´il tempo che scorre portandosi gli anni con sé. E´l´alternarsi delle stagioni al ritmo della vita. E´il riposo dopo l´impegno, è il risveglio dalla pausa fortificante. Ed è anche lotta: resistere al vento e alle tempeste; al gelo e al caldo soffocante. Comunque è vita, vissuta e da vivere. Siediti, figlio mio, ascolta! Protenditi! Fermati, figlio mio! Fermati! Fermatevi! Immergi tutto te stesso nel creato, affonda la tua curiosità in ciò che ti circonda, ti è vicino, ti passa accanto. Scorgimi in tutte le creature. Fa’ attenzione! E´vita quella che scorre intorno a te. Procede nonostante il vento soffi e spazzi, l´acqua scorra e sommerga, il gelo copra e bruci. Comunque è vita, vissuta e da vivere. Figlio, figli, io ti amo, vi amo, da sempre… Ti seguirò, Gesù. Ti seguirò, cercando la direzione delle tue orme. Non sempre saprò far coincidere ai tuoi passi i miei. Ti seguirò, perché baluardo sei nella mia vita, rupe a protezione e difesa, fortezza che è rifugio e meta. Ti seguirò, anzi siederò a conversare con te; mi istruirai, mi donerai così la tua confidenza. Ti seguirò, e per me sarai il conforto; il petto mi offrirai su cui abbandonare il capo. Ti seguirò; sarò con te e tu con me: ai piedi della croce, lungo il cammino del Calvario, durante la flagellazione, nel momento della condanna voluta dai figli-fratelli. Ti seguirò perché sei tu a chiamarmi, ed io voglio … Solo questo di mio posso donarti. (Francesco Chioffi Squitieri)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
24 aprile: san Fedele da Sigmaringen, sacerdote cappuccino e martire; sante Maria di Cleofa e Salome; sant'Alessandro, martire; sant'Antimo, vescovo di Nicomedia, e i compagni, martiri; san Gregorio, vescovo di Elvira; san Deodato, diacono e abate; san Mellito, vescovo di Canterbury; san Vilfrido, vescovo di York; sant'Egberto, sacerdote e monaco; san Guglielmo, eremita; santa Maria di Sant'Eufrasia Pelletier, vergine, fondatrice delle Suore del Buon Pastore; san Benedetto Menni, sacerdote dei fatebenefratelli, fondatore delle Suore Ospedaliere del Sacro Cuore di Gesù; santa Maria Elisabetta Hesselblad, vergine, restauratrice dell'Ordine di Santa Brigida.
</p>

<h5>Quotes</h5>

<p>
<ul>
<li>Con la fiducia e la semplicità di un piccolo bimbo, mi affido a Te oggi, Signore Gesù, mio Maestro. Lascio a Te la completa libertà di guidare l'anima mia. Guidami per le strade che Tu voi; io non voglio conoscerle. Io verrò fiduciosa dietro a Te. Il Tuo Cuore misericordioso può tutto (Diario Faustina, 228).</li>
<li>Quel che abbiamo alle spalle e quel che abbiamo davanti sono piccole cose se paragonate a ciò che abbiamo dentro. (Ralph Waldo Emerson)</li>
<li>La vera soddisfazione deriva dalla certezza di aver dato il meglio di sé. (João Catarin Mezzomo)</li>
<li>La scimmia che non vede il proprio sedere prende in giro le altre scimmie. (Etiopia)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
<a href="" title="FILEST:TAO:TAO365" class="page">FILEST:TAO:TAO365</a><br>
<sup>114</sup> Fede / Invece di sapere, / credere. / Nessun dio superiore, / ma un dio interiore. / Non esiste dio nel senso di un padre o di una madre cosmici che provvederanno sempre ai loro figli. Né esiste burocrazia celeste cui appellarsi. Simili modelli non ricalcano un ordine divino, ma sono proiezioni di modelli archetipici. Se crediamo nel divino come famiglia cosmica, ci releghiamo in uno stato di perpetua adolescenza. Se consideriamo il divino un governo supremo, resteremo eternamente vittime di un'autorità insondabile. Tuttavia, abbandonare del tutto la fede non serve. Non ne deriva la possibilità di rinunciare a credere nell'esistenza di esseri superiori. La fede ci è necessaria non perché vi sono esseri in grado di punirci o di ricompensarci, bensì perché gli dèi sono un modo meraviglioso per descrivere quanto ci accade. Essi incarnano gli aspetti più elevati dell'aspirazione umana. Gli dèi sugli altari sono metafore indispensabili per l'esperienza spirituale degli uomini. Non dovremmo mai permettere alla nostra fede di venire scossa solo perché ci accadono cose spiacevoli o perché i nostri cari muoiono. Fortuna e sfortuna non sono nelle mani degli dèi, dunque è inutile addossare loro la colpa. Né la fede ha bisogno di essere confermata da accadimenti oggettivi. Perché la fede si afferma da sola. Se la conserviamo, otteniamo le sue ricompense. Se miglioriamo come persone, la nostra fede dà risultati. Siamo noi a creare la fede, i nostri sforzi a convalidarla. 
</p>

<h5>Krishnamurti</h5>

<p>
<a href="" title="ESOTEROS:MAESTRI:Jiddu Krishnamurti:Quotidiane1" class="page">ESOTEROS:MAESTRI:Jiddu Krishnamurti:Quotidiane1</a><br>
24-04 La bellezza che è al di là della sensazione: Senza passione come può esserci bellezza? Non intendo la bellezza dei quadri, dei palazzi, delle donne sapientemente truccate e tutto il resto. Queste cose hanno una loro bellezza. Le cose fatte dall’uomo, una cattedrale, un tempio, un quadro, una poesia, una statua, possono essere più o meno belle. Ma c’è una bellezza che è al di là della sensazione e del pensiero e che non può essere scoperta, capita o conosciuta se non c’è passione. Non fraintendete questa parola. Non è una brutta parola; la passione non è qualcosa che potete comprare al mercato, non è qualcosa di romantico. Non ha niente a che fare con l’emozione, col sentimento. Non è una cosa rispettabile: una fiamma che distrugge tutto quello che è falso. E noi abbiamo sempre troppa paura per consentire a questa fiamma di divorare le cose che ci sono care, le cose che riteniamo importanti. 
</p>

<h5>InFinemDei</h5>

<p>
Signore, tu vuoi sapere se, come Pietro, ho fatto il percorso che porta alla fede. Ho l'impressione di doverti credere perché non ti capisco. Ed è perché tu oltrepassi il mio intelletto che io devo riconoscere: tu sei più grande di me; tu sei il Dio santo. Sii il mio rifugio. Amen.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
