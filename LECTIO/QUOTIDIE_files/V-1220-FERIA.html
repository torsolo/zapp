<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Feria propria del 20 Dicembre
</p>

<p>
<u>ANTIFONA</u> / Dalla radice di Iesse spunterà un germoglio, tutta la terra sarà piena della gloria del Signore, e ogni uomo vedrà la salvezza di Dio. (Is 11,1; 40,5; Lc 3,6)
</p>

<p>
<u>COLLETTA</u> / Tu hai voluto, o Padre, che all'annunzio dell'angelo la Vergine immacolata concepisse il tuo Verbo eterno, e avvolta dalla luce dello Spirito Santo divenisse tempio della nuova alleanza: fa' che aderiamo umilmente al tuo volere, come la Vergine si affidò alla tua parola. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Ecco, la vergine concepirà e partorirà un figlio</b> / Dal libro del profeta Isaìa (Is 7,10-14) / In quei giorni, il Signore parlò ad Àcaz: «Chiedi per te un segno dal Signore, tuo Dio, dal profondo degli inferi oppure dall'alto». Ma Àcaz rispose: «Non lo chiederò, non voglio tentare il Signore». Allora Isaìa disse: «Ascoltate, casa di Davide! Non vi basta stancare gli uomini, perché ora vogliate stancare anche il mio Dio? Pertanto il Signore stesso vi darà un segno. Ecco: la vergine concepirà e partorirà un figlio, che chiamerà Emmanuele». / Parola di Dio.
</p>

<p>
<u>PSALMUS</u> / (Sal 23) <b>Ecco, viene il Signore, re della gloria</b> / Del Signore è la terra e quanto contiene: il mondo, con i suoi abitanti. È lui che l'ha fondato sui mari e sui fiumi l'ha stabilito. / Chi potrà salire il monte del Signore? Chi potrà stare nel suo luogo santo? Chi ha mani innocenti e cuore puro, chi non si rivolge agli idoli. / Egli otterrà benedizione dal Signore, giustizia da Dio sua salvezza. Ecco la generazione che lo cerca, che cerca il tuo volto, Dio di Giacobbe.
</p>

<p>
<u>ACCLAMATIO</u> / Alleluia, alleluia / O Chiave di Davide, che apri le porte del Regno dei cieli: vieni, e libera l'uomo prigioniero che giace nelle tenebre. / Alleluia.
</p>

<p>
<u>VANGELO</u> / <b>Ecco, concepirai e darai alla luce un figlio</b> / Dal Vangelo secondo Luca (Lc 1,26-38) / Nel sesto mese, l'angelo Gabriele fu mandato da Dio in una città della Galilea, chiamata Nàzaret, a una vergine, promessa sposa di un uomo della casa di Davide, di nome Giuseppe. La vergine si chiamava Maria. Entrando da lei, disse: «Rallégrati, piena di grazia: il Signore è con te». A queste parole ella fu molto turbata e si domandava che senso avesse un saluto come questo. L'angelo le disse: «Non temere, Maria, perché hai trovato grazia presso Dio. Ed ecco, concepirai un figlio, lo darai alla luce e lo chiamerai Gesù. Sarà grande e verrà chiamato Figlio dell'Altissimo; il Signore Dio gli darà il trono di Davide suo padre e regnerà per sempre sulla casa di Giacobbe e il suo regno non avrà fine». Allora Maria disse all'angelo: «Come avverrà questo, poiché non conosco uomo?». Le rispose l'angelo: «Lo Spirito Santo scenderà su di te e la potenza dell'Altissimo ti coprirà con la sua ombra. Perciò colui che nascerà sarà santo e sarà chiamato Figlio di Dio. Ed ecco, Elisabetta, tua parente, nella sua vecchiaia ha concepito anch'essa un figlio e questo è il sesto mese per lei, che era detta sterile: nulla è impossibile a Dio». Allora Maria disse: «Ecco la serva del Signore: avvenga per me secondo la tua parola». E l'angelo si allontanò da lei. / Parola del Signore
</p>

<p>
<u>OREMUS</u> / La liturgia di questo giorno sottolinea la presenza di Maria nel grande evento dell'incarnazione. Uniti a lei presentiamo al Padre le nostre invocazioni e diciamo:<br>
O Padre, interceda per noi la Madre del tuo Figlio.
</p>

<p>
Per la santa Chiesa, vergine e madre, che nel tempo continua a generare a Cristo moltitudini di figli, perchè si conservi pura da ogni peccato e raggiunga quella santità che in Maria già risplende in modo perfetto. Preghiamo:<br>
Per i fedeli che si preparano alla festa del Natale, perchè a imitazione di Maria, vivano in atteggiamento di silenzio interiore per l'ascolto della Parola di Dio. Preghiamo:<br>
Per quanti operano nella pastorale, perchè abbiano sempre presente che Dio è l'artefice principale di ogni conversione e che egli si serve di mezzi umili, per compiere i suoi prodigi di salvezza. Preghiamo:<br>
Per i poveri che, come Maria, pongono la loro fiducia solo in Dio, perchè abbiano a sperimentare che proprio per loro Gesù è nato come fratello e salvatore. Preghiamo:<br>
Per la nostra comunità, perchè la sua fede diventi salda e matura come quella di Maria, che ha creduto senza avere prove e si è abbandonata in Dio senza esitare. Preghiamo:<br>
Per chi tenta di uscire da una situazione di peccato.<br>
Per i bambini della parrocchia.
</p>

<p>
Padre santo, che nel tuo libero progetto di amore verso gli uomini hai voluto unire indissolubilmente Maria all'incarnazione del Verbo, ascolta le nostre preghiere e concedici di ricevere per la fede lo stesso Gesù che la Vergine santissima ha concepito nella carne e ora vive e regna nei secoli dei secoli. Amen.
</p>

<p>
<u>OFFERTORIO</u> / Guarda, Signore, quest'unico mirabile sacrificio, e concedi che nella partecipazione al santo mistero riceviamo i beni che la fede ci fa sperare. Per Cristo nostro Signore.
</p>

<p>
<u>PREFAZIO</u> / L’attesa gioiosa del Cristo / È veramente cosa buona e giusta renderti grazie<br>
e innalzare a te l’inno di benedizione e di lode,<br>
Dio onnipotente ed eterno,<br>
per Cristo nostro Signore.<br>
Egli fu annunziato da tutti i profeti,<br>
la Vergine Madre l’attese e lo portò in grembo<br>
con ineffabile amore,<br>
Giovanni proclamò la sua venuta<br>
e lo indicò presente nel mondo.<br>
Lo stesso Signore,<br>
che ci invita a preparare il suo Natale<br>
ci trovi vigilanti nella preghiera, esultanti nella lode.<br>
Per questo dono della tua benevolenza,<br>
uniti agli angeli e ai santi,<br>
con voce unanime<br>
cantiamo l’inno della tua gloria: Santo...
</p>

<p>
<u>PREFAZIO</u> / Maria nuova Eva / È veramente giusto rendere grazie a te,<br>
Padre santo, Dio onnipotente ed eterno.<br>
Noi ti lodiamo, ti benediciamo, ti glorifichiamo,<br>
per il mistero della Vergine Madre.<br>
Dall’antico avversario venne la rovina,<br>
dal grembo verginale della figlia di Sion<br>
è germinato colui che ci nutre con il pane degli angeli<br>
ed è scaturita per tutto il genere umano<br>
la salvezza e la pace.<br>
La grazia che Eva ci tolse ci è ridonata in Maria.<br>
In lei, madre di tutti gli uomini,<br>
la maternità, redenta dal peccato e dalla morte,<br>
si apre al dono della vita nuova.<br>
Dove abbondò la colpa, sovrabbonda la tua misericordia<br>
in Cristo nostro salvatore.<br>
E noi, nell’attesa della sua venuta,<br>
uniti agli angeli e ai santi,<br>
cantiamo l’inno della tua lode: Santo...
</p>

<p>
<u>COMMUNIO</u> / L'angelo disse a Maria: «Ecco, concepirai e darai alla luce un figlio e gli porrai nome Gesù». (Lc 1,31)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Proteggi questa tua famiglia, Signore, che hai nutrito con il pane del cielo, e con la forza di questo sacramento raccoglila nella verità e nella pace. Per Cristo nostro Signore.
</p>

<h3>LECTIO</h3>

<h5>EVANGELIZO</h5>

<p>
<a href="https://vangelodelgiorno.org/IT/gospel" title="VangeloDelGiorno" class="https">VangeloDelGiorno</a>
</p>

<h5>DIBRUNO</h5>

<p>
<a href="FILE:///C:/MYKNOW/XDOCS/verbum/DiBruno.txt" title="DiBruno.txt" class="FILE">DiBruno.txt</a>
</p>

<h5>SILVESTRINI</h5>

<p>
<a href="https://liturgia.silvestrini.org/digest/" title="settimana" class="https">settimana</a>
</p>

<h5>LOYOLA</h5>

<p>
<a href="https://getupandwalk.gesuiti.it/" title="commento" class="https">commento</a>
</p>

<p>
<u>LettureBose</u> / Annuncio a Maria / Alla Vergine apparve Gabriele, ministro del mistero della venuta del re e proclamò: Rallegrati, piena di grazia! Il Signore è con te! (Lc 1,28). Per mezzo tuo egli libera tutto il genere umano dalla sua antica sventura l' dalla sua maledizione. Per questo anche David, anicnato di Dio, quando prende la sua cetra spirituale, sembra danzare di gioia nella sua anima al vedere le nozze della sua figlia e, facendo scorrere le dita prof et iche sulle corde inneggianti, intona un dolce inno, degno della stanza nuziale della Vergine e apportatore di salvezza al mondo intero: Ascolta, figlia, guarda e porgi l'orecchio. Dimentica il tuo popolo e la casa di tuo padre, perché il re si è innamorato della tua bellezza. È lui il tuo Signore (Sal 44 [45],11-12), e il Signore di tutti noi. E noi lo celebriamo insieme a tutta la creazione con ogni venerazione come nostro comune Signore e creatore di ogni cosa. Ascolta, figlia, e porgi l'orecchio al messaggio di Gabriele, perché, a causa di questo messaggio e del lieto annuncio che ti viene portato, noi abbiamo cancellato, come si cancella una parola amara con un dolce discorso, il veleno della disobbedienza, quel veleno che l'astuto serpente aveva versato nelle orecchie di Eva, rendendone partecipe l'intera umanità, e così ora siamo in grado di sottometterci e di obbedire solo ai comandamenti del nostro creatore. Ascolta, figlia, e accogli nell'obbedienza l'annuncio del concepimento, perché il Verbo consustanziale e coeterno al Padre, senza abbandonare la propria essenza e senza trasformarsi in pura carne, cosa che sarebbe stata dannosa per gli uomini, ma conservando tutti gli elementi non mescolati e tuttavia indivisibilmente uniti in un modo che si addice a Dio, ha scelto di abitare dentro di te in vista della nostra salvezza e nella sua misericordia apre i tabernacoli del cielo perché possiamo dimorare in essi. (Fozio, Omelie sull'Annunciazione 2,5) 
</p>

<h5>FEGF</h5>

<p>
<a href="" title="FraternitaEvangelicheGerusalemmeFI" class="page">FraternitaEvangelicheGerusalemmeFI</a>
</p>

<h3>LECTIO</h3>

<h5>HOMILY</h5>

<p>
<a href="file:///D:/MULO/HomilyVoice" title="HomilyVoice" class="file">HomilyVoice</a>
</p>


<span class="backlinks">
</span>

</div>
</div>
</body>
</html>
