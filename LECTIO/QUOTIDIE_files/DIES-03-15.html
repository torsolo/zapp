<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-15</h1>-->
<h1>DIES-03-15</h1>

<h5>Oremus</h5>

<p>
<ul>
<li>Ti adoro, mio Dio, e ti amo con tutto il cuore. Ti ringrazio di avermi creato e conservato in vita. Aiutami ad agire secondo la tua volontà e per la tua gloria. Preservami dal peccato e da ogni male. Concedimi la grazia di credere sempre alla tua parola. Amen.</li>
</ul>
</p>

<p>
<ul>
<li>Ti rendo grazie, o Padre, per quello che oggi stai compiendo nella mia vita. Ti ringrazio con tutto il cuore, perché mi guarisci, perché mi liberi, perché spezzi le mie catene e mi doni la libertà. Grazie, Signore Gesù, perché sono tempio del tuo Spirito e questo tempio non si può distruggere, perché è la casa di Dio.</li>
</ul>
</p>

<p>
<ul>
<li>Il Vento della Vita /  Come vela che il tempo ha logorato, anima mia, ancora tendi a cercare il vento, che improvviso gonfia di vita i cuori annoiati, disperati, poi torna a far sorridere i bimbi, ad inumidire gli occhi dei vecchi. Vento leggero che intrecci misteriose melodie, tra i fragili canneti e le ombrose foglie degli alberi. Vento leggero, annuncio discreto di un passaggio dalla morte alla vita, dal buio alla luce, nel silenzioso cuore della notte. (Fernando Filanti)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
15 marzo: san Menigno; san Zaccaria, papa; santa Leocrizia, vergine e martire; san Sisebuto, abate di Cardeña; beato Guglielmo Hart, sacerdote e martire; santa Luisa di Marillac, vedova, fondatrice delle Figlie della Carità; san Clemente Maria Hofbauer, sacerdote redentorista; beato Giovanni Adalberto Balicki, sacerdote e martire; beato Artemide Zatti, cooperatore salesiano.
</p>

<h5>Quotes</h5>

<p>
<ul>
<li>Iddio da qualche anima esige una grande purezza; per questo le invia una più profonda conoscenza della propria miseria. Illuminata dalla luce che viene dall'alto conosce meglio ciò che piace a Dio, e ciò che non piace. Il peccato è secondo la conoscenza e la luce dell'anima; lo stesso anche le imperfezioni (Diario Faustina, 112). </li>
<li>Poiché tutto il tempo dipende dalla Sua eternità, è molto ragionevole che lo impieghiamo secondo la Sua volontà e per la Sua gloria. (S. Luisa DE Marillac)</li>
<li>La sofferenza e la persecuzione per la fede, per il vangelo, per Cristo fanno parte della vocazione propria di ogni cristiano. La chiesa, comunità dei credenti voluta da Cristo, fin dagli inizi, è stata contrastata e perseguitata: proprio in questo sta la sua vera forza, che la rende viva e la fa essere segno sacramentale di salvezza nel mondo intero. (Vito Moretti)</li>
<li>Se non c’è nulla da fare perché le cose sono di per se stesse insolubili o le soluzioni non dipendono da noi, è arrivata l’ora di far tacere la mente, chinare il capo, affidare le cose impossibili nelle mani di Dio Padre e abbandonarsi. (Ignazio Larrañaga)</li>
<li>Quando il leone invecchia persino le mosche lo attaccano. (Tanzania)</li>
<li>Il fallimento di una relazione è quasi sempre un fallimento di comunicazione. (Zygmunt Bauman)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>Noi e il tempo che fugge / Il tempo ci viene tolto o sottratto, quasi a nostra insaputa, oppure ci sfugge non si sa come. E la cosa più indecorosa è perderlo per trascurata leggerezza. Prova a pensarci: gran parte della vita ci scappa via mentre agiamo in modo sbagliato, la maggior parte mentre stiamo senza far niente, e l'intera esistenza trascorre in occupazioni inutili e che non ci riguardano veramente. Trovami, se sei capace, uno che dia al tempo il giusto valore, che capisca quanto può essere importante una giornata, che si renda conto che noi moriamo un po' ogni giorno! Perché questo è il punto: noi pensiamo alla morte come a qualcosa che sta davanti a noi, mentre in gran parte è già alle nostre spalle: tutta l'esistenza trascorsa è già in suo potere. Voi vivete come se doveste vivere sempre, non pensate mai alla vostra fragilità, non volete considerare quanto del vostro tempo è già trascorso; buttate via il tempo come se lo attingeste da una fonte inesauribile. Preso nel vortice degli affari e degli impegni ciascuno consuma la propria vita, sempre in ansia per quello che accadrà, e annoiato di ciò che ha. Chi invece dedica ogni attimo del suo tempo alla propria crescita, chi dispone ogni giornata come se fosse la vita intera, non aspetta con speranza il domani né lo teme. Nessuno ti restituirà i tuoi anni, nessuno ti restituirà un'altra volta a te stesso; il tempo andrà per la via su cui si è incamminato, e non tornerà indietro, nè arresterà il suo percorso; non farà rumore, non ti avviserà della sua velocità: scivolerà via silenzioso. Cerchiamo dunque che ogni momento ci appartenga: ma non sarà possibile, se, prima, non cominceremo noi ad appartenere a noi stessi. (Seneca)</li>
<li>«La verità è un anelito dell'essere umano, e cercarla suppone sempre un esercizio di autentica libertà. Molti, tuttavia, preferiscono le scorciatoie e cercano di evitare questo compito. Alcuni, come Ponzio Pilato, ironizzano sulla possibilità di poter conoscere la verità, proclamando l'incapacità dell'uomo di raggiungerla o negando che esista una verità per tutti. Questo atteggiamento, come nel caso dello scetticismo e del relativismo, produce un cambiamento nel cuore, rendendo freddi, vacillanti, distanti dagli altri e rinchiusi in se stessi. Persone che si lavano le mani come il governatore romano e lasciano correre il fiume della storia senza compromettersi». (Papa Benedetto XVI)</li>
</ul>
</p>

<h5>DengMingDao</h5>

<p>
<sup>074</sup> Accumulo / Un varco nel mare in tempesta, / oro depositato sulle ossa. / Una volta iniziato l'accumulo, / stiamo attenti a non ostacolarlo. / C'è una favola che parla di un uomo molto pio a cui era appena morto il padre. Un geomante gli disse di seppellirlo all'entrata di una grotta marina. In quel punto il mare si spalancava solo una volta ogni cent'anni, e la famiglia che ne avesse approfittato ne avrebbe tratto grande fortuna. Vincendo i propri dubbi e timori, il figlio buttò la bara nelle acque all'ora che gli era stata indicata. Per settimane ripensò a ciò che aveva fatto. Alla fine si rivolse a un altro geomante, il quale, per gelosia, gli consigliò di ripescare la bara. Così egli fece. Quando la bara fu di nuovo a terra, il figlio la aprì e vide che sulle ossa del padre si era già depositato un sottile strato d'oro - chiaro segno che la trasformazione auspicata aveva avuto inizio. Rammaricato, a quel punto volle rigettare la bara nelle acque, ma ormai era troppo tardi e non ci fu più rimedio. La pratica spirituale non va mai interrotta. Anche se il fatto di non scorgere risultati immediati ci procura ansia, dobbiamo pazientare sino a quando l'esito dei nostri sforzi comincia a farsi visibile. Coltivare se stessi significa andare incontro a progressi graduali ma costanti. Interrompersi anzitempo è più disastroso che non cominciare nemmeno. 
</p>

<h5>Krishnamurti</h5>

<p>
15-03 La relazione e uno specchio: Certamente è soltanto nella relazione che io mi rivelo per quello che sono, vi pare? La relazione è uno specchio nel quale mi vedo come sono; ma siccome a quasi tutti noi non piace quello che siamo, interveniamo positivamente o negativamente per regolare quello che vediamo nello specchio della relazione. Per esempio, scopro nello svolgersi delle mie relazioni qualcosa che non mi piace. Allora comincio a cambiarlo; voglio modificare quello che non mi piace, quello che mi risulta sgradevole. Lo voglio cambiare: questo significa che possiedo già un’idea di come dovrei essere. Ma se mi sono fatto un’idea di come dovrei essere, non posso capire quello che sono. Se ho un’immagine di quello che vorrei essere, di quello che dovrei essere o di quello che non dovrei essere, se possiedo un modello al quale vorrei conformarmi, allora certamente non posso vedermi per quello che sono nelle mie relazioni quotidiane. Penso che sia veramente importante capire questo fatto, perché ritengo che proprio a questo punto quasi tutti noi ci perdiamo. Non vogliamo sapere che cosa siamo realmente in un dato momento delle nostre relazioni. Finché saremo intenzionati soltanto a migliorare la nostra condizione, non potremo capire noi stessi, non potremo capire quello che è. 
</p>

<h5>InFinemDei</h5>

<p>
Ti adoro, mio Dio, e ti amo con tutto il cuore. Ti ringrazio di avermi creato e conservato in vita. Perdonami i peccati e le omissioni di questa giornata. Ti presento il lavoro che ho compiuto quest'oggi. Proteggimi questa notte. La tua grazia sia sempre con me. Amen.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
