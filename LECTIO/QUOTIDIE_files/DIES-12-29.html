<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-29</h1>-->
<h1>DIES-12-29</h1>

<h5>Oremus</h5>

<p>
<ul>
<li>Gesù il Cristo, luce interiore, in questo tempo di Natale, / tu diffondi su di noi la tua pace, / essa è benevolenza, essa apre ad un cambiamento della nostra vita. / Allora si leva in noi come una voce interiore, / e questa voce, è già la nostra preghiera. / Se le nostre labbra restano in silenzio, / il nostro cuore ti parla e ti ascolta. / Ecco, si compie in noi la volontà del tuo amore.</li>
</ul>
</p>

<p>
<ul>
<li>LA FIAMMA / Signore Iddio, dacci un lungo inverno, / una musica sommessa, labbra pazienti, / e un po’ d’orgoglio – prima / che finisca il nostro tempo. / Dacci la meraviglia / e una fiamma, alta, chiara. / (Adam Zagajewski)</li>
</ul>
</p>

<p>
<ul>
<li>Chi sei, dolce Luce che m'inondi e rischiari la notte del mio cuore? Tu mi guidi qual mano di una mamma; ma se mi lasci non più d'un passo solo avanzerei. Tu sei spazio che l'esser mio circonda e in cui si cela. Se m'abbandoni cado nell'abisso del nulla, donde all'esser mi chiamasti. Tu a me vicino più di me stessa, più intimo dell'intimo mio. Eppur nessun ti tocca o ti comprende e d'ogni nome infrangi le catene: Spirito Santo - Eterno Amore! (Edith Stein)</li>
</ul>
</p>

<p>
<ul>
<li>Abbiamo bisogno di matti O Dio, mandaci dei matti, di quelli che siano capaci di esporsi, di quelli che siano capaci di scordarsi di loro stessi, di quelli che sappiano amare con opere e non con parole, di quelli che siano totalmente a disposizione del prossimo. Donaci persone temerarie, appassionate, capaci di andare contro corrente, seguendo le tue vie senza paure e false sicurezze; di quelli che sono capaci di guidare la gente senza il desiderio di utilizzarla come sgabello; di quelli che non utilizzano il prossimo per i loro fini. Ci mancano questi matti, o mio Dio! Matti nel presente, innamorati di una vita semplice, liberatori del povero, amanti della pace, liberi da compromessi, decisi a non tradire mai, disprezzando le proprie comodità o la propria vita, capaci di accettare tutti i tipi di incarichi, di andare in qualsiasi luogo per ubbidienza, e nel medesimo tempo liberi, spontanei e tenaci, allegri, dolci e forti. Dacci questo tipo di matti, o mio Signore. (Louis Joseph Lebret)</li>
</ul>
</p>

<p>
<ul>
<li>Trova il tempo di pensare. Trova il tempo di pregare, Trova il tempo di ridere. È la fonte del potere. È il più grande potere sulla Terra. È la musica dell’anima. Trova il tempo per giocare. Trova il tempo per amare ed essere amato. Trova il tempo di dare. È il segreto dell’eterna giovinezza. È il privilegio dato da Dio. La giornata è troppo corta per essere egoisti. Trova il tempo di leggere. Trova il tempo di essere amico. Trova il tempo di lavorare. E’ la fonte della saggezza. E’ la strada della felicità. E’ il prezzo del successo. Trova il tempo di fare la carità. E’ la chiave del Paradiso. (Madre Teresa di Calcutta)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Quotes</h5>

<p>
<ul>
<li>Non abbiate paura di apparire diversi e di venire criticati per ciò che può sembrare perdente o fuori moda: coloro che sembrano più lontani dalla mentalità e dai valori del Vangelo hanno un profondo bisogno di vedere qualcuno che osi vivere secondo la pienezza di umanità manifestata da Gesù Cristo. (Papa Benedetto XVI)</li>
<li>Il dramma degli uomini non consiste nell’impossi­bilità di trovare la felicità, ma nel cercarla dove non c’è. (Martin Healy)</li>
<li>Fare errori è naturale, andarsene senza averli compresi vanifica il senso di una vita. (S. Tamaro)</li>
<li>Il cielo parla talvolta per bocca dei folli, degli ebbri e dei bambini (India)</li>
</ul>
</p>

<h5>Poesia</h5>

<p>
<ul>
<li>Non posso darti soluzioni per tutti i problemi della vita / Non ho risposte per i tuoi dubbi o timori, / però posso ascoltarli e dividerli con te / Non posso cambiare né il tuo passato né il tuo futuro / Però quando serve starò vicino a te / Non posso evitarti di precipitare, / solamente posso offrirti la mia mano / perché ti sostenga e tu non cada / La tua allegria, il tuo successo e il tuo trionfo non sono i miei / Però gioisco sinceramente quando ti vedo felice / Non giudico le decisioni che prendi nella vita / Mi limito ad appoggiarti a stimolarti e aiutarti se me lo chiedi / Non posso tracciare limiti dentro i quali devi muoverti, / Però posso offrirti lo spazio necessario per crescere / Non posso evitare la tua sofferenza, / quando qualche pena ti tocca il cuore / Però posso piangere con te e raccoglierne i pezzi per rimetterlo a nuovo. / Non posso dirti né cosa sei né cosa devi essere / Solamente posso volerti come sei ed essere tuo amico. / (Jorge Luis Borges) </li>
</ul>
</p>

<h5>Aivanhov</h5>

<p>
<b>29/12/2001</b> Per fare una rivoluzione è forse necessario che siano tutti giuristi, filosofi, scienziati o generali? No, si riuniscono tutti insieme, sapienti e ignoranti, capaci e incapaci, deboli e forti, per riportare la vittoria! Tutti i giorni si vedono cose simili sui giornali e alla televisione, ma non si è in grado di interpretarle. Direte: "Che cosa ci sarà mai da capire?" Molte cose, in particolare che per ottenere dei risultati, ciò che conta è la quantità di persone che si unisce nella richiesta. Che poi in questa folla ci siano degli ubriaconi, dei malati, è una cosa secondaria. L'importante è che, sebbene ubriaconi e ammalati, siano con gli altri per reclamare. Per domandare il Regno di Dio, che cos'è che conta? Certamente ciascuno deve impegnarsi a diventare onesto, retto e disinteressato. Innanzitutto però, bisogna desiderare di unirsi tutti insieme, affinché la moltitudine degli esseri umani che chiede il Regno di Dio sia finalmente ascoltata. 
</p>

<p>
<b>29/12/2002</b> Che cosa significa vivere una vita intensa? Colui che vive una vita intensa può muoversi alla velocità della luce, e anche di più. Poiché se è vero che sul piano fisico la luce è la più veloce, sul piano eterico, astrale e mentale l'uomo può raggiungere velocità ancora superiori. Sì, attraverso il pensiero, lo spirito è capace di spostarsi a una velocità di milioni di chilometri al secondo. La luce del sole impiega otto minuti per raggiungere la terra, mentre il pensiero può proiettarsi istantaneamente sul punto più lontano dello spazio. Il movimento dello spirito è molto più rapido di quello della luce. Tuttavia, sul piano fisico, è la luce per noi il modello da seguire, è lei che ci insegna a intensificare dentro di noi il movimento della vita. 
</p>

<p>
<b>29/12/2003</b> Non eviterete gli incidenti e le disgrazie col pretesto di aver deciso di camminare sul sentiero della luce. Avete fatto bene a prendere questa decisione, ma questo non vi metterà mai al riparo dalle prove. Bisogna prima eliminare tutti i debiti contratti in passato. Se ancora ce ne sono, che seguiate o no un Insegnamento divino, che siate o no nella luce, non c'è nulla da fare, dovete pagarli. Siete sulla buona strada, d'accordo, ormai vi dedicate soltanto al bene, d'accordo, ma bisogna sapere anche che questo bene darà buoni risultati in futuro e non subito. Quando vi trovate in mezzo a qualche difficoltà, dovete accettarla e dire: "Signore Dio, questo non può distruggere il buon lavoro che sto facendo. So che accettando queste prove mi libererò. Dunque non mi ribellerò e nemmeno Ti chiederò di risparmiarmi, continuerò invece a lavorare. 
</p>

<p>
<b>29/12/2004</b> Il leggendario cavaliere Perceval o Parsifal, partito alla ricerca del Graal, nella Scienza iniziatica è divenuto l'immagine dell'adepto sul cammino dell'Iniziazione. Come Parsifal, che doveva attraversare foreste oscure, combattere nemici e giganti temibili, evitare trappole, così nella sua vita interiore il discepolo incontra l'oscurità, le tentazioni, i pericoli, i nemici… Una volta superate tutte le prove, Parsifal arriva ad un meraviglioso castello dalle mura ornate d'oro e pietre preziose, dove viene accolto solennemente e dove gli è dato di contemplare il santo Graal, la coppa sacra. Allo stesso modo, la visione del Graal rappresenta, simbolicamente, la ricompensa suprema per colui che nutre sempre, nella sua testa e nel suo cuore, l'ideale più alto: ottenere gli inestimabili doni dello Spirito.
</p>

<p>
<b>29/12/2005</b> «Quando preghi – disse Gesù – entra nella tua stanza e, chiusa la porta, prega il Padre tuo nel segreto». Come si può interpretare questa stanza segreta? Evidentemente non si tratta di un luogo fisico con quattro mura, ma di uno stato di coscienza. Quando riuscite a creare in voi il silenzio e la pace, quando provate il bisogno di esprimere il vostro amore per il Signore, siete già nella stanza segreta. Per un momento almeno, avete potuto raggiungere i mondi dell’anima e dello spirito che portate in voi da tutta l’eternità. Perché la maggioranza degli esseri umani ha così difficilmente accesso a questa stanza segreta? Perché nello stesso modo in cui ignorano ciò che succede nel loro subconscio, ignorano anche ciò che accade in alto, nel cielo, il loro cielo, il loro spirito, la loro coscienza divina. Cerchino dunque in questa direzione! Troveranno la stanza segreta, quello stato di grande concentrazione, di pace, di silenzio, dove tutto il resto svanisce, dove non esiste nient’altro che la preghiera, la parola interiore che percorre lo spazio. 
</p>

<p>
<b>29/12/2006</b> Il ruolo della forma è quello di mantenere intatto il contenuto, e dunque essa si presenta come un recipiente, come un limite; ma, ad un certo punto, la forma finisce per diventare una prigione. Per far sì che il contenuto non resti bloccato e imprigionato in una forma, occorre abbandonarla e riversare quel contenuto in una forma nuova. In tutti i campi, il movimento è la legge della vita. La vita è uno scaturire perpetuo che ha bisogno di nuove forme per esprimersi. Dopo un certo tempo, è la vita stessa a rompere le forme, poiché ha bisogno di nuovi conduttori per rivelare nuove ricchezze, nuove luci, nuovi splendori. Ecco perché, dopo qualche tempo, le forme devono scomparire per permettere altre sfumature, altre manifestazioni più sottili.
</p>

<p>
<b>29/12/2007</b> In un paese che è stato attaccato, gli uomini della resistenza si raggruppano in varie organizzazioni, cambiano nome e adottano una parola d’ordine perché possano riconoscersi fra loro solo coloro che hanno deciso di combattere insieme per la libertà, e finiscono così col trionfare. Allo stesso modo, i figli di Dio hanno tutti i mezzi per riconoscersi e lavorare insieme, allo scopo di far trionfare la luce. Quando molti esseri sulla terra avranno deciso di intraprendere questo lavoro, allora la vita divina, simile a onde d’acqua pura, si riverserà su tutta l’umanità. Ci vorrà molto tempo, certo, ma non importa: bisogna iniziare questo lavoro, che è quello dei figli e delle figlie di Dio. I figli e le figlie di Dio pensano unicamente a migliorare la vita, a renderla pura, luminosa, bella e abbondante, al fine di propagarla, distribuirla e renderne tutti partecipi. 
</p>

<p>
<b>29/12/2008</b> Imparate a creare ogni giorno un’immagine ideale di voi stessi, poiché quell’immagine vi aiuterà nel vostro lavoro spirituale. Ma, ovviamente, non per questo dovete immaginare di essere già perfetti, né dovete soprattutto volere che gli altri vi considerino tali, altrimenti vi attirerete le loro derisioni e la loro ostilità. Essi diranno: «Ma quello, chi crede di essere? Sta diventando matto!» E non si potrà dar loro completamente torto. Perciò, qualunque sia il lavoro interiore da voi intrapreso, continuate a comportarvi con gli altri con semplicità e naturalezza. Immaginate di essere saggi, luminosi, radiosi, di compiere la volontà di Dio, di riuscire a ritrovarvi tali quali eravate in un lontano passato, nell’innocenza e nello splendore del Paradiso, e come dovrete essere nuovamente in futuro: perfetti. Ma, al tempo stesso, ricordatevi che tutto questo non è ancora avvenuto!
</p>

<p>
<b>29/12/2009</b> Numerose sono le tradizioni che danno al mestiere di fabbro un significato simbolico; ma ciò che mi interessa soprattutto, sono le corrispondenze che si possono scoprire con certi processi della vita interiore. Il fabbro che vuole forgiare un pezzo di ferro, comincia col riscaldarlo; in seguito lo batte per dargli una forma. Fintanto che il ferro non è caldo, lo si può battere quanto si vuole, ma esso resiste oppure si rompe. Questo fenomeno rivela che la vera educazione degli esseri può avvenire soltanto con il calore, il calore del cuore: l’amore. Tutti coloro che contano troppo sull’intelletto a scapito dei valori del cuore, hanno ancora bisogno di essere educati, e quell’educazione passa attraverso il fuoco della sofferenza. Essi si chiedono perché mai si sentano bruciare e ricevano dei colpi… Ebbene, è il Cielo che li sta scaldando e li sta battendo: facendoli passare per quelle prove, vuole dar loro delle forme divine.
</p>

<p>
<b>29/12/2010</b> Ciascuno è curioso di conoscere il proprio avvenire, è naturale, ma è necessario per questo andare a consultare dei chiaroveggenti? Io vi dirò che non lo è, perché è facilissimo indovinare il proprio avvenire. Se amate tutto ciò che è grande, nobile, giusto e bello, e lavorate con tutto il vostro cuore, con tutto il vostro pensiero e con tutta la vostra volontà per raggiungerlo e realizzarlo, il vostro avvenire è già tracciato: vivrete un giorno in condizioni che corrispondono al vostro ideale: la pace, la libertà, la luce. Ecco l'essenziale da conoscere sul vostro avvenire. Certo, non saprete forse quali saranno la professione, gli incontri, i guadagni o le perdite di denaro, le malattie, gli incidenti, i successi... Ma tutto questo non ha grande importanza, perché è passeggero e può esservi dato e ripreso. Quando lascerete la terra, vi resterà veramente soltanto ciò che corrisponde alle aspirazioni della vostra anima e del vostro spirito.
</p>

<p>
<b>29/12/2011</b> Noi lavoriamo per la venuta del Regno di Dio, lavoriamo per realizzare la fratellanza tra gli esseri umani, ma al tempo stesso non dobbiamo farci illusioni: avremo ancora molti ostacoli da affrontare. E ogni volta, ciò deve essere per noi l’occasione di manifestare qualità di cui, in circostanze più favorevoli, non avremmo potuto dare prova. Sì, osservate: ogni qualvolta le potenze del male si sono scatenate, sono comparsi degli esseri per far udire la voce della giustizia e del bene, trovando in se stessi delle risorse insospettate. Sono gli ostacoli che ci spingono a lottare, a fare degli sforzi: ci obbligano a mostrarci più coraggiosi, più decisi di quanto non ci crediamo capaci. Dite che è difficile. Ovviamente, ma è l'unica maniera intelligente di reagire. Allora, invece di lamentarsi e ribellarsi, occorre dire: «Grazie, Signore, per merito di queste difficoltà mi fortificherò, mi supererò!» E che gioia nel riportare delle vittorie in cui non avremmo osato sperare!
</p>

<p>
<b>29/12/2012</b> Voi fate progetti per oggi, per domani, e anche per settimane, mesi o anni a venire... Va benissimo, ma in quei progetti, quale posto riservate al Signore? Dio vi dice: «Ti ho donato la vita, la gioia, la bellezza, ti ho donato una famiglia, degli amici e tante altre ricchezze... Perché non mi riservi un posto nel tuo cuore, mentre invece vi accogli chiunque, anche dei ladri che ti spoglieranno di tutto? Non stupirti se poi non troverai un senso alla tua esistenza!»Il senso della vita non è mai dato dal mondo che è in basso, dalla materia; è dato dal mondo che è in alto, lo spirito, quella scintilla, quel fuoco, quella luce che testimonia della presenza del Divino nell'uomo, così come l'altare testimonia della Sua presenza in un santuario. Allora, preparate in voi un posto per Dio, non a metà, ma completamente. Coltivando la Sua presenza, scoprirete quanto la vostra vita diventi ricca e colma di significato.
</p>

<p>
<b>29/12/2013</b> La terra è come una fortezza dove perfino le entità divine non possono instaurare l'ordine, la giustizia e la pace, poiché tali entità non sono fatte di materia fisica. Per intervenire, è necessario che siano gli esseri umani stessi a dar loro questa possibilità. Sulla terra, gli esseri umani sono potenti quanto tutte le armate celesti, e se vogliono tener testa a quelle armate, non c'è niente da fare! Esse potranno penetrare in questa fortezza soltanto se dall'interno qualcuno aprirà loro almeno una porta. Quanti libri e quanti film raccontano le avventure di città assediate che l'esercito nemico non riusciva a conquistare, fino a quando, dall'interno, un “traditore” finiva per aprire un varco! Ebbene, lo stesso vale per la terra. Essa non subirà mai dall'esterno un assalto dell'armata celeste. Occorre che siano dei “traditori” ad aprire dall'interno alcune brecce nelle sue mura. “Traditore”... Questa parola suona un po' strana, ma almeno, con l'immagine che evoca, capirete che non avete nulla di più importante da fare se non aprire brecce con l'amore e la luce, affinché l'armata celeste possa penetrare.
</p>

<p>
<b>29/12/2014</b> Nell'Albero sefirotico, al di là della sefirah Kether, i kabbalisti menzionano uno spazio che hanno chiamato Aïn Soph Aur: Luce Senza Fine. Quello spazio è impenetrabile: è l'Assoluto, il Non manifesto di cui non si ha alcuna nozione e di cui Kether – in quanto Dio manifestato – è un'emanazione. La Divinità, così come i kabbalisti la comprendono, è al di là della luce e delle tenebre, al di là dei mondi creati. E per poter esprimere ancora meglio il mistero della Divinità, al di là di Aïn Soph Aur i kabbalisti hanno concepito una regione che hanno chiamato Aïn Soph: Senza Fine; e ancora al di là di Aïn Soph, Aïn: Senza. All'origine dell'universo vi è dunque una negazione. Ma quel “senza” che indica l'assenza, la mancanza, non significa tuttavia la “non esistenza”. Aïn non è il Niente, come taluni hanno immaginato il Nirvana degli induisti. Infatti, è esattamente l'inverso. Aïn Soph Aur, come il Nirvana, è una vita al di là della creazione, della manifestazione, ed è talmente al di là da sembrare una non esistenza. Aïn Soph Aur... Aïn Soph... Aïn... È così che i kabbalisti hanno cercato di spiegare realtà che sfuggono al nostro intendimento. Dell'Assoluto è impossibile parlare, ma dobbiamo conservarne la nozione e ringraziare Dio, il nostro Padre celeste che ci ama, ci aiuta a crescere e lavora nel nostro cuore, poiché, anche se inadeguate, le parole ci fanno presentire quella realtà.
</p>

<p>
<b>29/12/2015</b> Siete soli nella vostra stanza, e fra quelle quattro mura siete fisicamente isolati, separati dal mondo intero. Tramite il pensiero, però, potete superare i limiti di quella stanza per espandervi in uno spazio sempre più vasto: la vostra abitazione e la città di cui fa parte la vostra casa. Poi, prendete coscienza anche del fatto che la vostra città fa parte di una regione, quella regione di un paese, quel paese di un continente, e quel continente della terra. Abituatevi a fare questo esercizio. Anche la terra stessa fa parte dei pianeti del sistema solare; a sua volta il sistema solare fa parte di una galassia, e quella galassia è una piccola parte del cosmo… È prodigioso: voi siete soli nella vostra stanza, e allo stesso tempo siete nel cosmo!E dal momento che voi siete esseri cosmici, perché limitarvi? Potete aprire la vostra anima dicendo a voi stessi che dovete fare dei lavori cosmici… Per far questo è sufficiente cambiare il vostro punto di vista e prendere coscienza che, vivendo nell’universo, siete legati a lui. 
</p>

<p>
<b>29/12/2016</b> L'atto di parlare e di scrivere consiste nell'assemblare le parole, migliorandole e organizzandole; si tratta dunque di un atto di creazione. Ciascuno può così creare negli esseri la gioia, la fiducia, l'amore e la luce, oppure il dispiacere, l'oscurità, la malattia e la disperazione; e nel secondo caso, anche se ci si esprime nello stile migliore, si fabbricano mostri. La vera evoluzione consiste nell'imparare a servirsi della parola, orale o scritta, in vista di risultati divini, ossia mettere all'opera gli elementi del Verbo per creare unicamente ciò che è giusto, buono e bello. Chi lavora coscientemente in questa direzione partecipa all'opera di Dio, che lo riconosce allora come Suo operaio. Sì, perché la creazione non è ancora terminata: il Creatore continua a lavorare e ha bisogno di operai che – simbolicamente – Gli portino pietre, sabbia, cemento. «Serviamo solo a questo?», direte voi. Sì, e non sentitevi offesi; non è certamente a noi esseri umani che il Creatore può affidare il compito più importante, ma a qualunque livello, è sempre glorioso partecipare al Suo lavoro. 
</p>

<p>
<b>29/12/2017</b> È detto nello Zohar che nel Paradiso il volto del primo uomo era simile a quello del Creatore. Più tardi, quando lo spirito di ribellione si è svegliato in lui (e questo processo è simbolizzato dal serpente attorcigliato intorno all’Albero della Conoscenza del Bene e del Male), l'uomo ha lasciato il Paradiso dove viveva nella luce, ed è sceso nelle regioni più dense della materia; là, ha conosciuto il freddo, l’oscurità, la malattia e la morte, e il suo volto si è alterato. Ora che non è più l’immagine fedele di Dio, l’essere umano ha perduto la sua potenza: gli spiriti della natura non gli obbediscono più e si divertono a tormentarlo. Ma se egli si sforza di ritrovare il suo volto originario, tutti gli spiriti dell’universo si sottometteranno a lui nuovamente. Fino ad allora, egli continua ad assomigliare al figliol prodigo della parabola evangelica il quale, avendo lasciato la casa paterna per girare nel mondo, dovette condurre una misera esistenza come guardiano di porci. Se non altro, però, quel figliol prodigo finì per capire che doveva ritornare alla casa paterna. E gli esseri umani, allora, quando finiranno per capire che devono ritornare alla Sorgente, nella luce, nell’amore e nella vita del Padre celeste, al fine di ritrovare il loro vero volto?
</p>

<p>
<b>29/12/2018</b> La terra è come una fortezza dove perfino le entità divine non possono instaurare l'ordine, la giustizia e la pace, poiché tali entità non sono fatte di materia fisica. Per intervenire, è necessario che siano gli esseri umani stessi a dar loro questa possibilità. Sulla terra, gli esseri umani sono potenti quanto tutte le armate celesti, e se vogliono tener testa a quelle armate, non c'è niente da fare! Esse potranno penetrare in questa fortezza soltanto se dall'interno qualcuno aprirà loro almeno una porta. Quanti libri e quanti film raccontano le avventure di città assediate che l'esercito nemico non riusciva a conquistare, fino a quando, dall'interno, un “traditore” finiva per aprire un varco! Ebbene, lo stesso vale per la terra. Essa non subirà mai dall'esterno un assalto dell'armata celeste. Occorre che siano dei “traditori” ad aprire dall'interno alcune brecce nelle sue mura. “Traditore”... Questa parola suona un po' strana, ma almeno, con l'immagine che evoca, capirete che non avete nulla di più importante da fare se non aprire brecce con l'amore e la luce, affinché l'armata celeste possa penetrare.
</p>

<p>
<b>29/12/2019</b> Più noi avanziamo sul cammino della verità, più ci liberiamo. Dobbiamo quindi sforzarci di salire sempre più in alto. Ma la vera libertà si trova solo alla sommità, in Dio. Perciò, per l’essere umano come per qualsiasi altra creatura nell’universo, la libertà assoluta non esiste. L'unico che sia assolutamente libero è il Creatore. Nessuna creatura è totalmente libera, nemmeno gli angeli e gli arcangeli; essi sono immersi nell’anima del Signore, sono gli strumenti della Sua volontà, e dunque non sono interamente liberi. Sono liberi della libertà del Signore, ma non liberi rispetto a Lui. Solo il Signore è libero, e nella misura in cui si avvicinano al Signore, le creature sono libere della Sua libertà; diversamente non lo sono. È quindi al livello più elevato, sul piano divino, che la parola “libertà” acquista tutto il suo significato. Quando noi facciamo la Sua volontà, Dio si manifesta in noi, ed è della Sua libertà che noi stessi siamo liberi. È la Sua presenza in noi che ci rende liberi, ed è della Sua azione libera che noi viviamo.
</p>

<p>
<b>29/12/2020</b> Scrivete su un foglio di carta i migliori auspici per la vostra evoluzione, per il bene dei vostri amici e di tutti, e affidateli all'Angelo del fuoco. Il fuoco è il messaggero dell'invisibile, e nell'istante in cui quei fogli vengono bruciati, le entità che sono in alto cominciano a venire a conoscenza dei vostri desideri e a studiarli per vedere come poterli soddisfare. Certo, non dovete aspettarvi che le vostre richieste si realizzino da un giorno all'altro, ma se siete pazienti, se continuate a fare degli sforzi e a lavorare nel senso delle richieste che avete espresso, un giorno le vedrete realizzarsi. Sì, perché laddove partecipa il fuoco, ci sono sempre dei risultati.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
