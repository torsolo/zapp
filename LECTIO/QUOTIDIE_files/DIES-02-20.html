<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-20</h1>-->
<h1>DIES-02-20</h1>

<h5>Oremus</h5>

<p>
<ul>
<li>Ho peccato più di Matteo il pubblicano, perché da sempre conosco il tuo Nome. Ma tu mi chiami di nuovo a seguirti. Come lui voglio alzarmi, rovesciare la tavola della mia vita quotidiana, carica di false ricchezze e di commercio con lo spirito del mondo; come Levi, io ti dico: Entra da me e che la tua saggezza immoli la vittima sull'altare della mia vita. Che io divenga l'ostia dell'azione di grazie per la vita ritrovata. O Gesù, per la tua bontà, degnati di chiamarmi con il mio nome.</li>
</ul>
</p>

<p>
<ul>
<li>Signore Gesù, seguire te è far sbocciare sogni e prendere decisioni: è darsi al meglio della vita. Attiraci all'incontro con te e chiamaci a seguirti per ricevere da te il regalo della vocazione: crescere, maturare e divenire dono per gli altri.</li>
</ul>
</p>

<p>
<ul>
<li>Insegnaci ad amare la preghiera / Signore, tu ci insegni a pregare con perseveranza, a scegliere la parte migliore, ci insegni a ricordarci di pregare più volte di quanto non respiriamo. Purtroppo troppo spesso, la preghiera è invece ai margini della nostra vita. Le riserviamo un posto di circostanza. Nelle nostre giornate il tempo che vi dedichiamo è irrisorio. Perdonaci ancora. Tu, o Gesù, eri in continuo dialogo con il Padre. Signore, aiutaci a pregare. Signore, fa’ che la nostra vita diventi preghiera. Fa’ che la nostra preghiera non sia solo parolaia, ma fatta di fatti. La nostra vita non sia vuoto attivismo, ma anche orazione. Signore, perdonaci quando ci dimentichiamo dell’essenziale. Insegnaci ad amare la preghiera, ad amare te, che nei sei la fonte e l’essenza. Amen. (Matteo Salvatti)</li>
</ul>
</p>

<p>
<ul>
<li>Maria, Madre di Gesù e Madre mia, aiutami ad usare bene questo Tempo di Quaresima per trarne il massimo profitto spirituale. Cercherò di scoprire i miei "punti deboli", chiedendomi dove e quando la mia fiducia in Dio vacilla. Madre cara, a Te affido il mio cammino di conversione e Ti dico: Mamma, aiutami Tu; il Tuo Cuore è il mio Rifugio! Amen.</li>
</ul>
</p>

<p>
<ul>
<li>NOVENA SPIRITO SANTO / 9° GIORNO / Vieni, Santo Spirito... Spirito Santo, Ti supplico di illuminare la mia mente con luce vivida, necessaria per me e per coloro che chiedono da me, e di sostenere la mia debole volontà con grazie d'amore e di fortezza. Divino santificatore, conducimi alla vetta della santità attraverso il lavoro continuo, paziente, docile alle tue premure. La santità sei Tu ed io devo lasciarti vivere in me, assecondando la tua opera di perfezione. Divino rinnovatore, rinnova tutto, rimuovi ogni male, ogni pericolo, ogni cattiveria, rifai tutto nuovo per me, tutto puro, tutto santo. Divino vivificatore, anima della mia anima, dammi la forza di attestare e glorificare sempre, insieme con Te, il Figlio divino e di vivere per la sua gloria e morire nel suo amore. Divino donatore, dammi i tuoi doni per contemplare Dio nella luce dei suoi misteri, per comprendere il vero valore della vita e delle cose e per amare tutti con pura carità, come se già fossi in Cielo. Grazie! Amen! Si recitano 3 Gloria al Padre...</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
20 febbraio: san Serapione, martire; santi cinque martiri di Tiro; san Tirannione, vescovo di Tiro e martire; sant'Eleuterio, confessore, vescovo di Tournai; sant'Eucherio, vescovo di Orléans; san Leone, vescovo di Catania; santa Giacinta Marto, veggente di Fatima; beata Maria Giulia Rodzińska, vergine della congregazione delle Suore di San Domenico e martire.
</p>

<h5>Quotes</h5>

<p>
<ul>
<li>L'amore scaccia la paura dall'anima. Da quando ho cominciato ad amare Iddio con tutto il mio essere, con tutta la forza del mio cuore, da quel momento è scomparsa la paura e, benché mi si parli in qualunque modo della Sua giustizia, non ho alcun timore di Lui, perché L'ho conosciuto bene. Dio è amore ed il Suo Spirito è la pace (Diario Faustina, 589). </li>
<li>Nella vita una sola cosa conta, il resto è nulla. Conta volersi bene. Il vangelo è amore, il resto è commento, disse un saggio. Ed è vero. (Luigi Rocchi)</li>
<li>Vanno bene per gli angeli le ali, a un uomo pesano. A un uomo per volare deve bastare la preghiera, quella sale sopra le nuvole e le piogge, sopra soffitti e alberi. La nostra mossa di volo è la preghiera. (E. De Luca)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>«La carità è paziente», perché sopporta con serenità i torti ricevuti.  «E’ benigna», perché in cambio dei mali offre beni con larghezza.  «Non è invidiosa», perché nulla desidera in questo mondo, e quindi non sa invidiare i successi terreni.  «Non si vanta», perché non si esalta dei beni esteriori, mentre desidera ardentemente il premio di una ricompensa interiore.  «Non manca di rispetto», perché dilatandosi nel solo amore di Dio e del prossimo, ignora tutto ciò che è contrario alla rettitudine.  «Non è ambiziosa», perché, occupandosi intensamente dei suoi beni interni, non sente affatto all’esterno il desiderio delle cose altrui.  «Non cerca il suo interesse», perché tutto quello che possiede in modo transitorio quaggiù lo trascura come fosse di altri, e non riconosce nulla di suo, se non quello che perdura con essa.  «Non si adira», perché, anche se provocata dalle ingiustizie, non si eccita ad alcun moto di vendetta, e attende maggiori ricompense future per i grandi travagli sostenuti.  «Non tiene conto del male ricevuto», perché rinsaldando l’anima nell’amore del bene, svelle dalle radici ogni forma di odio e non sa trattenere nell’anima ciò che macchia. «Non gode dell’ingiustizia», perché, anelando unicamente all’amore verso tutti, non si compiace in alcun modo della rovina degli avversari.  «Ma si compiace della verità», perché, amando gli altri come se stessa, e vedendo in essi la rettitudine, si rallegra come di un profitto e progresso proprio. Complessa e polivalente dunque è questa legge di Dio. (Dal «Commento al libro di Giobbe» di San Gregorio Magno, Papa)</li>
</ul>
</p>

<h5>DengMingDao</h5>

<p>
051 Bellezza / Rose color lavanda. / Fragranza incarnata, / sacerdotale sfumatura d'alba, / spirito che si dischiude. / Persino lungo la strada che conduce all'inferno, le rose riescono a strapparci un sorriso. Sono fragili, effimere, irriducibili, la loro natura inalterabile. Certo, possiamo distruggerle facilmente, ma non ci guadagneremo nulla: non potremo mai costringerle a piegarsi alla nostra volontà. La vista di un fiore fa nascere in noi la voglia di proteggerlo, amarlo e offrirgli riparo. Il mondo è troppo brutto, troppo violento: dovremmo sempre avere qualcosa di delicato di cui prenderci cura. Solo così riusciamo a sollevarci al di sopra della brutalità per accostarci alla gentilezza. I fiori portati in offerta all'altare sono un dono di grande valore. Il denaro è cosa troppo volgare, il cibo troppo prosaico. Solo i fiori sono immacolati: e, offrendoli, offriamo purezza. La delicatezza dei fiori stimola pietà, compassione e comprensione. Se tanta bellezza è fragile, meglio ancora. La nostra stessa vita è rosa passeggera: concediamoci di apprezzare la bellezza mentre il tempo fugge. 
</p>

<h5>InFinemDei</h5>

<p>
"Santa Maria, madre di Dio, noi ti salutiamo; nuova Eva, porta del cielo, tu che ci apri il paradiso chiuso, partoriscici nella pace alla luce del Regno. E tu, santa Maria Maddalena, intercedi per noi. Il tuo Salvatore mi conceda la grazia di fuggire le tenebre del peccato e di cantare le meraviglie che Dio ha compiuto in te". Pregate per noi il Dio santissimo, lento all'ira e pieno d'amore, perché ci siano concesse le lacrime del pentimento, e le lacrime dell'amore, e il nostro dolore per avere offeso un tale Dio ci purifichi.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
