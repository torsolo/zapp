<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-08</h1>-->
<h1>DIES-04-08</h1>

<h5>Oremus</h5>

<p>
<ul>
<li>Signore, resta vicino a noi in modo che i canti di Pasqua che intoniamo in chiesa diventino realtà nel nostro quotidiano. Irradia la tua luce nei nostri cuori in modo tale che diventiamo il riflesso del tuo amore agli occhi della gente che incontriamo. Nel nostro sconforto, aiutaci ad avere fiducia in colui che ci offre la vita in questo mondo votato alla morte.</li>
</ul>
</p>

<p>
<ul>
<li>Signore Gesù, vincitore del peccato e della morte, fa' ardere il nostro cuore con la tua presenza e la tua parola. Vieni a noi con la tua potenza invincibile, e fa' sentire ai nostri spiriti la bontà infinita di Dio. Ritempra la nostra fede nella vittoria finale, e confermaci nell'attesa della beata speranza e della gloria. (dalla liturgia delle ore)</li>
</ul>
</p>

<p>
<ul>
<li>Costruire la Chiesa / Signore Gesù, tu sei la roccia eterna che sostiene l’universo: su di te vogliamo fondare la nostra famiglia e insieme con gli altri costruire la tua Chiesa, iniziando qui nella nostra Parrocchia. Donaci occhi per apprezzare i doni degli altri, sapienza per comprendere la tua volontà, forza per attuarla senza tradimenti, unità di intenti per collaborare con i nostri pastori. Proteggi il nostro Papa, che hai chiamato ad essere Pietra su cui edificare la Chiesa che tu desideri. Rendila bella, piena di santi e di testimoni e abbi pietà delle sue debolezze. Tu ci chiami ad essere pietre vive legate dal tuo Spirito d’Amore, membra dell’ unico Corpo di Cristo nutrite dallo stesso Sangue del Signore. Fa’ che rispondiamo con un amore senza limiti all’amore di te, che sulla Croce, hai dato la tua vita per noi. Amen.</li>
</ul>
</p>

<p>
<ul>
<li>Signore Gesù, / sul far della sera ti preghiamo di restare. / Ti rivolgeremo questa preghiera, / spontanea ed appassionata, / infinite altre volte nella sera del nostro smarrimento, / del nostro dolore e del nostro immenso desiderio di te. / Tu sei sempre con noi. / Siamo noi, invece, che non sempre sappiamo diventare / la tua presenza accanto ai nostri fratelli. / Per questo, Signore Gesù, ora ti chiediamo di aiutarci / a restare sempre con te, / ad aderire alla tua persona / con tutto l'ardore del nostro cuore, / ad assumerci con gioia la missione che tu ci affidi: / continuare la tua presenza, / essere Vangelo della tua risurrezione. / (Carlo Maria Martini) </li>
</ul>
</p>

<p>
<ul>
<li>Gesù, la mia Forza / Sì, mio Dio, tu sarai la mia forza, la mia guida, il mio direttore, il mio consigliere, la mia pazienza, la mia scienza, la mia pace, la mia giustizia, la mia prudenza. A Te ricorrerò nelle tentazioni, nelle aridità, nelle contrarietà, nei timori. Non voglio più temere nulla, né gli inganni e i raggiri del demonio, né la mia debolezza, perché Tu sarai la mia forza nelle prove; e mi prometti di esserlo in proporzione della mia confidenza. Ma ciò che è meraviglioso è che, nell’istante in cui mi metti in questa condizione, insieme ad essa mi dai questa stessa confidenza. Che Tu possa essere eternamente lodato e amato da tutte le cose create, o amabile Signore. Che cosa diventerei io se Tu non fossi la mia forza? E siccome Lo sei, come mi assicuri, che cosa non potrò fare con essa per la tua gloria? “Tutto posso in Colui che mi dà la forza” (Fil. 4, 13). Tu sei sempre in me e io in Te, dunque in qualsiasi luogo mi trovi, qualsiasi pericolo o nemico mi minacci, io ho sempre con me la mia forza. Mi basta questa certezza per dissipare, in un attimo, tutte le mie angustie e far fronte a certi rigurgiti di natura, che delle volte, si ridesta tanto vigorosa da non riuscire a fare a meno di temere per la mia perseveranza e di sgomentarmi al pensiero della perfezione, alla quale, Signore, mi hai chiamato. (Claude La Colombière)</li>
</ul>
</p>

<p>
<ul>
<li>Ti voglio bene, non perché ho imparato a dirti così, non perché il cuore mi suggerisce questa parola, non perché la fede mi fa credere che sei amore, nemmeno perché sei morto per me. Ti voglio bene perché sei entrato nella mia vita più dell'aria nei miei polmoni, più del sangue nelle mie vene. Sei entrato dove nessuno poteva entrare, quando nessuno poteva aiutarmi, ogniqualvolta nessuno poteva consolarmi. Ogni giorno ti ho parlato. Ogni ora ti ho guardato e nel tuo volto ho letto la risposta, nelle tue parole la spiegazione, nel tuo amore la soluzione. Ti voglio bene perché per tanti anni hai vissuto con me ed io ho vissuto di Te. Ho bevuto alla tua legge e non me n'ero accorta. Me ne sono nutrita, irrobustita, mi sono ripresa, ma ero ignara come il bimbo che beve dalla mamma e ancor non sa chiamarla con quel dolce nome. Dammi d'esserti grata - almeno un po' - nel tempo che mi rimane di questo amore che hai versato su me e m'ha costretta a dirti: "ti voglio bene." (Chiara Lubich)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
8 aprile: sant'Agabo, profeta; santi Erodione, Asincrito e Flegone, martiri; san Dionigi, vescovo di Corinto; santi Timoteo, Diogene, Macario e Massimo, martiri; san Dionigi, vescovo di Alessandria; sant'Amanzio, vescovo di Como; beato Clemente da Osimo, sacerdote agostiniano; beato Giuliano di Sant'Agostino, francescano scalzo; santa Giulia Billiart, vergine, fondatrice delle Suore di Nostra Signora di Namur; beato Augusto Czartoryski, sacerdote salesiano; beato Domenico del Santissimo Sacramento, sacerdote trinitario.
</p>

<h5>Quotes</h5>

<p>
<ul>
<li>«Quando un'anima si avvicina a Me con fiducia, la riempio di una tale quantità di grazia, che essa non può contenerla in sé e la irradia sulle altre anime» (Diario Faustina, 1074). </li>
<li>È giusto che il molto costi molto. (S. Teresa d’Avila)</li>
<li>L’umiltà e la semplicità sono le scale per salire a Dio. (Benedetta Bianchi Porro)</li>
<li>Quando si ama, non si fatica, o, se si fatica, questa stessa fatica è amata. (S. Agostino)</li>
<li>L’uomo è come una palma sulla spiaggia del mare, si agita con il vento della vita. (Proverbio arabo)</li>
<li>Quando sarò grande, voglio essere un bambino. (Joseph Heller)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>-Beati i puri di cuore perché vedranno Dio (Mt 5,8)- Non può l’uomo scorgere il cuore dell’uomo, poiché «nessuno conosce i segreti dell’uomo se non lo spirito dell’uomo che è in lui» (1 Cor 2,11). Al contrario Dio, al quale nulla rimane nascosto, scorge senza impedimento il cuore dell’uomo e ciò a cui tende. Chi l’avrà puro, potrà vedere Dio; chi invece non l’avrà puro, senza dubbio non potrà vederlo in alcun modo. E allora è indispensabile che, chiunque desideri che Dio dimori in lui, abbia la purezza del cuore. Nessuno la potrà avere, se non libererà il suo cuore dalle brame terrene, e non si sforzerà di ardere d’amore celeste. Nella misura in cui amerà il mondo, nella stessa misura sarà privato dell’amore celeste. E tanto più ciascuno abbandona Cristo, quanto più col peccare si allontana dalla giustizia di Dio. (…) Chi pertanto vuol divenire dimora dello spirito del Signore, conservi la purezza del cuore, allontani i desideri della carne. (…) La nostra volontà sia pertanto pura, per essere chiamata ed essere sposa di Dio; né macchia alcuna d’impurità la deturpi, per non divenire adultera. Finché s’accorda al volere di Dio, è pura, è sposa; quando invece discorda dal suo volere, si guasta, s’insozza, si prostituisce. (Sant'Anselmo d'Aosta, Dottore della Chiesa, I detti di Anselmo, cap. 14, pag. 269, 271)</li>
</ul>
</p>

<p>
<ul>
<li>-Gesù appare agli apostoli. Ultimi avvisi. Ascensione al cielo- Rimessisi un poco dall'emozione, i due discepoli raccontarono quanto era loro occorso per la strada e come avevano riconosciuto Gesù nella frazione del pane. Forse il loro racconto cominciò a suscitare diffidenze, come avviene spesso quando si riferisce a gente incredula un fatto soprannaturale, quando Gesù, improvvisamente, stando chiusa la porta entrò in mezzo a loro ed esclamò: "La pace sia con voi; sono io, non temete". Il suo Corpo glorioso, non più soggetto alle leggi della materia, non conosceva ostacoli, e molto più di quel che non faccia un'onda elettrica, passò attraverso le mura e la porta. I congregati, già impressionati da quello che ascoltavano dai discepoli di Emmaus, ne furono turbati ed atterriti, credendo di vedere uno spirito. Se avessero creduto a quello che dicevano i discepoli, non avrebbero supposto di trovarsi di fronte ad un fantasma. Gesù con una grande amorevolezza, per toglierli dall'angustia soggiunse: "Perché vi turbate, e quali pensieri sorgono nel vostro cuore? Guardate le mie mani e i miei piedi, sono proprio io; palpatemi e guardate, perché lo spirito non ha carne ed ossa come vedete che ho io". Detto questo, mostrò loro le mani ed i piedi e li fece loro toccare, ma essi non credettero ancora, benché avessero il cuore pieno di gioia al divino contatto. Questo ci fa vedere in quale stato di miscredenza ancora si trovassero e quanto fitte fossero le tenebre del loro spirito. Toccavano con mano, vedevano con gli occhi e non credevano. È terribile! Erano più increduli dello stesso san Tommaso, la cui mancanza di fede è diventata proverbiale; il loro intelletto era oscurato completamente, poiché rimaneva in loro ancora l'idea che il maestro non avesse potuto risorgere. Così fanno i miscredenti per partito preso: dicono di voler tutto osservare e controllare, e quando toccano con mano la verità neppure credono, perché il loro cuore è guasto ed annebbiato. Non cercano il motivo della credibilità ma quello della miscredenza, e non cedono di fronte all'evidenza, rinnegando praticamente lo stesso positivismo balordo per il quale dicono di non credere. Se si umiliassero e riconoscessero la loro ignoranza, riavrebbero la luce della verità e quella della fede; ma sono ostinati e non vogliono credere. Di fronte all'ostinazione degli apostoli Gesù, lungi dall'abbandonarli come avrebbero meritato, ricorse ad un altro espediente: Essi erano fuori di loro per la gioia, come dice il Sacro Testo; non credevano ai loro occhi e al loro tatto, non per ostinazione di malizia, ma per la stessa sorpresa di ciò che vedevano; erano come fuori della realtà della vita, e non sapevano trarre la logica conseguenza di quello che vedevano; perciò Gesù, richiamandoli alla realtà e distraendoli da quello stupore che impediva loro di riflettere, esclamò: "Avete qui qualche cosa da mangiare?" Ed essi gli presentarono un pezzo di pesce arrostito ed un favo di miele; Gesù ne mangiò alla loro presenza, e quello che avanzò lo diede loro perché ne avessero mangiato e l'avessero mostrato agli altri come testimonianza della sua risurrezione. Gesù Cristo, avendo un corpo reale poteva mangiare, benché fosse glorioso. Il cibo penetrò veramente nello stomaco, e si mutò interamente in sua sostanza, senza bisogno di digestione. Egli si degnò di partecipare alla nostra vita per santificarla, e mentre prima della Passione aveva mangiato la Pasqua con le erbe amare, simbolo del terreno pellegrinaggio, dopo la risurrezione mangiò il favo di miele, simbolo delle dolcezze della gloria eterna. Mangiò nella cena l'Agnello pasquale, figura di Lui stesso immolato, e mangiò dopo la risurrezione il pesce arrostito, simbolo del suo amore Eucaristico; l'agnello vive nella terra, simbolo dell'anima pellegrina, ed il pesce nel mare, simbolo dell'anima beata dell'immensità della gloria di Dio, nella quale è come sommersa per l'eterna beatitudine. Di fronte all'evidenza di veder consumato il cibo che gli avevano dato, gli apostoli credettero, come appare chiaro dal colloquio che Gesù ebbe con loro; ma nel loro spirito c'erano ancora delle tenebre sulla sua Passione e Morte, ed Egli le dissipò, richiamando la loro attenzione sul compimento delle profezie che lo riguardavano, da Lui già annunziate loro prima di patire. E perché avessero potuto intendere appieno quanto di Lui era stato scritto nella Legge di Mosè, nei profeti e nei Salmi, cioè in tutta la Scrittura, ne comunicò loro l'intelligenza con una grazia particolare, perché avessero potuto intenderle ed insegnarle agli altri, evangelizzando tutte le genti. San Luca sintetizza in queste poche parole le raccomandazioni e le istruzioni che Gesù Cristo fece agli apostoli nei quaranta giorni nei quali rimase con loro, prima di congedarsi definitivamente ed ascendere al cielo. Fu in questi trattenimenti ch'Egli promise lo Spirito Santo, e li esortò a trattenersi in Gerusalemme per prepararsi a quella grande grazia, che doveva trasformarli in messaggeri di misericordia, di perdono e di pace per tutta la terra. Alla fine dei quaranta giorni li condusse prima a Betania, per congedarsi da Marta, da Maria e da Lazzaro, e poi di là sul monte Oliveto, dove li benedisse e, sollevatosi verso il cielo, sparì dai loro occhi, assunto nella gloria. Fu quella l'ultima e definitiva prova che dette della sua divinità, e per questo gli apostoli e quelli che erano con loro lo adorarono, riconoscendolo pienamente Figlio di Dio. Ritornarono poi in Gerusalemme pieni di gaudio, per le grazie ricevute, delle quali ora valutavano tutta la magnificenza, e stavano nel tempio continuamente lodandone e benedicendone Dio. Essi, infatti, si svegliarono come da un sonno, ed accorgendosi di non aver apprezzato abbastanza gli immensi doni ricevuti da Dio, cercarono di riparare alla loro manchevolezza andando a ringraziarlo continuamente nel tempio.</li>
</ul>
</p>

<h5>DengMingDao</h5>

<p>
<a href="" title="FILEST:TAO:TAO365" class="page">FILEST:TAO:TAO365</a><br>
<sup>098</sup> Addio / All'incrocio ci separiamo, / tu te ne vai con le tue gioie / e i tuoi problemi, / io con i miei. Solo, guardo avanti: / ognuno deve percorrere la propria strada. / Le strade degli amici si incrociano sempre per periodi troppo brevi, ma questo non rende gli incontri meno preziosi. Dobbiamo trarre vantaggio dal sostegno reciproco e beneficiare della condivisione. Ogni volta che prendiamo da qualcuno, dovremmo cercare di restituire qualcosa. E' fondamentale. Nessuno dovrebbe appoggiarsi completamente agli altri, o aspettarsi che qualcuno lo porti in spalla per un tratto di strada. Gli amici sono fatti per camminarci a fianco, non per dipendere l'uno dall'altro. Non dovrebbero esistere obblighi. Se possiamo aiutare qualcuno, dovremmo farlo senza esitare né aspettarci alcuna ricompensa. Se c'è qualcosa che abbiamo bisogno di imparare e il nostro compagno ce lo può mostrare, dovremmo accettare in tutta umiltà. La conoscenza non si «possiede»: si può solo condividere in piena libertà. La separazione è un ingrediente fondamentale di tutti gli incontri. Nulla dura per sempre, ed è proprio la transitorietà a dare intensità alla vita. Ognuno è responsabile di se stesso, e non esiste strada da percorrere se non quella individuale. 
</p>

<h5>Krishnamurti</h5>

<p>
<a href="" title="ESOTEROS:MAESTRI:Jiddu Krishnamurti:Quotidiane1" class="page">ESOTEROS:MAESTRI:Jiddu Krishnamurti:Quotidiane1</a><br>
08-04 Il sesso: Il sesso costituisce un problema perché, a quanto pare, è un atto nel quale l’ego è completamente assente. In quel momento siete felici, perché viene meno la coscienza dell’ego, del “me”. E siccome desideriamo immergerci sempre di più in quello stato nel quale l’ego scompare e la felicità è completa, perché non ha passato né futuro, è naturale che il sesso diventi molto importante. Nella completa fusione e nell’integrazione reciproca noi cerchiamo la piena felicità. È così, vero? In quell’atto c’è qualcosa che mi dà una gioia incontaminata e mi fa dimenticare completamente quello che sono. Così voglio che quell’atto si ripeta ancora e ancora. Come mai? il fatto è che, in qualunque altra situazione mi trovi, sono in conflitto; in qualunque altro momento della mia esistenza l’ego non fa altro che rafforzarsi. Su qualsiasi piano, economico, sociale o religioso, l’ego pretende sempre di affermarsi e questo genera conflitto. In fondo, voi vi rendete conto di quello che siete solo nel conflitto. Per sua natura, l’autocoscienza è il risultato di un conflitto... Quindi il problema non è certamente il sesso, ma come ci si può liberare dall’ego. Per pochi secondi, o per un giorno, avete avuto un assaggio di quello stato nel quale il sé non è il sé che scatena il conflitto, che porta infelicità e aggressività. Per questo proviamo il desiderio profondo di essere sempre più a lungo in quello stato di libertà. 
</p>

<h5>InFinemDei</h5>

<p>
Signore, tu ti sei risvegliato dalla morte, hai incontrato le donne e gli uomini che ti erano vicini. È a loro che hai confidato il lieto messaggio che oltrepassa largamente qualsiasi esperienza umana. Tu sei rimasto loro fedele; poiché, da allora, il tuo messaggio non si è più spento, a dispetto di coloro che sono nel dubbio. Ti preghiamo: resta vicino a noi, ispiraci le parole giuste in modo che possiamo portare la nostra testimonianza a coloro che incrociano il nostro cammino.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
