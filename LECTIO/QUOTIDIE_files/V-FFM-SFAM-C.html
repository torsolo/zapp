<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Santa Famiglia di Gesù, Maria e Giuseppe
</p>

<p>
<u>ANTIFONA</u> / I pastori si avviarono in fretta / e trovarono Maria e Giuseppe, / e il Bambino deposto nella mangiatoia. (Lc 2,16)
</p>

<p>
<u>COLLETTA</u> / O Dio, nostro Padre, che nella santa Famiglia ci hai dato un vero modello di vita, fa' che nelle nostre famiglie fioriscano le stesse virtù e lo stesso amore, perché, riuniti insieme nella tua casa, possiamo godere la gioia senza fine. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Samuele per tutti i giorni della sua vita è richiesto per il Signore</b> / Dal primo libro di Samuèle (1Sam 1,20-22.24-28) / Al finir dell'anno Anna concepì e partorì un figlio e lo chiamò Samuèle, «perché - diceva - al Signore l'ho richiesto». Quando poi Elkanà andò con tutta la famiglia a offrire il sacrificio di ogni anno al Signore e a soddisfare il suo voto, Anna non andò, perché disse al marito: «Non verrò, finché il bambino non sia svezzato e io possa condurlo a vedere il volto del Signore; poi resterà là per sempre». Dopo averlo svezzato, lo portò con sé, con un giovenco di tre anni, un'efa di farina e un otre di vino, e lo introdusse nel tempio del Signore a Silo: era ancora un fanciullo. Immolato il giovenco, presentarono il fanciullo a Eli e lei disse: «Perdona, mio signore. Per la tua vita, mio signore, io sono quella donna che era stata qui presso di te a pregare il Signore. Per questo fanciullo ho pregato e il Signore mi ha concesso la grazia che gli ho richiesto. Anch'io lascio che il Signore lo richieda: per tutti i giorni della sua vita egli è richiesto per il Signore». E si prostrarono là davanti al Signore. / C: Parola di Dio. / A: Rendiamo grazie a Dio.
</p>

<p>
<u>PSALMUS</u> / (Sal 83) <b>Beato chi abita nella tua casa, Signore</b> / Quanto sono amabili le tue dimore, Signore degli eserciti! L'anima mia anela e desidera gli atri del Signore. Il mio cuore e la mia carne esultano nel Dio vivente. / Beato chi abita nella tua casa: senza fine canta le tue lodi. Beato l'uomo che trova in te il suo rifugio e ha le tue vie nel suo cuore. / Signore, Dio degli eserciti, ascolta la mia preghiera, porgi l'orecchio, Dio di Giacobbe. Guarda, o Dio, colui che è il nostro scudo, guarda il volto del tuo consacrato.
</p>

<p>
<u>LETTURA2</u> / <b>Siamo chiamati figli di Dio, e lo siamo realmente!</b> /Dalla prima lettera di san Giovanni apostolo / (1Gv 3,1-2.21-24) / Carissimi, vedete quale grande amore ci ha dato il Padre per essere chiamati figli di Dio, e lo siamo realmente! Per questo il mondo non ci conosce: perché non ha conosciuto lui. Carissimi, noi fin d'ora siamo figli di Dio, ma ciò che saremo non è stato ancora rivelato. Sappiamo però che quando egli si sarà manifestato, noi saremo simili a lui, perché lo vedremo così come egli è. Carissimi, se il nostro cuore non ci rimprovera nulla, abbiamo fiducia in Dio, e qualunque cosa chiediamo, la riceviamo da lui, perché osserviamo i suoi comandamenti e facciamo quello che gli è gradito. Questo è il suo comandamento: che crediamo nel nome del Figlio suo Gesù Cristo e ci amiamo gli uni gli altri, secondo il precetto che ci ha dato. Chi osserva i suoi comandamenti rimane in Dio e Dio in lui. In questo conosciamo che egli rimane in noi: dallo Spirito che ci ha dato. / C: Parola di Dio. / A: Rendiamo grazie a Dio.
</p>

<p>
<u>ACCLAMATIO</u> / Alleluia, Alleluia. / Apri, Signore, il nostro cuore / e accoglieremo le parole del Figlio tuo. / Alleluia. / (At 16,14)
</p>

<p>
<u>VANGELO</u> / <b>Gesù è ritrovato dai genitori nel tempio in mezzo ai maestri</b> / Dal Vangelo secondo Luca (Lc 2,41-52) / I genitori di Gesù si recavano ogni anno a Gerusalemme per la festa di Pasqua. Quando egli ebbe dodici anni, vi salirono secondo la consuetudine della festa. Ma, trascorsi i giorni, mentre riprendevano la via del ritorno, il fanciullo Gesù rimase a Gerusalemme, senza che i genitori se ne accorgessero. Credendo che egli fosse nella comitiva, fecero una giornata di viaggio, e poi si misero a cercarlo tra i parenti e i conoscenti; non avendolo trovato, tornarono in cerca di lui a Gerusalemme. Dopo tre giorni lo trovarono nel tempio, seduto in mezzo ai maestri, mentre li ascoltava e li interrogava. E tutti quelli che l'udivano erano pieni di stupore per la sua intelligenza e le sue risposte. Al vederlo restarono stupiti, e sua madre gli disse: «Figlio, perché ci hai fatto questo? Ecco, tuo padre e io, angosciati, ti cercavamo». Ed egli rispose loro: «Perché mi cercavate? Non sapevate che io devo occuparmi delle cose del Padre mio?». Ma essi non compresero ciò che aveva detto loro. Scese dunque con loro e venne a Nàzaret e stava loro sottomesso. Sua madre custodiva tutte queste cose nel suo cuore. E Gesù cresceva in sapienza, età e grazia davanti a Dio e agli uomini. / C: Parola del Signore. / A: Lode a Te o Cristo.
</p>

<p>
<u>OREMUS</u> / Riuniti con la famiglia di Nazareth, modello e immagine dell'umanità nuova, innalziamo al Padre la nostra preghiera, perché tutte le famiglie diventino luogo di crescita nella sapienza e nella grazia. R. <b>Rinnova le nostre famiglie, Signore.</b> / Per la santa Chiesa di Dio, perché esprima al suo interno e nei rapporti con il mondo il volto di una vera famiglia, che sa amare, donare, perdonare, preghiamo. R. / Per la famiglia, piccola Chiesa, perché ispiri ai vicini e ai lontani quella fiducia nella Provvidenza, che aiuta ad accogliere e a promuovere il dono della vita, preghiamo. R. / Per i genitori e i figli, perché nell'intesa profonda e nello scambio reciproco sappiano costruire un'autentica comunità domestica, che cresce nella fede e nell'amore, preghiamo. R. / Per i fidanzati, perché nella realtà unica e irripetibile del loro amore, sentano la presenza di Dio Padre, che li ha fatti incontrare e li guiderà sempre in ogni momento della loro vita, preghiamo. R. / O Dio, che in Gesù, Giuseppe e Maria ci hai dato una viva immagine della tua eterna comunione di amore, rinnova in ogni casa le meraviglie del tuo Spirito, perché le nostre famiglie possano sperimentare la continuità della tua presenza. Per Cristo nostro Signore. R. Amen.
</p>

<p>
<u>OREMUS</u> / Come la Santa Famiglia anche le nostre vivono delle difficoltà e percorrono un silenzioso cammino che coltiva profondi legami d’amore; l’origine di questa perseveranza e di questa ricchezza, Signore, non puoi che essere Tu. Preghiamo insieme e diciamo: <b>Signore entra nelle nostre case.</b> / 1. Perché ogni famiglia sappia condividere le sua ricchezza d’amore con altri, e dagli altri venga aiutata nelle difficoltà. Preghiamo.<br>
<ol type="1" start="2">
<li>Perché gli effetti della venuta di Gesù nel mondo non siano relegati a una festa, ma modifichino la nostra vita di tutti i giorni. Preghiamo.</li>
<li>Perché le figure evangeliche di Giuseppe e Maria siano riferimento per il cammino spirituale degli uomini e delle donne di ogni tempo. Preghiamo.</li>
<li>Perché la volontà di servirti sia all’origine del desiderio di migliorare il mondo in cui viviamo. Preghiamo.</li>
</ol>
</p>

<p>
O Padre, aiutaci a lasciarti entrare nella realtà che viviamo ogni giorno e a non confinarti nei ristretti spazi delle nostre pie emozioni. Te lo chiediamo per Cristo nostro Signore.
</p>

<p>
<u>OFFERTORIO</u> / Accogli, o Signore, questo sacrificio di salvezza, e per intercessione della Vergine Madre e di san Giuseppe, fa' che le nostre famiglie vivano nella tua amicizia e nella tua pace. Per Cristo nostro Signore.
</p>

<p>
<u>PREFAZIO</u> / <b>Cristo luce</b> / E' veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno. Nel mistero del Verbo incarnato è apparsa agli occhi della nostra mente la luce nuova del tuo fulgore, perché conoscendo Dio visibilmente, per mezzo di lui siamo conquistati all’amore delle realtà invisibili. E noi, uniti agli Angeli e agli Arcangeli, ai Troni e alle Dominazioni e alla moltitudine dei cori celesti, cantiamo con voce incessante l’inno della tua gloria: Santo, Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Nell’incarnazione Cristo reintegra l’universo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. Nel mistero adorabile del Natale egli, Verbo invisibile, apparve visibilmente nella nostra carne, per assumere in sé tutto il creato e sollevarlo dalla sua caduta. Generato prima dei secoli, cominciò a esistere nel tempo, per reintegrare l’universo nel tuo disegno, o Padre, e ricondurre a te l’umanità dispersa. Per questo dono della tua benevolenza, uniti a tutti gli angeli, cantiamo esultanti la tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Il sublime scambio nell’incarnazione del Verbo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. In lui [oggi] risplende in piena luce il sublime scambio che ci ha redenti: la nostra debolezza è assunta dal Verbo, la natura mortale è innalzata a dignità perenne, e noi, uniti a te in comunione mirabile, condividiamo la tua vita immortale. Per questo mistero di salvezza, uniti ai cori degli angeli, proclamiamo esultanti la tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / “Figlio, perché ci hai fatto così?
</p>

<p>
<img src="./MM/ComunioneSpirituale.jpg">
</p>

<p>
e ha dimorato in mezzo a noi. (Bar 3,38)
</p>

<p>
<u>COMMUNIO</u> / “Figlio, perché ci hai fatto così?
</p>

<p>
<img src="./MM/ComunioneSpirituale.jpg">
</p>

<p>
Ecco, tuo padre e io, angosciati, ti cercavamo”.<br>
Gesù rispose: “Non sapevate che io debbo occuparmi<br>
delle cose del Padre mio?”. (Lc 2,48-49)
</p>

<p>
<u>GRATIAS</u> / Padre misericordioso, che ci hai nutriti alla tua mensa, donaci di seguire gli esempi della santa Famiglia, perché dopo le prove di questa vita siamo associati alla sua gloria in cielo. Per Cristo nostro Signore.
</p>

<h3>LECTIO</h3>

<h5>EVANGELIZO</h5>

<p>
San Giovanni Paolo II (1920-2005) papa, Udienza generale del 29/12/1993 / "Ha assunto la nostra condizione umana" / Quasi subito dopo la nascita di Gesù, la violenza gratuita che insidia la sua vita si abbatte anche su tante altre famiglie, provocando la morte dei Santi Innocenti, dei quali ieri abbiamo fatto memoria. Ricordando questa terribile prova vissuta dal Figlio di Dio e dai suoi coetanei, la Chiesa si sente invitata a pregare per tutte le famiglie minacciate dall’interno o dall’esterno. ... La Santa Famiglia di Nazaret è per noi una sfida permanente, che ci obbliga ad approfondire il mistero della “chiesa domestica” e di ogni famiglia umana. Essa ci è di stimolo a pregare per le famiglie e con le famiglie e a condividere tutto ciò che per loro costituisce gioia e speranza, ma anche preoccupazione e inquietudine. / L’esperienza familiare, infatti, è chiamata a diventare, nella vita cristiana, il contenuto di un offertorio quotidiano, come un’offerta santa, un sacrificio a Dio gradito (1Pt 2,5; Rm 12, 1). Ce lo suggerisce anche il Vangelo della presentazione di Gesù al tempio. Gesù, che è “la luce del mondo” (Gv 8, 12), ma anche “segno di contraddizione” (Lc 2,34), desidera accogliere questo offertorio di ogni famiglia come accoglie il pane e il vino nell’Eucaristia. Queste umane gioie e speranze, ma anche le inevitabili sofferenze e preoccupazioni, proprie di ogni vita di famiglia, egli vuole unire al pane e al vino destinato alla transustanziazione, assumendole così in certo modo nel mistero del suo Corpo e del suo Sangue. Questo Corpo e questo Sangue egli poi dona nella comunione come fonte di energia spirituale, non soltanto per ogni singola persona ma anche per ogni famiglia. / La Santa Famiglia di Nazaret voglia introdurci ad una comprensione sempre più profonda della vocazione di ogni famiglia, che trova in Cristo la fonte della sua dignità e della sua santità.
</p>

<h5>EVANGELIZO</h5>

<p>
<a href="https://vangelodelgiorno.org/IT/gospel" title="Mercoledìditazione" class="https">Mercoledìditazione</a>
</p>

<h5>DIBRUNO</h5>

<p>
Il fanciullo Gesù rimase a Gerusalemme / (1Sam 1,20-22.24-28; Sal 83,2-3.5-6.9-10; 1Gv 3,1-2.21-24; Lc 2,41-52) / L’obbedienza al suo Signore e Dio, Creatore e Salvatore, da parte di un uomo, inizia già dal primo istante del concepimento. Quel bambino è uomo, non perché concepito dal padre e dalla madre. Padre e madre danno cellule di vita. Dio infonde l’anima, che il vero alito della vita. L’anima fin dal primo istante della sua creazione, e l’istante è al momento stesso del concepimento, è obbligata ad obbedire al suo Signore e Creatore. Essendo il concepito persona dal primo istante, nessuno ha più diritto sulla sua vita. Tutti sono custodi, ma non padroni. Per questo l’aborto è omicidio. Ad una persona umana viene negato il diritto di essere persona umana. Viene trattata come un ammasso di carne in divenire. Essendo carne e non persona, si può fare di essa ciò che si vuole. Noi gridiamo alla barbarie quando viene fatto del male a dei bambini vivi, mentre gridiamo il nostro diritto ad uccidere ogni anno nel mondo circa cinquantasei milioni di esseri appena concepiti che stanno per iniziare il grande viaggio della vita. Maria e Giuseppe sono a servizio della vita di Gesù. A dodici anni iniziava l’obbligo del rispetto di tutti i precetti della Legge del Signore e Gesù si reca con Maria e Giuseppe nella città santa per la celebrazione della festa della Pasqua. La fede non si insegna solo con le parole, ma soprattutto vivendola, obbedendo alla legge della verità e della giustizia secondo Dio, sottoponendosi ad ogni comando divino di amore. Il fallimento dell’educazione oggi proprio in questo consiste: nell’insegnare le verità della fede come un codice di precetti solo da ricordare o da imparare a memoria. Poi la vita scorre per altri sentieri, altre vie. Il Vangelo nulla ha a che fare con la vita. La vita è vita e va tenuta lontana dal Vangelo. Il Vangelo è Vangelo è va tenuto lontano dalla vita. Divorzio, adulterio, violazione del giorno del Signore, superstizione, idolatria, immoralità, furto, falsa testimonianza, calunnia sono la vita. Il Vangelo è Vangelo. / I suoi genitori si recavano ogni anno a Gerusalemme per la festa di Pasqua. Quando egli ebbe dodici anni, vi salirono secondo la consuetudine della festa. Ma, trascorsi i giorni, mentre riprendevano la via del ritorno, il fanciullo Gesù rimase a Gerusalemme, senza che i genitori se ne accorgessero. Credendo che egli fosse nella comitiva, fecero una giornata di viaggio e poi si misero a cercarlo tra i parenti e i conoscenti; non avendolo trovato, tornarono in cerca di lui a Gerusalemme. Dopo tre giorni lo trovarono nel tempio, seduto in mezzo ai maestri, mentre li ascoltava e li interrogava. E tutti quelli che l’udivano erano pieni di stupore per la sua intelligenza e le sue risposte. Al vederlo restarono stupiti, e sua madre gli disse: «Figlio, perché ci hai fatto questo? Ecco, tuo padre e io, angosciati, ti cercavamo». Ed egli rispose loro: «Perché mi cercavate? Non sapevate che io devo occuparmi delle cose del Padre mio?». Ma essi non compresero ciò che aveva detto loro. Scese dunque con loro e venne a Nàzaret e stava loro sottomesso. Sua madre custodiva tutte queste cose nel suo cuore. E Gesù cresceva in sapienza, età e grazia davanti a Dio e agli uomini. / A Gerusalemme, il giorno della partenza, Gesù riceve un comando da parte del Padre. Il suo Signore vuole che si rechi nel tempio e Lui obbedisce con immediatezza. Dinanzi al Padre suo e ad un suo ordine, per Gesù il mondo finisce di esistere. Esiste il Padre, il comando ricevuto, l’obbedienza da compiere. Maria crede che Gesù sia con Giuseppe. Giuseppe pensa che sia con Maria. Si fa un giorno di cammino. Quando la sera la famiglia si ricongiunge per la notte, Gesù non si trova. Si torna indietro. Un’altra giornata di cammino. Ma ormai è notte. Si deve attendere l’alba per iniziare le ricerche. Dove è Gesù? Nel tempio, tutto intento a interrogare e a rispondere ai maestri del suo popolo. La risposta di Gesù a Maria e Giuseppe è lineare: “Non sapevate che io devo occuparmi delle cose del Padre mio?”. Non sapevate che a Lui devo pronta e immediata obbedienza? Maria e Giuseppe ora sanno che i loro occhi dovranno essere sempre rivolti verso il Figlio. Sono loro che devono seguire il Figlio e non il Figlio seguire loro. Questa legge vale anche per la Chiesa. È la Chiesa che deve seguire Cristo e non Cristo seguire la Chiesa. Ma oggi noi tutti non vogliamo che Cristo ci segua, avendo deciso di non seguire più Lui nella verità del suo Vangelo? / Madre di Dio, Angeli, Santi, insegnateci a camminare sempre dietro Gesù Signore. 
</p>

<h5>DIBRUNO</h5>

<p>
<a href="FILE:///C:/MYKNOW/XDOCS/verbum/DiBruno.txt" title="DiBruno" class="FILE">DiBruno</a>
</p>

<h5>SILVESTRINI</h5>

<p>
<a href="https://liturgia.silvestrini.org/digest/" title="settimana" class="https">settimana</a>
</p>

<h5>LOYOLA</h5>

<p>
Le scelte e l’atteggiamento che caratterizzano questo Gesù dodicenne possono essere riassunte in una domanda: che cosa mai gli “bruciava dentro” nel corso di quei giorni, al punto da giustificare una simile decisione? Quali pensieri, sentimenti e domande che lo accompagnavano? Si tratta di questioni importanti, perché spesso nella vita spirituale coloro che fanno dei progressi non sono tanto quelli che fanno i buoni e bravi e stanno tranquilli, ma coloro che sono attraversati da domande vive e che sono in ricerca. Infatti, le prime indicazioni sul che cosa abbia significato per Gesù crescere in “sapienza e grazia” vanno in questa direzione: egli è un ragazzino curioso e capace di segnalarsi per le domande che sa fare. C’è un ulteriore elemento che va tenuto presente: a 12 anni, mediante la cerimonia del Bar mitzvah, un giovane ebreo diventa “adulto nella fede” e il padre cessa di essere suo garante dinanzi alla Legge di Dio. Da quel momento in poi, infatti, il giovane sarà responsabile in prima persona davanti al Signore della bontà delle scelte che farà nella vita. Anche Gesù vive questa sorta di sua prima apparizione nel mondo adulto e cerca di viverla al meglio. Prima di tutto chiarendosi sul che cosa stia al primo posto nella vita: il Signore ha il primo posto, poi tutto il resto, compresa la relazione con la sua famiglia. In secondo luogo riconoscendo che l’occuparsi delle cose del Padre ha a che vedere con l’occuparsi delle cose degli uomini, con la loro vita vissuta nell’ordinarietà e quotidianità. Cosa mi brucia dentro, oggi? In cosa mi sento chiamato ad essere adulto? Di cosa mi occupo nel Signore? (Iuri Sandrin SJ)
</p>

<p>
<u>NLDG</u> / <a href="" title="NuoveLettureGiorni" class="page">NuoveLettureGiorni</a> 
</p>

<h5>FEGF</h5>

<p>
<a href="" title="FraternitaEvangelicheGerusalemmeFI" class="page">FraternitaEvangelicheGerusalemmeFI</a>
</p>

<h3>LECTIO</h3>

<h5>HOMILY</h5>

<p>
<a href="file:///D:/MULO/HomilyVoice" title="HomilyVoice" class="file">HomilyVoice</a>
</p>


<span class="backlinks">
</span>

</div>
</div>
</body>
</html>
