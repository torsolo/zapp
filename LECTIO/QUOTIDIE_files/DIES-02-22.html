<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-22</h1>-->
<h1>DIES-02-22</h1>

<h5>Oremus</h5>

<p>
<ul>
<li>Preghiamo lo Spirito Santo affinché la Chiesa sia pronta su questa terra ad offrire la sua vita per gli uomini e a lasciarsi ferire come ha fatto il Signore. Pronta ad offrirsi per la miseria del mondo; affinché venga il regno di Dio. Noi ti preghiamo: fa' che giunga presto il giorno in cui potremo indirizzarti le nostre preghiere e servirti d'un solo cuore e d'un solo spirito nella pace e nell'amore del corpo di Cristo.</li>
</ul>
</p>

<p>
<ul>
<li>Mio Dio, non solamente confido in te, ma non ho che fiducia in te. Donami, dunque, lo Spirito di abbandono, per accettare le cose che non posso cambiare. Donami anche lo Spirito di forza, per cambiare le cose che posso cambiare. Donami, infine, lo Spirito di saggezza, per discernere ciò che dipende effettivamente da me e allora fa che io faccia la tua sola e santa volontà! Amen.</li>
</ul>
</p>

<p>
<ul>
<li>Profumo di Cristo / Concedi, o Padre, che rinnovati dai santi misteri, diffondiamo nel mondo il buon profumo di Cristo. È dono, o Padre, che noi imploriamo senza stancarci, prodotto dal Pane spezzato e dal Sangue Eucaristico, spremitura di chicchi di sofferenza e di acini di gioia, unguento che contagia, profumo nuovo di comunione fraterna. Per ottenerlo siamo pronti a deporre le divisioni, accantonare le contese, eliminare le rivalità, pagando con la moneta del perdono dato al nemico. Per profumare di Cristo lavoreremo insieme su progetti comuni, gareggeremo nello stimarci a vicenda, porteremo gli uni il peso degli altri. Allora, anche i lontani, attratti da questo soave odore, si accompagneranno al nostro cammino, volgeranno lo sguardo a colui che è stato trafitto e, innamorati, non lo distoglieranno mai più. (Don Mario Tarantola)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
22 febbraio: festa della Cattedra di San Pietro; san Papia, vescovo di Gerapoli di Frigia; san Pascasio, vescovo di Vienne; san Massimiano, vescovo di Ravenna; natale di san Pier Damiani; beata Isabella, vergine, fondatrice delle minoresse; santa Margherita, penitente del terz'ordine francescano; beato Diego Carvalho, sacerdote gesuita e martire del Giappone; beata Maria di Gesù d'Oultremont, vedova, fondatrice della Società di Maria Riparatrice.
</p>

<h5>Quotes</h5>

<p>
<ul>
<li>La sera, stando nella mia cella, vidi il Signore Gesù vestito di una veste bianca: una mano alzata per benedire, mentre l'altra toccava sul petto la veste, che ivi leggermente scostata lasciava uscire due grandi raggi, rosso l'uno e l'altro pallido (...) Dopo un istante, Gesù mi disse: «Dipingi un'immagine secondo il modello che vedi, con sotto scritto: Gesù confido in Te! (Diario Faustina, 47). </li>
<li>Abituerò il mio cuore al suo orizzonte più lontano. (R.M. Rilke)</li>
<li>L'abilità principale dell'insegnante sta nel risvegliare la gioia nel creare e nel sapere. (Albert Einstein)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>La pace nel cuore / La guerra più dura è la guerra contro se stessi. Bisogna arrivare a disarmarsi. Ho perseguito questa guerra per anni, ed è stata terribile. Ma sono stato disarmato. Non ho più niente, perchè l’amore caccia il timore. Sono disarmato della volontà di aver ragione, di giustificarmi squalificando gli altri. Non sono più sulle difensive, gelosamente abbarbicato alle mie ricchezze. Accolgo e condivido. Non ci tengo particolarmente alle mie idee, ai miei progetti. Se uno me ne presenta di migliori, o anche non migliori, ma buoni, accetto senza rammaricarmene. Ho rinunciato al comparativo. Ciò che è buono, vero e reale è sempre per me il migliore. Ecco perchè non ho più paura. Quando non si ha più nulla, non si ha più paura. Se ci si disarma, se ci si spossessa, ci si apre al Dio-Uomo che fa nuove tutte le cose, allora Egli cancella il cattivo passato e ci rende un tempo nuovo in cui tutto è possibile. (Patriarca Atenagora I)</li>
<li>Dai «Discorsi» di san Leone Magno, papa (Disc. 4 sul suo anniversario di elezione, 2-3; PL 54,149-151). La Chiesa di Cristo s'innalza sulla salda fede di Pietro. Tra tutti gli uomini solo Pietro viene scelto per essere il primo a chiamare tutte le genti alla salvezza e per essere il capo di tutti gli apostoli e di tutti i Padri della Chiesa. Nel popolo di Dio sono molti i sacerdoti e i pastori, ma la vera guida di tutti è Pietro, sotto la scorta suprema di Cristo. Carissimi, Dio si è degnato di rendere quest'uomo partecipe del suo potere in misura grande e mirabile. E se ha voluto che anche gli altri prìncipi della Chiesa avessero qualche cosa in comune con lui, è sempre per mezzo di lui che trasmette quanto agli altri non ha negato. A tutti gli apostoli il Signore domanda che cosa gli uomini pensino di lui e tutti danno la stessa risposta fino a che essa continua ad essere l'espressione ambigua della comune ignoranza umana. Ma quando gli apostoli sono interpellati sulla loro opinione personale, allora il primo a professare la fede nel Signore è colui che è primo anche nella dignità apostolica. Egli dice: «Tu sei il Cristo, il Figlio del Dio vivente»; e Gesù gli risponde: «Beato te, Simone figlio di Giona, perché né la carne né il sangue te l'hanno rivelato, ma il Padre mio che sta nei cieli» (Mt 16,16-17). Ciò significa: tu sei beato perché il Padre mio ti ha ammaestrato, e non ti sei lasciato ingannare da opinioni umane, ma sei stato istruito da un'ispirazione celeste. La mia identità non te l'ha rivelata la carne e il sangue, ma colui del quale io sono il Figlio unigenito. Gesù continua: «E io ti dico»: cioè come il Padre mio ti ha rivelato la mia divinità, così io ti manifesto la tua dignità. «Tu sei Pietro». Ciò significa che se io sono la pietra inviolabile, la pietra angolare che ha fatto dei due un popolo solo (cfr. Ef 2,14. 20), il fondamento che nessuno può sostituire, anche tu sei pietra, perché la mia forza ti rende saldo. Così la mia prerogativa personale è comunicata anche a te per partecipazione. «E su questa pietra edificherò la mia Chiesa e le porte degli inferi non prevarranno contro di essa» (Mt 16,18). Cioè, su questa solida base voglio costruire il mio tempio eterno. La mia Chiesa, destinata a innalzarsi fino al cielo, dovrà poggiare sulla solidità di questa fede. Le porte degli inferi non possono impedire questa professione di fede, che sfugge anche ai legami della morte. Essa infatti è parola di vita, che solleva al cielo chi la proferisce e sprofonda nell'inferno chi la nega. È per questo che a san Pietro viene detto: «A te darò le chiavi del regno dei cieli, e tutto ciò che legherai sulla terra sarà legato nei cieli, e tutto ciò che scioglierai sulla terra sarà sciolto nei cieli» (Mt 16,19). Certo, il diritto di esercitare questo potere è stato trasmesso anche agli altri apostoli, questo decreto costitutivo è passato a tutti i prìncipi della Chiesa. Ma non senza ragione è stato consegnato a uno solo ciò che doveva essere comunicato a tutti. Questo potere infatti è affidato personalmente a Pietro, perché la dignità di Pietro supera quella di tutti i capi della Chiesa.</li>
</ul>
</p>

<h5>DengMingDao</h5>

<p>
<sup>053</sup> Squilibrio / Notti insonni. / La dieta, la mente, le condizioni / si possono correggere. / Quando non ci sentiamo in forma, non riusciamo a dormire o troviamo difficile lavorare e concentrarci, siamo separati dal Tao. Se desideriamo tornare a stabilire il contatto, dobbiamo porci tre domande: Sto mangiando nella maniera giusta? La mia mente è tranquilla? Il mio mondo sicuro? Non è affatto divertente vedere in che modo ci alimentiamo nei periodi in cui siamo in cattiva sintonia con la vita. Possiamo tuttavia alleviare i problemi avendo maggiore cura del nostro corpo; naturalmente si tratta solo di un rimedio, non di una soluzione, ma tanto basterà a fornirci una base più solida da cui affrontare le cose. Seguiamo dunque una dieta ricca di sostanze nutrienti, sforziamoci di comprendere cos'è un'alimentazione corretta e assumiamo una grande varietà di cibi a seconda delle stagioni. Un uso accorto del cibo sortisce risultati di gran lunga migliori della medicina. Ci scontiamo, poi, con una mente complicata, che pare avere interessi, abitudini ed eccessi tutti suoi. L'unico modo per reagire è tenersi in guardia contro le preoccupazioni, lo stress, l'intellettualismo, i troppi calcoli e i desideri. Per ottenere ciò occorrono un forte sostegno filosofico e una pratica meditativa sistematica. Infine, a rompere la nostra unione con il Tao possono intervenire fattori ambientali come il tempo, i disastri naturali o provocati dall'uomo e i problemi socioeconomici. E' dunque necessario esercitare il maggior controllo possibile nei confronti dell'ambiente che ci circonda. La nostra casa deve accoglierci come un rifugio, dobbiamo avere in mano le redini del nostro lavoro e conservare sufficiente indipendenza per poter affrontare le emergenze. Scivolare dentro e fuori il Tao è inevitabile. Ma i saggi organizzano la propria vita in modo da poter sempre ristabilire l'equilibrio. 
</p>

<h5>InFinemDei</h5>

<p>
Signore, come Giuseppe tu fosti spogliato dai tuoi stessi fratelli della tunica ideale della gloria con la quale il Padre aveva rivestito il suo Figlio prediletto. Come lui sei rimasto nell'oscurità della tomba senza che la morte eterna ti abbia toccato, poiché tu sei la vita e il Padre ti ha destinato ad essere il primogenito di una moltitudine di fratelli per salvarli dalla fame spirituale in questo paese di schiavitù, in cui abbiamo fame di te. I vignaioli, come i fratelli di Giuseppe, hanno detto: "uccidiamolo", ma tu non hai voluto che il tuo santo vedesse la corruzione, salvando anche noi dalla morte eterna.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
