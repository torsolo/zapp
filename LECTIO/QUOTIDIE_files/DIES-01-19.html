<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-19</h1>-->
<h1>DIES-01-19</h1>

<h5>Oremus</h5>

<p>
<ul>
<li>Solo colui che percorre il cammino dell'amore che tu ci hai indicato può trovare la via. Fa', o Signore, che siamo attenti a rispettare tutti gli uomini. Non sono le leggi in se stesse che danno valore all'uomo. L'uomo lo porta dentro di sé. La filiazione divina supera qualsiasi legge. Accordaci, in questo giorno, la grazia di non lasciarci sottomettere alle leggi che privano della dignità umana. Concedici la forza di vivere nella speranza che ci assicura tuo Figlio Gesù Cristo e di costruire così l'umanità nuova che ci ha promesso.</li>
</ul>
</p>

<p>
<ul>
<li>Signore Gesù, tu sei ovunque con il tuo amore; e sei presente a me personalmente, mi ami, mi rinnovi nell'amore. Insegnami a rivolgermi a te. Concedimi il dono di essere consapevole della tua amorevole presenza in me, nella vita. Ti chiedo questo, Gesù, nel tuo nome. Amen. (Robert Faricy SJ e Luciano Pecoraio)</li>
</ul>
</p>

<p>
<ul>
<li>Se dovessi scegliere una reliquia della tua Passione, prenderei proprio quel catino colmo d'acqua sporca. Girare il mondo con quel recipiente e ad ogni piede cingermi dell'asciugatoio e curvarmi giù in basso, non alzando mai la testa oltre il polpaccio per non distinguere i nemici dagli amici, e lavare i piedi del vagabondo, dell'ateo, del drogato, del carcerato, dell'omicida, di chi non mi saluta più, di quel compagno per cui non prego mai, in silenzio finché tutti abbiano capito nel mio il tuo amore. (Madeleine Delbrêl)</li>
</ul>
</p>

<p>
<ul>
<li>La mia anima è sconvolta / Guardami, Signore, guardami, poiché sono senza forze e sono caduto come una foglia di autunno lungo il cammino. Guardami, Signore, la mia anima è sconvolta e non riesco ad alzare le mie povere ali in volo. Risanami, Signore, risanami, perché il mio cuore è infranto e il mio corpo un mucchio di macerie. Avvicinati a me, Signore, come il buon samaritano e benda le mie ferite; cura con la tua tenerezza e la tua misericordia le mie povere piaghe; portami con te, non mi abbandonare per la strada, perché torneranno i miei assalitori. (E. Mazariegos)</li>
</ul>
</p>

<p>
<ul>
<li>Fa' che non creda che ci siano vocazioni privilegiate, più perfette, e che non presuma di abbracciarle per essere da più degli altri. Quale che sia, la mia vocazione è la più grande; e l'erba del mio giardino è la più verde perché è quella che tu hai annaffiato per me. Per seguire la tua voce dammi la generosità di Abramo, la prontezza di Samuele, la naturalezza di Maria. E dammi la pazienza di attendere e l'umiltà di scegliere quella strada fra tutte, e la capacità di viverle tutte in quella unica che è mia. (Adriana Zarri)</li>
</ul>
</p>

<p>
<ul>
<li>Signore è l’alba. / Fa’ che io vada incontro nella pace a tutto ciò che mi porterà questo giorno. Fa’ che io mi consegni totalmente alla tua santa volontà. Donami in ogni momento la tua luce e la tua forza. Qualunque notizia io riceva oggi, insegnami ad accettarla nella quiete, e nella fede salda che nulla può accadere se tu non lo permetti. In ogni mia azione e parola dirigi i miei pensieri e i miei sentimenti. In tutti gli eventi inattesi, non farmi dimenticare che ogni cosa proviene da te! Insegnami ad agire con apertura e intelligenza verso tutti i miei fratelli e le mie sorelle e verso tutti gli uomini, senza mortificare o contristare nessuno. Signore, donami la forza di portare la fatica del giorno che si avvicina, e di tutti gli eventi inclusi nel suo corso. Guida la mia volontà, insegnami a pregare, a credere, a perseverare, a soffrire, a perdonare… e ad amare! (starec del monastero di Optina)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a><br>
Commemorazione di san Macario Magno, sacerdote e abate del monastero di Scete in Egitto, che, morto al mondo e a se stesso, viveva solo per Dio, come insegnava anche ai suoi monaci.<br>
19 gennaio: san Germanico, martire di Filadelfia; san Ponziano, martire di Spoleto; santi Mario, Marta, Audiface e Abaco, martiri; san Macario il Grande, sacerdote e abate del monastero di Scete; san Macario Alessandrino, monaco; san Bassiano, vescovo di Lodi; san Launomaro, abate di Corbion; san Giovanni, vescovo di Ravenna; san Remigio, vescovo di Rouen; sant'Arsenio, vescovo di Corfù; beato Marcello Spínola y Maestre, vescovo di Siviglia, fondatore delle Ancelle del Divin Cuore.
</p>

<h5>Quotes</h5>

<p>
<ul>
<li>Si soffre molto per il poco che ci manca e gustiamo poco il molto che abbiamo. (William Shakespeare)</li>
<li>La musica apre, nel corpo dell’uomo, una fessura da cui l’anima esce per fraternizzare. (M. Kundera)</li>
<li>La precisione vale più della forza. (Guyana)</li>
</ul>
</p>

<h5>Poesia</h5>

<h5>Dixit</h5>

<p>
<ul>
<li>"Beati noi, o carissimi, se praticheremo i comandamenti del Signore nella concordia della carità, perché per mezzo della carità ci siano rimessi i nostri peccati." Dalla «Lettera ai Corinzi» di san Clemente I, papa (Capp. 49-50; Funk 1, 123-125). Chi può spiegare il mistero della carità divina? Colui che possiede la carità in Cristo mette in pratica i comandamenti di Cristo. Chi è capace di svelare l'infinito amore di Dio? Chi può esprimere la magnificenza della sua bellezza? L'altezza a cui conduce la carità, non si può dire a parole. La carità ci congiunge intimamente a Dio, «la carità copre una moltitudine di peccati» (1 Pt 4, 8), la carità tutto sopporta, tutto prende in santa pace. Nulla di volgare nella carità, nulla di superbo. La carità non suscita scismi, la carità opera tutto nella concordia. Nella carità tutti gli eletti di Dio sono perfetti, mentre senza la carità niente è gradito a Dio. Con la carità Dio ci ha attirati a sé. Per la carità che ebbe verso di noi il Signore nostro Gesù Cristo, secondo il divino volere, ha versato per noi il suo sangue e ha dato la sua carne per la nostra carne, la sua vita per la nostra vita. Vedete, o carissimi, quanto è grande e meravigliosa la carità e come non si possa esprimere adeguatamente la sua perfezione. Chi è meritevole di trovarsi in essa, se non coloro che Dio ha voluto rendere degni? Preghiamo dunque e chiediamo dalla sua misericordia di essere trovati nella carità, liberi da ogni spirito di parte, irreprensibili. Tutte le generazioni da Adamo fino al presente sono passate; coloro invece che per grazia di Dio sono trovati perfetti nella carità, restano, ottengono la dimora riservata ai buoni e saranno manifestati al sopraggiungere del regno di Cristo. Sta scritto infatti: Entrate nelle vostre stanze per un momento anche brevissimo fino a che non sia passata la mia ira e il mio furore. Allora mi ricorderò del giorno favorevole e vi farò sorgere dai vostri sepolcri (cfr. Is 26, 20; Ez 37, 12). Beati noi, o carissimi, se praticheremo i comandamenti del Signore nella concordia della carità, perché per mezzo della carità ci siano rimessi i nostri peccati. È scritto infatti: Beati coloro ai quali sono state rimesse le colpe e perdonata ogni iniquità. Beato l'uomo a cui Dio non imputa alcun male e sulla cui bocca non c'è inganno (cfr. Sal 31, 1). Questa proclamazione di beatitudine riguarda coloro che Dio ha eletto per mezzo di Gesù Cristo nostro Signore. A lui la gloria nei secoli dei secoli. Amen.</li>
</ul>
</p>

<h5>DengMingDao</h5>

<p>
Iniziativa / Non lasciamoci confondere / Dalla realtà caleidoscopica. / Agiamo con saggezza e coraggio, / senza aumentare la confusione. / Il mondo è una tempesta di miriadi di realtà, ma non possiamo lasciarci risucchiare dal suo vortice. Permettere che ciò avvenga significa smarrirsi e smarrire il centro da cui ci verrà ogni comprensione. Dobbiamo agire, ma nel modo giusto. L'azione dev'essere guidata dall'intelletto e dall'esperienza. Impariamo dai maestri, dagli anziani e da molte altre persone; ma poi dobbiamo anche sperimentare nella pratica quanto abbiamo appreso. La sola meditazione non è sufficiente, così come non basta una conoscenza puramente teorica. Per essere saggi, occorrono entrambe le cose. Soltanto quando la saggezza, il coraggio, la tempestività e la perseveranza si combinano, troviamo una base solida per la nostra iniziativa. L'azione dev'essere completa: deve consumarsi sino alla fine, senza lasciarsi dietro tracce o conseguenze sgradevoli. Un atto che semina distruzione, rancore o sporcizia è un atto che vale poco. In questo caso l'iniziativa è insufficiente, e il Tao non è stato raggiunto.
</p>

<h5>InFinemDei</h5>

<p>
Durante questa giornata abbiamo vissuto con le molte persone che abbiamo incontrato. Noi ti rendiamo grazie, Signore, per questi incontri, per le conversazioni e i dialoghi che abbiamo avuto e per l'aiuto che abbiamo dato alle persone più povere e abbandonate. Concedici la luce che ci renda capaci di trasmettere la tua parola attraverso gesti di rispetto e di attenzione a tutti, senza distinzione. Fa' che viviamo sempre più lo spirito del vangelo, e che formiamo una famiglia umana nella quale tutti sentiamo la tua presenza.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
