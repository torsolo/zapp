<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-19</h1>-->
<h1>DIES-02-19</h1>

<h5>Oremus</h5>

<p>
<ul>
<li>Ecco che è venuto il tempo del digiuno, perché lo Sposo mi è stato sottratto, io non avevo lavato il mio vestito per il banchetto, e poiché guardavo indietro ho trovato la stanza del banchetto nuziale chiusa. Digiunerò, pregherò sino a quando si apriranno le porte della misericordia, fino a quando si illuminerà il volto di colui che il mio cuore ama, fino a quando potrò di nuovo contemplare la sua gloria. Non ho riempito la mia lampada dell'olio dello Spirito Santo; spogliata di buone azioni, la mia nudità davanti a te mi rende vergognoso. O mio Salvatore, salvami.</li>
</ul>
</p>

<p>
<ul>
<li>Dammi la grazia di essere di esempio a coloro a cui sono stato affidato come guida, attraverso la proposta di una vita semplice e come punto di riferimento sicuro e fermo. Fa', perciò, che l'unica fermezza tenace sia solo contro il male e ogni attentato alla comunione.</li>
</ul>
</p>

<p>
<ul>
<li>Dammi la grazia di essere di esempio a coloro a cui sono stato affidato come guida, attraverso la proposta di una vita semplice e come punto di riferimento sicuro e fermo. Fa', perciò, che l'unica fermezza tenace sia solo contro il male e ogni attentato alla comunione.</li>
</ul>
</p>

<p>
<ul>
<li>Benedetta fra le donne / Benedetta sei tu fra le donne! Perché sei stata trovata degna di ospitare il Signore. Perché hai accolto in te Colui che è tanto grande, che nessuna cosa al mondo potrebbe contenere. Hai ricevuto Colui che tutto riempie di sé, sei divenuta luogo in cui si realizza la salvezza. Perché sei stata il carro che ha introdotto il Re nella vita. Perché sei apparsa come tesoro, come perla spirituale. Benedetta tu fra le donne! (Gregorio di Nissa)</li>
</ul>
</p>

<p>
<ul>
<li>NOVENA SPIRITO SANTO / 8° GIORNO / Vieni, Santo Spirito... Spirito purificatore, purificami da ogni macchia. Santificami e dammi le virtù di Gesù, le stesse sue intenzioni e disposizioni interiori. Sii in me lo stesso Spirito di Gesù. Spira all'anima mia, verso Gesù, lo stesso amore che il Padre spira al suo Figlio divino e dammi la stessa attrazione che il Padre sente verso il suo diletto e carissimo Figlio Gesù. Si recitano 3 Gloria al Padre...</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
19 febbraio: san Quodvultdeus, vescovo di Cartagine; santi martiri di Palestina; san Mansueto, vescovo di Milano e confessore; san Barbato, vescovo di Milano; san Giorgio, monaco aquitano; san Proclo, monaco; deposizione del beato Bonifacio, già vescovo di Losanna; beato Corrado Confalonieri, eremita del Terz'Ordine francescano; beato Alvaro di Zamora, sacerdote domenicano; beata Elisabetta Picenardi, vergine, servita; santa Lucia Yi Zhenmei, vergine e martire in Cina; beato Giuseppe Zapłata, religioso dei fratelli del Sacro Cuore di Gesù e martire.
</p>

<h5>Quotes</h5>

<p>
<a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a><br>
<ul>
<li>Per unire gli uomini, non basta gettare ponti, bisogna costruire scale. Chi non sale sino a Dio non può incontrare il fratello. (G. Thibon)</li>
<li>Come una malattia si misura col termometro ed una febbre alta indica la gravità della malattia, così nella vita spirituale la sofferenza è il termometro che misura l'amor di Dio di un'anima (Diario Faustina, 774).</li>
<li>Metti via tutti quei "vorrei" e risolvi il tutto con un "posso". (I. Welsh)</li>
<li>Non si danza mettendo i propri piedi su quelli degli altri. (Camerun)</li>
<li>Vi sono strane possibilità in ciascun uomo. Il presente sarebbe pieno di ogni possibile avvenire, se già il passato non vi proiettasse una storia. (André Gide)</li>
<li>Mille volte l'esperienza ha dimostrato, pure con gente non particolarmente incline alla riflessione, che la maniera migliore di arrivare a una buona idea è quella di lasciare libero il pensiero secondo le proprie inclinazioni, seppur sorvegliandolo con un'attenzione apparentemente distratta, quasi fingendo di pensare ad altro, e d'improvviso lo si coglie alla sprovvista, balzando come una tigre sulla preda. (José Saramago)</li>
<li>Pensare è molto difficile. Per questo la maggior parte della gente giudica. La riflessione richiede tempo, perciò chi riflette già per questo non ha modo di esprimere continuamente giudizi. (Carl Gustav Jung)</li>
<li>Il pensiero non è una delle attività naturali dell'uomo; è l'effetto della sofferenza, come un'alta temperatura nella malattia. (Bertrand Russell)</li>
<li>Non solo la terra è stata data da Dio all’uomo, che deve usarla rispettando l’intenzione originaria di bene, secondo la quale gli è stata donata; ma l’uomo è stato donato a se stesso da Dio e deve, perciò, rispettare la struttura naturale e morale, di cui è stato dotato. (San Giovanni Paolo II, papa, da: "Lettera enciclica Centesimus annus"</li>
<li>All’origine di quella che, in senso cosmico, chiamiamo "natura" vi è un disegno di amore e di verità. Il mondo "non è il prodotto di una qualsivoglia necessità, di un destino cieco o del caso. Il mondo trae origine dalla libera volontà di Dio, il quale ha voluto far partecipare le creature al suo essere, alla sua saggezza e alla sua bontà" (Catechismo della Chiesa cattolica, 295)</li>
<li>Il rispetto del creato riveste grande rilevanza, anche perché «la creazione è l’inizio e il fondamento di tutte le opere di Dio» e la sua salvaguardia diventa oggi essenziale per la pacifica convivenza dell’umanità. Se, infatti, a causa della crudeltà dell’uomo sull’uomo, numerose sono le minacce che incombono sulla pace e sull’autentico sviluppo umano integrale – guerre, conflitti internazionali e regionali, atti terroristici e violazioni dei diritti umani –, non meno preoccupanti sono le minacce originate dalla noncuranza – se non addirittura dall’abuso – nei confronti della terra e dei beni naturali che Dio ha elargito. Per tale motivo è indispensabile che l’umanità rinnovi e rafforzi «quell’alleanza tra essere umano e ambiente, che deve essere specchio dell’amore creatore di Dio, dal quale proveniamo e verso il quale siamo in cammino» (Papa Benedetto XVI, XLIII Giornata Mondiale della Pace, 1° Gennaio 2010)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
050 Interazione / Rendiamo la vita reale / proiettandovi i nostri pensieri. / Il panorama offerto dal mondo oggettivo è privo di significato sino al momento in cui iniziamo a interagire con esso. Se ogni giorno passiamo accanto a un masso senza mai prestarvi attenzione, per noi quel masso non ha significato; ma se decidiamo di farne un oggetto votivo e di pregarlo regolarmente, ecco che subito acquista importanza. Naturalmente, l'estraneo che non partecipa del significato così attribuito continuerà a considerarlo un semplice masso. Comunque sia, il masso è stato sempre e soltanto un masso: a crearne il significato è unicamente l'interazione umana. Sbagliamo a pensare che il significato sia tanto concreto e tangibile quanto l'oggetto a cui viene attribuito. Non dovremmo mai confondere le due cose. La nostra casa può esserci molto preziosa, ma questo senso di preziosità non ha nulla a che fare con l'edificio in quanto tale - semmai, deriva dai valori e dai ricordi che ad esso associamo. Nel momento in cui ci separiamo dalla nostra casa non dobbiamo inoltre dimenticare che a determinare il senso di perdita è il sentimento che ad essa d lega, non l'edificio in sé e per sé. Alcune scuole di pensiero insegnano che, se qualsiasi percezione della realtà è soggettiva, allora dovremmo considerare tutto irreale. Al contrario, i seguaci del Tao sostengono che dobbiamo continuare a interagire con il mondo. Evitando di farlo e di occuparci dei fenomeni di proiezione del significato e dei relativi riflessi, sprofondiamo infatti in uno stato di torpore in cui il mondo smette completamente di esistere. Sinché ricorderemo che i significati attribuiti agli oggetti sono soggettivi, non incorreremo mai in errore. 
</p>

<h5>InFinemDei</h5>

<p>
"Beata ed eterna Trinità del Padre, del Figlio e dello Spirito Santo, adorata nel mistero dell'amore che vi unisce, Dio di misericordia, dammi le lacrime e la gioia del ritorno". Il mio digiuno sia quello della penitenza, ma anche quello dell'attesa della tua venuta in me, Santa Trinità, e del tuo ritorno nella gloria, Sposo delle nostre anime. Allora sarai il nostro cibo e noi non diremo più: Non ho altro pane che le mie lacrime la notte, il giorno. E nessuno più ci dirà: Dov'è il tuo Dio?
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
