<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-11-29</h1>-->
<h1>DIES-11-29</h1>

<h5>Oremus</h5>

<p>
<ul>
<li>Signore Gesù Cristo, tu non sei mai lontano da chi ti ama, lo sappiamo, ma desideriamo vederti ancora più da vicino, per poter contemplare il tuo volto. Rendi questo desiderio ancora più vivo nei nostri cuori e mantienici saldi e sicuri fino al giorno della tua venuta. Possa la nostra preparazione in questo tempo di Avvento essere fatta in questo spirito di gioiosa attesa.</li>
</ul>
</p>

<p>
<ul>
<li>NOVENA ALL’IMMACOLATA CONCEZIONE / I° GIORNO: INVOCAZIONE D'AIUTO A MARIA / O Vergine Immacolata, primo e soave frutto di salvezza, noi ti ammiriamo e con Te celebriamo le grandezze del Signore che ha fatto in Te mirabili prodigi. Guardando Te, noi possiamo capire ed apprezzare l'opera sublime della Redenzione e possiamo vedere nel loro risultato esemplare le ricchezze infinite che Cristo, con il suo Sangue, ci ha donato. Aiutaci, o Maria, ad essere, come Te, salvatori insieme con Gesù di tutti i nostri fratelli. Aiutaci a portare agli altri il dono ricevuto, ad essere "segni" di Cristo sulle strade di questo nostro mondo assetato di verità e di gloria, bisognoso di redenzione e di salvezza. Amen. / 3 Ave Maria.</li>
</ul>
</p>

<p>
<ul>
<li>Dall'alba dei giorni tu sei, o Dio, il tuo Nome traversa la nostra storia, la tua presenza sempre ci accompagna. Che cosa conosciamo di te, se non questa fame che abita il cuore, se non questa sete che ci spinge a cercarti? Attraverso mille nomi risuona il tuo Nome, ogni giorno ci dà una ragione di vita, ci rivela che cosa possiamo sperare. Nei giorni in cui siamo tentati di fermarci, il tuo Nome, Signore, è Cammino. Nelle notti in cui ci assale l'angoscia, il tuo Nome, Signore, è Consolatore. Quando tutto ci pare dissolversi nel nulla, il tuo Nome, Signore, è vera Realtà. Quando l'inimicizia si frappone tra di noi, il tuo Nome, Signore, è Perdono.</li>
</ul>
</p>

<p>
<ul>
<li>Ottienimi la riconciliazione / Sollevami sulle ali della tua preghiera,o Madre dei viventi, affinché, quando lascerò questa valle di lacrime, possa marciare speditamente verso la dimora celeste, preparata per noi, e sia dolce e leggera la fine di una vita così carica e pesante di iniquità. Cambia in festa di gioia il mio giorno d’angoscia, sii mia avvocata, domanda, supplica: io credo nella tua purezza indicibile, ma credo anche nella tua potente intercessione. Aiutami nel pericolo, o benedetta fra le donne. Ottienimi la riconciliazione, o Madre di Dio. Preoccupati della mia miseria, o tabernacolo dell’Altissimo. Tendi la mano a me, che sto cadendo, o tempio del cielo. Glorifica in te il Figlio tuo: si degni egli di operare divinamente in me il miracolo del perdono e della misericordia. Serva e Madre di Dio: sia esaltato in me il tuo onore, sia proclamata in te la mia salvezza. (San Gregorio di Narek)</li>
</ul>
</p>

<h5>Quotes</h5>

<p>
<a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="" title="KYRIE:Santi" class="page">KYRIE:Santi</a><br>
<ul>
<li>Il tempo che trascorriamo nel quotidiano colloquio con Dio costituisce la parte più preziosa di tutta la giornata. (Madre Teresa di Calcutta)</li>
<li>Non sei responsabile di ciò che sei, ma di ciò che fai con quello che sei. (Sartre)</li>
<li>Gettando la polvere non si può nascondere la luna (India)</li>
</ul>
</p>

<h5>Santorale</h5>

<h5>Dixit</h5>

<p>
<ul>
<li>Davanti a Dio, il futuro si conquista col presente e si capisce partendo dal presente. Purtroppo noi cristiani siamo addormentati! Infatti vi sono alcuni che si lasciano assorbire dalla fatica di procurarsi i beni materiali; altri che induriscono il cuore e ciò li porta all'egoismo, all'odio; altri ancora che tirano a campare e vivono, giorno dopo giorno, come capita. Dunque quando il Signore arriverà troverà - ahimè - molti «addormentati». Abbiamo ricevuto dal Signore un grande dono: il tempo. E il Signore si aspetta che lo si occupi bene. (don Lucio D'Abbraccio)</li>
</ul>
</p>

<h5>InFinemDei</h5>

<p>
Anno dopo anno, il tempo scorre in silenzio; il ritorno di Cristo si avvicina sempre di più. Se potessimo almeno avvicinarci al cielo come egli si avvicina alla terra! Fratelli, pregate perché egli vi dia il coraggio di cercarlo in tutta sincerità. Pregate perché egli vi renda ardenti. Voi avete soltanto un compito: quello di seguirlo portando la vostra croce. Decidetevi a compiere tale dovere cercandone la forza in lui; in questo modo non vi lascerete più ingannare da ombre di religioni", da parole, da contestazioni, da ideologie, da dichiarazioni grandiose, da scusanti, da promesse e da minacce. Pregate perché vi conceda un cuore, come lo definiscono le Scritture, buono ed onesto, un cuore perfetto e, senza aspettare, cominciate subito ad obbedire a Dio. È meglio l'obbedienza, anche se limitata a cose di poco conto, piuttosto che la disobbedienza assoluta; ogni affermazione non accompagnata dall'obbedienza è simulazione ed inganno. Ogni forma di religione, che non vi avvicini a Dio, è una "religione" del mondo terreno. Dovete, invece, cercare il suo volto, e l'obbedienza è il solo modo per cercarlo. Tutti i vostri doveri si riducono all'obbedienza. Come potreste credere alle verità che vi ha rivelato, come potreste basare la vostra vita sui suoi comandamenti, come potreste essere pronti alle sue richieste, come potreste fare parte del suo popolo e della sua Chiesa, se non perché Dio stesso ve l'ha chiesto? Ma fare ciò che vi chiede significa obbedire, ed obbedirgli significa avvicinarsi a lui. Ogni atto d'obbedienza ci avvicina a Dio, che non è affatto lontano ma, nonostante le apparenze, molto vicino, appena oltre la materialità di questo mondo: il cielo e la terra costituiscono un velo trasparente posto fra noi e lui; verrà un giorno in cui Dio stesso strapperà questo velo e si mostrerà a noi. Allora, a seconda del modo in cui l'avremo atteso, egli ci ricompenserà. Se ci saremo dimenticati di lui, non ci riconoscerà, ma "Beati quei servi che il padrone al suo ritorno troverà ancora svegli..." (Lc 12,37). Possa essere questa la sorte di ognuno di noi! Difficile è, certo, riuscirci, ma doloroso fallire. La vita è breve, la morte è certa, mentre il mondo futuro è eterno. (Card. JOHN HENRY NEWMAN, 1801-1890, Parochial and Plain Sermons IV, Serm. 22)
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
