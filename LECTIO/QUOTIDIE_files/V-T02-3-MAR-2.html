<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Martedì della II settimana del Tempo Ordinario (anno pari)
</p>

<p>
<u>ANTIFONA</u> / A te si prostri tutta la terra, o Dio. A te canti inni, canti al tuo nome, o Altissimo. (Sal 65,4)
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>GLORIA</u> / Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
<u>COLLETTA</u> / Dio onnipotente ed eterno, che governi il cielo e la terra, ascolta con bontà le preghiere del tuo popolo e dona ai nostri giorni la tua pace. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / Dal primo libro di Samuele (1Sam 16, 1-13) / In quei giorni, il Signore disse a Samuèle: «Fino a quando piangerai su Saul, mentre io l'ho ripudiato perché non regni su Israele? Riempi d'olio il tuo corno e parti. Ti mando da Iesse il Betlemmita, perché mi sono scelto tra i suoi figli un re». Samuèle rispose: «Come posso andare? Saul lo verrà a sapere e mi ucciderà». Il Signore soggiunse: «Prenderai con te una giovenca e dirai: "Sono venuto per sacrificare al Signore". Inviterai quindi Iesse al sacrificio. Allora io ti farò conoscere quello che dovrai fare e ungerai per me colui che io ti dirò». Samuèle fece quello che il Signore gli aveva comandato e venne a Betlemme; gli anziani della città gli vennero incontro trepidanti e gli chiesero: «È pacifica la tua venuta?». Rispose: «È pacifica. Sono venuto per sacrificare al Signore. Santificatevi, poi venite con me al sacrificio». Fece santificare anche Iesse e i suoi figli e li invitò al sacrificio. Quando furono entrati, egli vide Eliàb e disse: «Certo, davanti al Signore sta il suo consacrato!». Il Signore replicò a Samuèle: «Non guardare al suo aspetto né alla sua alta statura. Io l'ho scartato, perché non conta quel che vede l'uomo: infatti l'uomo vede l'apparenza, ma il Signore vede il cuore». Iesse chiamò Abinadàb e lo presentò a Samuèle, ma questi disse: «Nemmeno costui il Signore ha scelto». Iesse fece passare Sammà e quegli disse: «Nemmeno costui il Signore ha scelto». Iesse fece passare davanti a Samuèle i suoi sette figli e Samuèle ripeté a Iesse: «Il Signore non ha scelto nessuno di questi». Samuèle chiese a Iesse: «Sono qui tutti i giovani?». Rispose Iesse: «Rimane ancora il più piccolo, che ora sta a pascolare il gregge». Samuèle disse a Iesse: «Manda a prenderlo, perché non ci metteremo a tavola prima che egli sia venuto qui». Lo mandò a chiamare e lo fece venire. Era fulvo, con begli occhi e bello di aspetto. Disse il Signore: «Àlzati e ungilo: è lui!». Samuèle prese il corno dell'olio e lo unse in mezzo ai suoi fratelli, e lo spirito del Signore irruppe su Davide da quel giorno in poi. / C: Parola di Dio. / A: Rendiamo grazie a Dio.
</p>

<p>
<u>PSALMUS</u> / (Sal 88) <b>Ho trovato Davide, mio servo</b> / Un tempo parlasti in visione ai tuoi fedeli, dicendo: «Ho portato aiuto a un prode, ho esaltato un eletto tra il mio popolo. / Ho trovato Davide, mio servo, con il mio santo olio l'ho consacrato; la mia mano è il suo sostegno, il mio braccio è la sua forza. / Egli mi invocherà: "Tu sei mio padre, mio Dio e roccia della mia salvezza". Io farò di lui il mio primogenito, il più alto fra i re della terra».
</p>

<p>
<u>ACCLAMATIO</u> / Alleluia, Alleluia / Il Padre del Signore nostro Gesù Cristo illumini gli occhi del nostro cuore per farci comprendere a quale speranza ci ha chiamati. (Ef 1,17-18) / Alleluia.
</p>

<p>
<u>VANGELO</u> / Dal Vangelo secondo  Marco (Mc 2,23-28) / In quel tempo, di sabato Gesù passava fra campi di grano e i suoi discepoli, mentre camminavano, si misero a cogliere le spighe. I farisei gli dicevano: «Guarda! Perché fanno in giorno di sabato quello che non è lecito?». Ed egli rispose loro: «Non avete mai letto quello che fece Davide quando si trovò nel bisogno e lui e i suoi compagni ebbero fame? Sotto il sommo sacerdote Abiatàr, entrò nella casa di Dio e mangiò i pani dell'offerta, che non è lecito mangiare se non ai sacerdoti, e ne diede anche ai suoi compagni!». E diceva loro: «Il sabato è stato fatto per l'uomo e non l'uomo per il sabato! Perciò il Figlio dell'uomo è signore anche del sabato». / C: Parola del Signore.
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / Gesù, signore del sabato, è la guida e il redentore dell'uomo. Con una preghiera concorde domandiamo al Padre di poter seguire Cristo nella sua obbedienza e nella sua libertà. Preghiamo insieme: <b>Donaci, Signore, fedeltà e libertà.</b> / Preghiamo per il Papa, i vescovi, i sacerdoti, affinché esprimano la loro autorità di pastori come servizio della Chiesa e dell'uomo: / Preghiamo per i cristiani di tutte le confessioni, perché non si irrigidiscano nelle rispettive dottrine e istituzioni, ma cerchino con passione di verità ciò che Dio vuole: / Preghiamo per i musulmani, perché nell'abbandono fedele alla volontà di Dio si avvicinino a Cristo, rivelazione suprema del Padre: / Preghiamo per il nostro paese, perché siano stabilite leggi giuste per il bene comune e tutti contribuiscano con responsabilità alla loro attuazione: / Preghiamo per noi presenti a questa celebrazione, perché amiamo la legge di Cristo come guida alla nostra libertà di figli di Dio: / Perché non riduciamo la religione ad un complesso di leggi. / Perché venga rispettato il giorno del Signore. / O Padre, che hai stabilito per noi un giorno di riposo perché non ci rendiamo schiavi dei nostri progetti e attività economiche, aiutaci a riconoscerti come il Dio che ci guida alla nostra autentica realizzazione. Per il tuo Figlio Gesù che regna con te nei secoli dei secoli. Amen.
</p>

<p>
<u>OFFERTORIO</u> / Concedi a noi tuoi fedeli, o Padre, di partecipare con viva fede ai santi misteri, poiché ogni volta che celebriamo questo memoriale del sacrificio del tuo Figlio, si compie l’opera della nostra redenzione. Per Cristo nostro Signore.
</p>

<p>
<u>COMMUNIO</u> / Davanti a me tu prepari una mensa; il mio calice trabocca. (Sal 22,5) 	♦ Abbiamo conosciuto e creduto l’amore che Dio ha in noi. (1Gv 4,16)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Infondi in noi, o Padre, lo Spirito del tuo amore, perché saziati dall’unico pane del cielo, nell’unica fede siamo resi un solo corpo. Per Cristo nostro Signore.
</p>

<h3>LECTIO</h3>

<p>
<u>EVANGELIZO1</u> / <br>
Afraate (?-ca 345) monaco e vescovo nei pressi di Mossul / Esposizioni, n. 13, 1.3.9 "È dunque riservato ancora un riposo sabatico per il popolo di Dio" (Eb 4,9) / Il sabato non è stato messo come prova che permette di discernere fra la vita e la morte, la giustizia e il peccato, così come altre prescrizioni "mediante le quali, chiunque le metterà in pratica, vivrà" (Lev 18,5) o morirà se non le osserva. No, il sabato, a suo tempo, è stato dato al popolo in vista del riposo; con gli uomini, gli animali dovevano cessare il lavoro (Es 23,12). (...) Se il sabato non fosse stato istituito per il riposo di ogni essere che fa un lavoro corporale, le creature che non lavorano avrebbero dovuto, dall'inizio, anch'esse osservare il sabato per essere giustificate. Al contrario, vediamo continuamente il sole levarsi, la luna compiere la sua orbita, le stelle seguire la loro corsa, i venti soffiare, le nuvole vagare in cielo, gli uccelli volare, i ruscelli scaturire dalle sorgenti, le onde agitarsi, i fulmini cadere e illuminare il creato, il tuono scoppiare con violenza, gli alberi portare frutto, e ogni essere crescere e fortificarsi. Non vediamo in verità alcun essere riposarsi il giorno di sabato, salvo gli uomini e gli animali da soma che lavorano. A nessuno dei giusti dell'Antico Testamento è stato dato il sabato perché viva... Ma la fedeltà al sabato è stata prescritta affinché si riposino servi, schiave, mercenari, stranieri, bestie da soma, affinché possano riposarsi coloro che sono affaticati dal lavoro. Poiché Dio ha cura di tutta la creazione, delle bestie da soma come delle bestie feroci, degli uccelli come degli animali selvaggi. Senti ora quale è il sabato che piace a Dio. Isaia l'ha detto: "Ecco il riposo! Fate riposare lo stanco. Ecco il sollievo!" (28,12). (...) Perciò osserviamo fedelmente il sabato di Dio; facciamo ciò che piace a lui. Entreremo così nel sabato del grande riposo dove cielo e terra si riposeranno, dove ogni creatura è ricreata.
</p>

<p>
<u>EVANGELIZO2</u> / 
</p>

<p>
<u>EVANGELIZO-21</u> / <a href="https://vangelodelgiorno.org/IT/gospel" title="Meditazione" class="https">Meditazione</a>
</p>

<p>
<u>DiBruno1</u> / <br>
Il sabato è stato fatto per l’uomo (Mc 2,23-28) / Cosa fece Davide quando si trovò nel bisogno? Ecco cosa narra la Scrittura Santa: “Davide si recò a Nob dal sacerdote Achimèlec. Achimèlec, trepidante, andò incontro a Davide e gli disse: «Perché sei solo e non c’è nessuno con te?». Rispose Davide al sacerdote Achimèlec: «Il re mi ha ordinato e mi ha detto: “Nessuno sappia niente di questa cosa per la quale ti mando e di cui ti ho dato incarico”. Ai miei giovani ho dato appuntamento al tal posto. Ora però se hai sottomano cinque pani, dammeli, o altra cosa che si possa trovare». Il sacerdote rispose a Davide: «Non ho sottomano pani comuni, ho solo pani sacri per i tuoi giovani, se si sono almeno astenuti dalle donne». Rispose Davide al sacerdote: «Ma certo! Dalle donne ci siamo astenuti dall’altro ieri. Quando mi misi in viaggio, il sesso dei giovani era in condizione di santità, sebbene si trattasse d’un viaggio profano; tanto più oggi». Il sacerdote gli diede il pane sacro, perché non c’era là altro pane che quello dell’offerta, ritirato dalla presenza del Signore, per mettervi pane fresco nel giorno in cui quello veniva tolto. Davide disse ad Achimèlec: «Non hai per caso sottomano una lancia o una spada? Io non ho preso con me né la mia spada né altre mie armi, perché l’incarico del re era urgente». Il sacerdote rispose: «Guarda, c’è la spada di Golia il Filisteo, che tu hai ucciso nella valle del Terebinto; è là dietro l’efod, avvolta in un manto. Se te la vuoi prendere, prendila, perché qui non c’è altra spada che questa». Rispose Davide: «Non ce n’è una migliore. Dammela»” (1Sam 21,2-10). Davide e i suoi compagni hanno fame. Il sacerdote non ha nulla da offrire loro. Vi sono però dinanzi al Signore dodici pani sacri. Questi pani nessuno li poteva mangiare, se non i sacerdoti. Dinanzi alla fame, constatato che essi erano ritualmente puri, dona loro da mangiare i pani del Signore. Dinanzi alle necessità vitali, essenziali di una persona, tutte le leggi rituali vengono messe da parte e riprese quando la necessità sarà terminata. Per fame si possono cogliere delle spighe in giorno di Sabato? Nessun comandamento del Signore vieta queste cose. Anche di sabato l’uomo si nutre. Il terzo comandamento proibisce il lavoro servile. Chiede il riposo della terra e di tutti gli animali a servizio dell’uomo. Ma non chiede che per fame non si possa prendere qualche frutto e sostentarsi. I farisei, esperti nel filtrare il moscerino, mentre erano abili a ingoiare tutti i cammelli della trasgressione dei comandamenti – Gesù dice che essi sono veramente assai navigati nell’eludere la Legge del Signore – insorgono contro Cristo Signore, accusandolo di essere un cattivo Maestro. Di certo non è né buono, né ottimo, né perfetto maestro chi, vedendo i suoi discepoli trasgredire la Legge del sabato, non interviene, anzi permette che essa venga trasgredita. Gesù risponde che cogliere delle spighe non infrange in nulla la Legge di Dio, così come Davide per fame mangiò i pani sacri e non offese la Legge di Mosè. Poi aggiunge che è Lui la verità della Legge e la verità dell’interpretazione della Legge. Tutta la Legge di Mosè dovrà essere letta, compresa, interpretata dalla sua Legge, dalla sua Parola, dai suoi Comandamenti. / In quel tempo, di sabato Gesù passava fra campi di grano e i suoi discepoli, mentre camminavano, si misero a cogliere le spighe. I farisei gli dicevano: «Guarda! Perché fanno in giorno di sabato quello che non è lecito?». Ed egli rispose loro: «Non avete mai letto quello che fece Davide quando si trovò nel bisogno e lui e i suoi compagni ebbero fame? Sotto il sommo sacerdote Abiatàr, entrò nella casa di Dio e mangiò i pani dell’offerta, che non è lecito mangiare se non ai sacerdoti, e ne diede anche ai suoi compagni!». E diceva loro: «Il sabato è stato fatto per l’uomo e non l’uomo per il sabato! Perciò il Figlio dell’uomo è signore anche del sabato». / È verità. Tutto l’Antico Testamento in ogni sua prescrizione, statuto, legge, comandamento va letto, compreso, interpretato, vissuto dalla Parola di Gesù e dall’esempio che Lui ci ha lasciato. Appellarsi alla Legge di Mosè a nulla serve. Quella Legge va portata nel compimento che le ha dato Gesù Signore. “Non sono venuto per abolire la Legge e i Profeti, ma per dare compimento”: con queste parole, la dottrina dei farisei viene dichiarata fuori corso. Essa va abbandonata. Non ha alcun valore. / Madre di Dio, Angeli, Santi, fate che i discepoli di Gesù si innamorino della sua Parola. 
</p>

<p>
<u>DiBruno2</u> / 
</p>

<p>
<u>DIBRUNO-21</u> / <a href="FILE:///C:/MYKNOW/XDOCS/verbum/DiBruno.txt" title="DiBruno" class="FILE">DiBruno</a>
</p>

<p>
<u>SILVESTRINI-21</u> / <a href="https://liturgia.silvestrini.org/digest/" title="settimana" class="https">settimana</a>
</p>

<p>
<u>LOYOLA1</u> / <br>
“Perché fanno quello che non è lecito?” Chi almeno una volta nella vita non si è trovato a porre/porsi questa domanda come fanno i farisei con Gesù? È una domanda che a prima vista forse sembra corretto porre ma che invece nasconde un profondo senso umano di ingiustizia e di invidia. Nasce quando, mentre stiamo vivendo la nostra vita pensando di star facendo la cosa giusta o semplicemente di starci comportando bene, ci accorgiamo che le cose non vanno come vorremmo. Anzi, spesso ci sembra che vadano al contrario, o che vadano invece bene proprio a chi non rispetta le regole, a chi è più furbo. Da qui derivano certe immagini distorte di Dio: un Dio ferreo, rigido, che ci ama solo se facciamo quello che ci chiede di fare, solo se rispettiamo le sue regole. Un amore “a punti”: fai quello e verrai premiato. Non farlo e verrai punito. Oppure un Dio ingiusto, sadico che si diverte a darci delle regole e che poi ignora chi le rispetta o favorisce addirittura chi non lo fa. Gesù però in un attimo scardina queste visioni: “Il sabato è stato fatto per l’uomo e non l’uomo per il sabato!”. Il sabato, la Legge, le regole e i precetti… sono solo dei mezzi. Dei mezzi che ci ricordano e aiutano ad avanzare verso il fine: il Suo amore. Gesù ci ama! A prescindere da quello che facciamo o rispettiamo. Questa è l’immagine di Dio che dobbiamo ricordare. Non sempre ci riusciremo… ma è anche una questione di allenamento! Allora forse, arriverà il giorno in cui quella domanda che i farisei/noi poniamo a Gesù, non avrà più importanza, non sentiremo più la necessità di porla al Signore… perché sarà chiaro e forte in noi qual è il vero fine di ogni cosa. / Qual è stata l’ultima volta in cui ho chiesto conto del “non lecito” fatto da qualcun altro? Quando mi rapporto con un Dio che ama “a punti”? In che occasione ho percepito l’amore del Signore gratuito, senza pregiudizi? (Marco Sturniolo)
</p>

<p>
<u>LOYOLA2</u> / 
</p>

<p>
<u>LOYOLA-21</u> / <a href="https://getupandwalk.gesuiti.it/" title="commento" class="https">commento</a>
</p>

<p>
<u>LettureBose</u> / L'eucaristia, carne del Salvatore nostro Gesù Cristo / Nessuno si inorgoglisca per il luogo in cui si trova: fede e amore, cui nulla è preferibile, sono tutto! Considerate poi coloro che hanno un'altra opinione circa la grazia di Gesù Cristo venuta su di noi, come sono contrari al pensiero di Dio: a essi non importa dell'amore, né della vedova, né dell'orfano, né dell'afflitto, né di colui che è in catene o che è stato liberato, né di colui che ha fame o che ha sete! Si tengono lontani dall'eucaristia e dalla preghiera, perché non confessano che l'eucaristia è carne del Salvatore nostro Gesù Cristo; [carne] che patì per i nostri peccati e che il Padre ha risuscitato per la sua bontà. Coloro, dunque, che si oppongono al dono di Dio, muoiono disputando; mentre sarebbe utile per loro amare, al fine di risorgere. È dunque conveniente stare lontani da costoro e non parlare di loro né in privato né in pubblico, e stare attaccati ai profeti e in particolare al vangelo, nel quale ci è svelata la passione ed è portata a compimento la resurrezione. Le divisioni fuggitele come principio di tutti i mali. Seguite tutti il vescovo, come Gesù Cristo segue il Padre, e seguite il presbiterio come gli apostoli; quanto ai diaconi, onorateli come comandamento di Dio. Nessuno, senza il vescovo, faccia qualcosa che riguardi la chiesa. Sia ritenuta legittima [solo] quell'eucaristia che avviene sotto il vescovo e sotto colui che egli ha autorizzato. Dove si fa vedere il vescovo, là vi sia anche l'insieme [della chiesa]; così come là dove c'è Gesù Cristo, c'è la chiesa cattolica. Non è permesso senza il vescovo né battezzare né celebrare l'eucaristia. Solo ciò che egli approva è gradito a Dio. Allora, tutto quello che si fa, sarà sicuro e legittimo. È giusto, del resto, che noi rinsaviamo e, finché ci è ancora concesso tempo, ci convertiamo a Dio. È bene riconoscere Dio e il vescovo. Colui che onora il vescovo è onorato da Dio. (Ignazio di Antiochia, Lettera agli smirnesi 6, I -9, 1) 
</p>

<h5>FEGF</h5>

<p>
<a href="" title="FraternitaEvangelicheGerusalemmeFI" class="page">FraternitaEvangelicheGerusalemmeFI</a>
</p>

<p>
<u>HomilyVoice-21</u> / <a href="file:///D:/MULO/HomilyVoice" title="HomilyVoice" class="file">HomilyVoice</a>
</p>


<span class="backlinks">
</span>

</div>
</div>
</body>
</html>
