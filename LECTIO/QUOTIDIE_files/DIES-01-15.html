<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-15</h1>-->
<h1>DIES-01-15</h1>

<h5>Oremus</h5>

<p>
<ul>
<li>"Non abbiamo mai visto nulla di simile". E non si era mai vissuto nulla di simile. Egli ha portato su di sé il fardello dei nostri peccati. Perché è lui l'Agnello senza macchia. Concedici, o Signore, di comprendere l'opera insondabile del tuo potere sul male, tu che scendi nel profondo dell'essere per spezzare i lacci con cui i nostri errori ci avevano stretto e che ci tenevano schiavi della malattia e della morte.</li>
</ul>
</p>

<p>
<ul>
<li>Novena a Sant'Antonio Abate (8) / O Sant'Antonio, tentato nel deserto, ottienici la grazia di non aver paura del demonio, ma di combatterlo con la forza di Dio. / Gloria al Padre...</li>
</ul>
</p>

<p>
<ul>
<li>E restituiamo al Signore Dio altissimo e sommo tutti i beni e riconosciamo che tutti i beni sono suoi e di tutti rendiamogli grazie, perché procedono tutti da lui. E lo stesso altissimo e sommo, solo e vero Dio, abbia e gli siano resi ed egli riceva tutti gli onori e la reverenza, tutte le lodi e tutte le benedizioni, ogni rendimento di grazie e ogni gloria, poiché suo è ogni bene ed egli solo è buono. (Francesco d'Assisi)</li>
</ul>
</p>

<p>
<ul>
<li>Tu che sei in noi / Tu che sei al di sopra di noi, tu che sei uno di noi, tu che sei anche in noi, che tutti ti vedano, anche in me, che io ti prepari la strada, che io possa render grazie per tutto ciò che mi accadrà. Che io non dimentichi i bisogni degli altri. Conservami nel tuo amore come vuoi che tutti dimorino nel mio. Possa tutto il mio essere volgersi a tua gloria e possa io non disperare mai. Perché io sono sotto la tua mano e in te è ogni forza e bontà. Donami un cuore puro - che io possa vederti, e un cuore umile - che io possa sentirti, e un cuore amante - che io possa servirti, e un cuore di fede - che io possa dimorare in te. (Dag Hammarskjöld)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a><br>
15 gennaio: santa Secondina, vergine e martire; san Giovanni Calibita; santa Ita, vergine; san Probo, vescovo di Rieti; san Mauro, abate; santa Tarsicia, vergine e martire; sant'Ableberto (o Emeberto), vescovo di Cambrai; san Malardo, vescovo di Chartres; beato Romedio, anacoreta; san Bonito, vescovo di Clermont; beato Pietro di Castelnau, sacerdote e martire; beato Giacomo, detto l'Elemosiniere; beato Angelo da Gualdo Tadino, eremita; san Francesco Fernández de Capillas, sacerdote domenicano e martire in Cina; sant'Arnoldo Janssen, sacerdote, fondatore della Società del Verbo Divino; beato Nicola Gross, padre di famiglia e martire.
</p>

<h5>Quotes</h5>

<p>
<ul>
<li>Ogni uomo ha in sé la fede e la mancanza di fede. Per me, la croce è il simbolo dell’abbraccio. Quando incrocio le braccia sul petto, abbraccio in me sia la fede che la mancanza di fede. Abbracciare la mancanza di fede mi fa trattenere dal combattere i non credenti. Colui che non abbraccia in sé la mancanza di fede, viene disorientato dalla mancanza di fede degli altri. Ma chi l’accetta in sé, comprende anche i non credenti. (Anselm Grün)</li>
<li>La fede non è una compensazione. E’ una pienezza. (C. Chabanis)</li>
</ul>
</p>

<h5>Poesia</h5>

<p>
<ul>
<li>FIGURA DAVANTI AL MARE / Il suo sguardo si perde in questo immenso, / sereno blu profondo delle acque. / Lei sta sola, in piedi, muta, fissa. / Forse pensa perché ha tardato tanto / a vivere sul mare, e alla memoria / si affacciano i ricordi senza avviso: / la sua infanzia, remota, le pianure, / la polvere d’estate, quel silenzio / delle messi falciate, quegli odori / di tante cose ormai quasi scordati; / l’adolescenza timida, lontana; / la gioventù in attesa, senza fretta, / dell’amore ideale; le illusioni / non sempre condivise. La certezza / che tutto ciò è trascorso come un sogno / dal quale si è destata. Lei sta sola, / lei sola e il mare, ed il suo sguardo / intanto nel blu si addentra come se dovesse / in esso naufragare. Guarda e avverte / che i suoi ricordi sono come le onde / che si rompono a riva tra la schiuma / e che è dolce l’addio su una spiaggia. / (Jacobo Cortines Torres)</li>
</ul>
</p>

<h5>Dixit</h5>

<p>
<ul>
<li>"Non cerchiamo dunque Dio come se stesse lontano da noi, perché lo possiamo avere dentro di noi." Dio è dappertutto; egli è immenso e dovunque presente, secondo quanto egli ha detto di se stesso: "Io sono un Dio vicino e non un Dio lontano" (Ger 23,23). Non cerchiamo dunque Dio come se stesse lontano da noi, perché lo possiamo avere dentro di noi. Egli dimora in noi come l’anima nel corpo, purché siamo suoi membri sani, siamo morti al peccato e immuni dalla corruzione di una volontà perversa. Allora abita veramente in noi, perché lo ha detto egli stesso: "abiterò in essi e camminerò fra loro" (Lv 26,12). Se noi siamo degni che egli abiti in noi, allora siamo vivificati da lui nella verità, come sue membra vive. «In lui, come dice l’Apostolo, viviamo, ci muoviamo ed esistiamo» (At 17, 28). (San Colombano, abate)</li>
</ul>
</p>

<p>
<ul>
<li>Dio - che nessuno ha il diritto di importi da fuori, obbligandoti a credere - può abitare solo nella profondità della tua coscienza, nel più profondo dei tuoi desideri segreti di realizzazione personale. Perché Dio non può essere diverso da quanto il tuo cuore desidera di meglio per il tuo prossimo. Diffida sempre di chi ti dice che Dio è più severo degli uomini giusti. Ascolta chi ti parla di Dio dicendoti che è come una luce accecante e a volte impercettibile che guida i tuoi passi verso il bene e la pace, mai verso la meschinità, la crudeltà e la guerra. E in caso di dubbio ascolta te stessa con sincerità... E' preferibile sbagliarsi essendo fedeli alla propria coscienza che avere successo contro di essa. Per ultimo, ricorda che è più facile trovare le orme e le benefiche vibrazioni di un Dio creatore nel cratere di un vulcano, nella spuma del mare, negli occhi di un animale, non contaminati dall'ipocrisia umana, negli atomi di una pietra, nel silenzio delle foreste, nella sonorità dei fiumi di montagna, in tutte le albe e i tramonti del mondo, piuttosto che nelle fredde discussioni di coloro che si credono gli specialisti e gli esclusivi padroni della volontà di Dio. E' più facile ascoltare la sua voce nell'abisso del silenzio e nella semplicità ed essenzialità della vita, che nel frastuono delle vacuità / (Juan Arias)</li>
</ul>
</p>

<p>
<ul>
<li>"I cieli della sapienza umana sono sempre foschi senza la luce di Dio." / La povera sapienza umana, quando non ha la sorte di essere associata alla fede, non ha guida alcuna; asserisce e non può sapere se la sua asserzione ha eco nella realtà, grida nella solitudine immensa e non sente eco che le risponda. / Quante voci da lei date, che sembravano formidabili ai contemporanei, sono per i posteri ciance d'infanti che muovono a riso, e quante vanterie della nostra pretesa sapienza faranno ridere i posteri. / Che pena fa questa povera sapienza, senza bussola, senza un astro di riferimento sicuro, senza una voce infallibile che le indichi il cammino, incerta nel suo incedere, falsa nelle sue deduzioni, folle nelle sue induzioni! / Vuole conoscere Dio e ne prescinde, vuole indagare le leggi dello spirito e finge d'ignorarlo, vuole essere positiva e rifugge dal fondamento d'ogni cosa reale che è l'infinita realtà, vuole elevarsi nei cieli ideali, ma se li vuol formare lei, come i bimbi che su di un lembo di tavolo sporco, allineano i loro eserciti di carta, o elevano i loro edifici di cocci, di stracci e di rifiuti. / La sapienza umana senza luce divina, accigliata quando dice panzane, e buffa quando tocca sdegnosa i margini della verità, e ne rifugge; gettata a capofitto nell'abisso quando crede di ascendere, e travolta dai flutti quando è certa di navigare, non sa che per ascendere deve avere le ali, e le ali gliele dona la fede. / Se dal leggio del suo presuntuoso ambone non toglie il suo sillabario, o il calepino delle sette trombe e vi pone aperto il Vangelo, con la sua luce di splendente verità che la guida, l'uomo si atrofizzerà negli occhi e, come talpa, si sprofonderà nella terra formandovi vie di tenebre e tane di umidore! I cieli della sapienza umana sono sempre foschi senza la luce di Dio; anche quando sono una vera altezza, sono cieli carichi di nubi di procella, dai quali scroscia la pioggia impetuosa, che penetra la povera carne e l'assidera. L'acqua che danno non feconda, travolge, e corre impetuosa come torrente predante, che porta sui suoi glauchi flutti i relitti della vita! / A che serve? L'anima non ne ricava nulla, e nell'impetuoso imperversare di quelle acque non beve, e se vi accosta le avide labbra affoga. / A che serve? Se moltiplica le risorse della civiltà, moltiplica quelle della morte, che avanza con la falce spietata e recide milioni di vite, portando superba in trionfo qualche intristito trofeo di vittoria sulla materia, senza accorgersi che dominandola se n'è fatta schiava! (Dal commento al Vangelo di San Giovanni del Sacerdote Dolindo Ruotolo)</li>
</ul>
</p>

<h5>DengMingDao</h5>

<p>
Tempo / Il fiume: corso impetuoso, / ininterrotta corrente. / Sorgente, canale, foce. / Può tutto ciò esser diviso? / Ogni giorno ci troviamo di fronte a un problema particolare. Dobbiamo verificare il passato, affrontare il presente, progettare il futuro. Chi crede che «ai vecchi tempi» la vita fosse migliore è talvolta cieco alla realtà del presente; chi vive solo per il presente ha spesso scarso rispetto per quanto lo segue o precede; chi vive solo in attesa di una ricompensa si affatica in un rifiuto continuo. Pensare al passato, al presente e al futuro è una tecnica concettuale utile, ma alla fine questi tre elementi devono equilibrarsi e riunirsi nella maniera appropriata. Dobbiamo cercare di capire in che modo il passato ci condiziona, arricchire il presente di esperienze soddisfacenti e dedicare un po' delle nostre energie quotidiane alla costruzione del futuro. Così come un fiume si compone di parti non chiaramente divisibili, anche noi dovremmo considerare la totalità del nostro tempo, quando decidiamo come trascorrere la nostra vita.
</p>

<h5>InFinemDei</h5>

<p>
Signore, concedici di nuovo il piacere della confessione dei nostri peccati, la felicità della liberazione, la gioia dolorosa delle lacrime del pentimento e la pace della riconciliazione che supera l'intelligenza. Concedi di nuovo a tutti i tuoi sacerdoti la forza di accogliere i peccatori nel tuo nome, affinché diventino sacramenti viventi della tua infinita misericordia, segni visibili che il cuore di Dio è aperto e contiene il rimedio ai mali più grandi dell'esistenza. Per mezzo delle loro parole e del loro esempio, strappino alle radici il peccato che conduce alla morte.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
