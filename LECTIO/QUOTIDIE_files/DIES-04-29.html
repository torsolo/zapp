<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-29</h1>-->
<h1>DIES-04-29</h1>

<h5>Oremus</h5>

<p>
<ul>
<li>Signore, il mondo cerca il segreto della felicità e la situa nella ricchezza. Fa' che troviamo la felicità nel servizio, nella santità e nell'umiltà. Liberaci dalla sete di potere e di gloria e fa' che cerchiamo prima di tutto il regno dei cieli, sapendo che ci darai tutto il resto in più.</li>
</ul>
</p>

<p>
<ul>
<li>Fuoco che non si consuma / O Spirito santo, abisso di carità, tu sei fuoco che sempre arde e non si consuma: tu sei pieno di letizia e di leggerezza. Al cuore che viene colpito da questa fiamma, ogni amarezza pare dolce e leggero ogni grande peso. O dolce amore, che pasci e nutri la nostra anima! O Spirito santo, in realtà il tuo fuoco arde e consuma: distrugge e dissolve ogni difetto, ignoranza e negligenza presente nell’anima. Il tuo amore non è inattivo, anzi opera grandi cose! (Santa Caterina da Siena)</li>
</ul>
</p>

<p>
<ul>
<li>Dio di bontà e di misericordia, che ci chiedi di collaborare alla tua opera di salvezza, manda numerosi e santi operai per la tua vigna, perché alla tua Chiesa non manchino mai annunciatori coraggiosi del Vangelo, sacerdoti che ti offrano anche con la vita il sacrificio dell'Eucarestia e che quali segni splendenti di Cristo buon pastore, guidino il tuo popolo sulle strade della carità. Manda il tuo Spirito Santo a rinfrancare il cuore dei giovani, perché abbiano il coraggio di dirti Sì quando li chiami al servizio dei fratelli, la perseveranza nel seguire Gesù anche sulla via della croce e la gioia grande di essere nel mondo testimoni del tuo amore. O Maria, Madre dei sacerdoti, dona a tutti i membri della Chiesa pisana la tua stessa fedeltà per testimoniare a tutti la gioia che nasce dall'incontro con Cristo che vive e regna nei secoli in eterno. Amen. (Giovanni Paolo Benotto)</li>
</ul>
</p>

<p>
<ul>
<li>Signore, donami anche oggi la forza per credere, per sperare, per amare. Non lasciarmi a metà strada invischiato nelle mille cose che non mi bastano più. Lascia che mi fermi anch'io ogni giorno ad ascoltarti per riprendere poi il cammino lungo le strade che mi dai da percorrere. Liberami perciò da tutto ciò che mi appare indispensabile e non lo è, da ciò che credo necessario e invece è solo superfluo, da ciò che mi riempie e mi gonfia ma non mi sazia, mi bagna le labbra ma non mi disseta il cuore. Sì, lo so che tu vuoi farlo ma aiutami a lasciartelo fare sempre, subito! (La tua presenza nel mio giorno, EditArs)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
29 aprile: santa Caterina da Siena, vergine del terz'ordine domenicano e dottore della Chiesa; san Tichico, discepolo di san Paolo; san Torpete, martire; san Severo, vescovo di Napoli; sant'Ugo, abate di Cluny; sant'Acardo, vescovo di Avranches; sant'Antonio Kim Song-U, martire.
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a> <a href="https://www.facebook.com/servidellospirito/" title="sds" class="https">sds</a><br>
<ul>
<li>La sintesi delle virtù è la volontà di Dio; chi adempie fedelmente la volontà di Dio, si esercita in tutte le virtù (Diario Faustina, 678). </li>
<li>La carità è quello dolce e santo legame, che lega l’anima col suo creatore: ella lega Dio nell’uomo, e l’uomo in Dio. (Santa Caterina da Siena)</li>
<li>Per quanto difficile possa essere la vita, c’è sempre qualcosa che è possibile fare. Guardate le stelle invece dei vostri piedi. (S.W. Hawking)</li>
<li>Dove si pialla cadono i trucioli. (Germania)</li>
<li>Nuvole, piogge, tempeste, passioni; la vita dell'uomo, contiene forse altro che non si riassuma in queste quattro parole? (JULES VERNE, Intorno alla Luna)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
Pace a tutti / Noi domandiamo la pace nelle nostre chiese, nelle preghiere, nelle suppliche, nei saluti. Una, due, tre volte, un gran numero di volte chi presiede l'assemblea dona la pace dicendo: "Pace a voi". Perché? Perché essa è madre di tutti i beni e fondamento della gioia. Per questo anche Cristo ordinò agli apostoli di dire queste parole quando entravano nelle case, quale simbolo di ogni bene. Entrando nelle case dite: "La, pace sia con voi" (Mt 10,12), perché senza la pace tutto è inutile. E diceva ancora ai discepoli: Vi lascio la pace, vi do la mia pace (Gv 14,27). Essa prepara la via alla carità. E chi presiede l'assemblea non dice semplicemente: "Pace a voi", ma: "Pace a tutti". Che guadagno vi sarebbe avere la pace con l'uno ed essere in guerra e in lotta con un altro? Che guadagno vi sarebbe? Anche per quanto riguarda il nostro corpo: se alcune parti stanno bene e altre invece stanno male, non ci può essere la salute; occorre che tutte le parti del nostro corpo godano di buona salute, di accordo reciproco e di pace. Se non vi è tale quiete e ogni membro del corpo non si limita alla propria funzione, allora l'intero organismo è sconvolto. Ma anche nella nostra mente se non sono in pace i pensieri, non vi è pace. La pace è un dono tanto grande che quelli che lavorano per la pace e fanno opera di riconciliazione sono chiamati figli di Dio (Mt 5,45) e giustamente. Il Figlio di Dio infatti è venuto sulla terra per mettere pace tra cielo e terra ... Pace a tutti! Ma ascoltate che cosa dice Cristo: In qualunque città o villaggio andiate, prima di entrare in una casa, salutate e se la casa ne sarà degna la vostra pace scenderà su di essa; se non ne sarà degna, la vostra pace ritornerà su di voi (Mt 10,11-13). Ma noi non ci rendiamo conto di quello che diciamo e le nostre labbra non concordano con il nostro cuore. Sono forse io a dare la pace? No, è Cristo che acconsente a parlare attraverso di noi. (Giovanni Crisostomo, Omelie sulla Lettera ai Colossesi I,3,4) 
</p>

<h5>DengMingDao</h5>

<p>
<a href="" title="FILEST:TAO:TAO365" class="page">FILEST:TAO:TAO365</a><br>
<sup>119</sup> Risorse / Nei momenti difficili, usate uno specchio: / vi scorgerete sia la causa, sia la soluzione. / Di fronte a un problema dovremmo sempre chiederci se a metterci in difficoltà non è stato il nostro stesso modo di agire. Se gli ostacoli sono il risultato imprevisto di eventi che noi stessi abbiamo messo in moto, dobbiamo imparare dai nostri errori e contemporaneamente cercare un modo per correggerli. Se le difficoltà sono dovute a pecche di carattere, allora occorre prima risolvere la situazione, quindi eliminare d difetto alla radice. La cosa meravigliosa in tutto ciò è che le risorse necessarie a risolvere i problemi sono dentro di noi. Quando osserviamo una gara Ira atleti e qualcuno supera se stesso stabilendo un nuovo record, speso diciamo che è andato in profondità ed è riuscito a produrre un risultato straordinario. Quando ci troviamo in mezzo ai nostri conflitti dovremmo fare lo stesso: scendere profondamente dentro noi stesa e sfruttare le nostre capacità al massimo per superare gli ostacoli. E' no modo per manifestare i nostri continui sforzi di crescita. Di fronte a un problema disporremo allora di maggiore forza per reagire. E quando trionferemo, la sicurezza di noi stessi e la facilità con i in ci accosteremo ai problemi futuri aumenteranno. Affrontiamo dunque la vita a testa alta. Continuiamo a coltivare noi stessi, non arretriamo davanti alle difficoltà e accumuliamo lo slancio che il successo ci darà. 
</p>

<h5>Krishnamurti</h5>

<p>
<a href="" title="ESOTEROS:MAESTRI:Jiddu Krishnamurti:Quotidiane1" class="page">ESOTEROS:MAESTRI:Jiddu Krishnamurti:Quotidiane1</a><br>
29-04 La passione perduta: La parola non è la cosa. La parola passione non è passione. Quando ve ne rendete conto, quando inaspettatamente lo capite senza volerlo, quando ascoltate quel qualcosa che chiamate desiderio e date attenzione all’infinità di desideri che avete, insignificanti o profondi che siano, vi accorgete di quali danni tremendi provocate sopprimendo il desiderio, deformandolo, tentando di soddisfarlo o pretendendo di modificarlo sulla base delle vostre opinioni. La maggior parte della gente non ha passione, l’ha perduta. Forse l’avevano quand’erano giovani: desideravano diventare ricchi, diventare famosi, essere dei borghesi rispettabili. Ora è rimasta solo un’eco lontana di tutto questo. La società ha cancellato quella passione. Ma la società siete voi e ora bisogna adeguarsi, bisogna conformarsi a quello che siete: siete diventati rispettabili, ma siete dei morti. Non avete nemmeno uno sprazzo di passione, l’avete perduta. Essere come voi significa essere senza passione. 
</p>

<h5>InFinemDei</h5>

<p>
Signore, la tua vita non è stata una vita chiusa. Tu hai amato e ascoltato i malati e i sofferenti. Tu sei stato ferito dagli insulti dell'esperienza. Tu hai conosciuto la cattiveria dei nemici e il tradimento degli amici, ma non hai risposto al male col male; tu hai rivelato che nessun peccato è al di là del tuo perdono e che nessun peccatore pentito si vede rifiutare l'ingresso nel regno. Questa verità sia il nostro conforto e la nostra consolazione.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
