<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / 25 gennaio, festa della conversione di San Paolo.
</p>

<p>
<u>ANTIFONA</u> / So in chi ho posto la mia fede e sono convinto che egli, giusto giudice, è capace di custodire fino a quel giorno ciò che mi è stato affidato.
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>GLORIA</u> / Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
<u>COLLETTA</u> / O Dio, che hai illuminato tutte le genti con la predicazione del beato apostolo Paolo, dona a noi, che oggi celebriamo la sua conversione, di camminare verso te seguendo i suoi esempi, per testimoniare la tua verità dinanzi al mondo. Per il nostro Signore Gesù Cristo, tuo Figlio, che è Dio, e vive e regna con te, nell’unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Àlzati, fatti battezzare e purificare dai tuoi peccati, invocando il nome di Gesù</b> / Dagli Atti degli Apostoli (At 22,3-16) / In quei giorni, Paolo disse al popolo: «Io sono un Giudeo, nato a Tarso in Cilìcia, ma educato in questa città, formato alla scuola di Gamalièle nell'osservanza scrupolosa della Legge dei padri, pieno di zelo per Dio, come oggi siete tutti voi. Io perseguitai a morte questa Via, incatenando e mettendo in carcere uomini e donne, come può darmi testimonianza anche il sommo sacerdote e tutto il collegio degli anziani. Da loro avevo anche ricevuto lettere per i fratelli e mi recai a Damasco per condurre prigionieri a Gerusalemme anche quelli che stanno là, perché fossero puniti. Mentre ero in viaggio e mi stavo avvicinando a Damasco, verso mezzogiorno, all'improvviso una grande luce dal cielo sfolgorò attorno a me; caddi a terra e sentii una voce che mi diceva: "Saulo, Saulo, perché mi perséguiti?". Io risposi: "Chi sei, o Signore?". Mi disse: "Io sono Gesù il Nazareno, che tu perséguiti". Quelli che erano con me videro la luce, ma non udirono la voce di colui che mi parlava. Io dissi allora: "Che devo fare, Signore?". E il Signore mi disse: "Àlzati e prosegui verso Damasco; là ti verrà detto tutto quello che è stabilito che tu faccia". E poiché non ci vedevo più, a causa del fulgore di quella luce, guidato per mano dai miei compagni giunsi a Damasco. Un certo Ananìa, devoto osservante della Legge e stimato da tutti i Giudei là residenti, venne da me, mi si accostò e disse: "Saulo, fratello, torna a vedere!". E in quell'istante lo vidi. Egli soggiunse: "Il Dio dei nostri padri ti ha predestinato a conoscere la sua volontà, a vedere il Giusto e ad ascoltare una parola dalla sua stessa bocca, perché gli sarai testimone davanti a tutti gli uomini delle cose che hai visto e udito. E ora, perché aspetti? Àlzati, fatti battezzare e purificare dai tuoi peccati, invocando il suo nome"»./Parola di Dio.
</p>

<p>
<u>LETTURA1b</u> / <b>Ti sarà detto ciò che devi fare</b> / Dagli Atti degli Apostoli (At 9,1-22) / In quei giorni, Saulo, spirando ancora minacce e stragi contro i discepoli del Signore, si presentò al sommo sacerdote e gli chiese lettere per le sinagoghe di Damasco, al fine di essere autorizzato a condurre in catene a Gerusalemme tutti quelli che avesse trovato, uomini e donne, appartenenti a questa Via. E avvenne che, mentre era in viaggio e stava per avvicinarsi a Damasco, all'improvviso lo avvolse una luce dal cielo e, cadendo a terra, udì una voce che gli diceva: «Saulo, Saulo, perché mi perséguiti?». Rispose: «Chi sei, o Signore?». Ed egli: «Io sono Gesù, che tu perséguiti! Ma tu àlzati ed entra nella città e ti sarà detto ciò che devi fare». Gli uomini che facevano il cammino con lui si erano fermati ammutoliti, sentendo la voce, ma non vedendo nessuno. Saulo allora si alzò da terra, ma, aperti gli occhi, non vedeva nulla. Così, guidandolo per mano, lo condussero a Damasco. Per tre giorni rimase cieco e non prese né cibo né bevanda. C'era a Damasco un discepolo di nome Ananìa. Il Signore in una visione gli disse: «Ananìa!». Rispose: «Eccomi, Signore!». E il Signore a lui: «Su, va' nella strada chiamata Diritta e cerca nella casa di Giuda un tale che ha nome Saulo, di Tarso; ecco, sta pregando, e ha visto in visione un uomo, di nome Ananìa, venire a imporgli le mani perché recuperasse la vista». Rispose Ananìa: «Signore, riguardo a quest'uomo ho udito da molti quanto male ha fatto ai tuoi fedeli a Gerusalemme. Inoltre, qui egli ha l'autorizzazione dei capi dei sacerdoti di arrestare tutti quelli che invocano il tuo nome». Ma il Signore gli disse: «Va', perché egli è lo strumento che ho scelto per me, affinché porti il mio nome dinanzi alle nazioni, ai re e ai figli di Israele; e io gli mostrerò quanto dovrà soffrire per il mio nome». Allora Ananìa andò, entrò nella casa, gli impose le mani e disse: «Saulo, fratello, mi ha mandato a te il Signore, quel Gesù che ti è apparso sulla strada che percorrevi, perché tu riacquisti la vista e sia colmato di Spirito Santo». E subito gli caddero dagli occhi come delle squame e recuperò la vista. Si alzò e venne battezzato, poi prese cibo e le forze gli ritornarono. Rimase alcuni giorni insieme ai discepoli che erano a Damasco, e subito nelle sinagoghe annunciava che Gesù è il Figlio di Dio. E tutti quelli che lo ascoltavano si meravigliavano e dicevano: «Non è lui che a Gerusalemme infieriva contro quelli che invocavano questo nome ed era venuto qui precisamente per condurli in catene ai capi dei sacerdoti?». Saulo frattanto si rinfrancava sempre di più e gettava confusione tra i Giudei residenti a Damasco, dimostrando che Gesù è il Cristo. / Parola di Dio.
</p>

<p>
<u>PSALMUS</u> / (Sal 116) <b>Andate in tutto il mondo e proclamate il Vangelo</b> / Genti tutte, lodate il Signore, popoli tutti, cantate la sua lode. R. / Perché forte è il suo amore per noi e la fedeltà del Signore dura per sempre. R.
</p>

<p>
<u>ACCLAMATIO</u> / Alleluia, alleluia / Io ho scelto voi, dice il Signore, perché andiate e portiate frutto e il vostro frutto rimanga. (Gv 15,16) / Alleluia.
</p>

<p>
<u>VANGELO</u> / <b>Andate in tutto il mondo e proclamate il Vangelo</b> / Dal Vangelo secondo Marco (Mc 16,15-18) / In quel tempo, [Gesù apparve agli Undici] e disse loro: «Andate in tutto il mondo e proclamate il Vangelo a ogni creatura. Chi crederà e sarà battezzato sarà salvato, ma chi non crederà sarà condannato. Questi saranno i segni che accompagneranno quelli che credono: nel mio nome scacceranno demòni, parleranno lingue nuove, prenderanno in mano serpenti e, se berranno qualche veleno, non recherà loro danno; imporranno le mani ai malati e questi guariranno». / Parola del Signore.
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / La festa della conversione di san Paolo ci testimonia delle meraviglie che la grazia di Dio può compiere. Oggi pregheremo Dio Padre, perché la Chiesa e il mondo si aprano sempre più alle esigenze del vangelo. Diciamo insieme: <b>Signore, rivelaci il volto del tuo Figlio.</b> / O Signore, la tua Chiesa è sparsa nel mondo come i chicchi di grano nel campo: sia essa unita come unico pane nell'amore di Cristo. Preghiamo: / O Signore, anche oggi il mondo ha bisogno del vangelo: la luce di Cristo e la forza dello Spirito Santo suscitino e afferrino nuovi apostoli delle genti. Preghiamo: / O Signore, molte persone hanno fame e sete di te: i poveri di fede, di speranza e di carità trovino nelle nostre comunità lo spirito di accoglienza e di rinnovamento. Preghiamo: / O Signore, molti nostri vicini non ti conoscono e non ti amano: donaci nuovo entusiasmo per accostarli con semplicità e misericordia. Preghiamo: / O Signore, il nostro cuore è inquieto finché non riposa in te: aiutaci a vivere intensamente il desiderio di conversione. Preghiamo: / Per i predicatori del vangelo scoraggiati dalle difficoltà. / Per la Chiesa del silenzio. / O Padre, operatore di prodigi, esaudisci le nostre suppliche e concedici la grazia della conversione, per partecipare pienamente alla missione del Figlio tuo Gesù Cristo, che vive e regna nei secoli dei secoli. Amen.
</p>

<p>
<u>OFFERTORIO</u> / Accogli, o Padre, il nostro sacrificio, e fa' che lo Spirito Santo illumini la tua Chiesa con quella fede che animò san Paolo e lo fece missionario e apostolo delle genti. Per Cristo nostro Signore.
</p>

<p>
<u>PREFAZIO</u> / Gli apostoli, pastori del popolo di Dio / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. Pastore eterno, tu non abbandoni il tuo gregge, ma lo custodisci e proteggi sempre per mezzo dei santi apostoli, e lo conduci attraverso i tempi sotto la guida di coloro che tu stesso hai eletto vicari del tuo Figlio e hai costituito pastori. Per questo dono della tua benevolenza, uniti agli Angeli e agli Arcangeli, ai Troni e alle Dominazioni e alla moltitudine delle schiere celesti, cantiamo con voce incessante l’inno della tua gloria: Santo, Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / Vivo nella fede del Figlio di Dio, che mi ha amato e ha consegnato se stesso per me. (Gal 2,20)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / I sacramenti che abbiamo ricevuto, Signore Dio nostro, accendano in noi l’ardore di carità del beato apostolo Paolo, che portava nel cuore la sollecitudine per tutte le Chiese. Per Cristo nostro Signore. / Dio, che ha fondato la nostra fede sulla testimonianza apostolica, per i meriti del santo apostolo Paolo vi colmi della sua benedizione. R. Amen. / Dio, che ci ha arricchito con gli insegnamenti e gli esempi degli apostoli, vi renda dinanzi a tutti testimoni della verità. R. Amen. / L’intercessione dei santi apostoli, che ci hanno insegnato a rimanere saldi nella fede, vi ottenga di giungere all’eredità della patria eterna. R. Amen. / E la benedizione di Dio onnipotente, Padre e Figlio e Spirito Santo, discenda su di voi e con voi rimanga sempre. R. Amen.
</p>

<h3>LECTIO</h3>

<p>
<u>EVANGELIZO-21</u> / Santa Caterina da Siena (1347-1380) terziaria domenicana, dottore della Chiesa, compatrona d'Europa / Non conoscere che Cristo Crocifisso O grande san Paolo, ricondotto dall'errore alla verità! / O  eterna Trinità e unico Dio! Dio, essenza unica in tre persone! Potrei paragonarti ad una vigna con tre rami? Facesti l'uomo a tua immagine e somiglianza perché avesse l'impronta della tua trinità e divinità, con le tre facoltà che possiede nell'unica anima. E con ciò non solo ti assomiglia, ma anche si unisce a Te. (...) O grande San Paolo, avevi penetrato questa verità tu che sapevi bene da dove venivi, dove andavi e per quale strada. E' che avevi conosciuto il tuo principio e la tua fine, come anche la strada da seguire. Con questa considerazione, le tre facoltà della tua anima si sono unite alle tre persone divine. La memoria aderiva al Padre nel ricordo chiarissimo che da lui procedono tutte le cose: non solo ciò che è ma anche le divine persone. Da allora non potevi non vedere che lui è il tuo principio. L'intelligenza, unita al Figlio, al Verbo, scrutava a fondo l'ordine disposto dalla sapienza del Verbo, secondo la quale le creature tornano alla loro fine che coincide col principio. La volontà, l'avevi unita al Santo Spirito amando con tutto il cuore questo amore, questa clemenza, che - tu lo sapevi - è causa di tutta la creazione, di tutte le grazie che ti furono date senza alcun merito precedente dalla tua parte. Sapevi che in tutte le sue opere la divina clemenza aveva un sono scopo: la tua beatificazione. Ecco perché, ricondotto dal Verbo dall'errore alla verità, dopo aver ricevuto la grazia di una conversione dove hai contemplato la divina essenza in tre persone, tornato nel tuo corpo, o meglio, ai tuoi sensi, subito non hai ricordato che la visione del Verbo incarnato: ne eri tutto impregnato!
</p>

<p>
<u>DIBRUNO-21</u> / Proclamate il Vangelo a ogni creatura (Mc 16,15-18) / Fin dal giorno del primo peccato Dio ha promesso all’uomo la salvezza. Non l’ha promessa ad un popolo, ma all’uomo. I popoli e le nazioni ancora non esistevano: “Allora il Signore Dio disse al serpente: «Poiché hai fatto questo, maledetto tu fra tutto il bestiame e fra tutti gli animali selvatici! Sul tuo ventre camminerai e polvere mangerai per tutti i giorni della tua vita. Io porrò inimicizia fra te e la donna, fra la tua stirpe e la sua stirpe: questa ti schiaccerà la testa e tu le insidierai il calcagno»” (Gen 3,14-16). Nascono sulla terra i popoli e le nazioni e il Signore promette ad Abramo che nella sua discendenza Lui avrebbe benedetto tutte le tribù della terra: “L’angelo del Signore chiamò dal cielo Abramo per la seconda volta e disse: «Giuro per me stesso, oracolo del Signore: perché tu hai fatto questo e non hai risparmiato tuo figlio, il tuo unigenito, io ti colmerò di benedizioni e renderò molto numerosa la tua discendenza, come le stelle del cielo e come la sabbia che è sul lido del mare; la tua discendenza si impadronirà delle città dei nemici. Si diranno benedette nella tua discendenza tutte le nazioni della terra, perché tu hai obbedito alla mia voce»” (Gen 22,15-18). La prima promessa è dono esclusivo del Padre. La seconda promessa è dono di Dio, ma anche frutto dell’obbedienza di Abramo. L’obbedienza non è solo di Abramo, essa trova il suo pieno e perfetto compimento in Cristo Gesù, che si vede obbediente al Padre fino alla morte e alla morte di croce. Basta questa obbedienza perché il mondo possa essere salvato? Ancora non basta. Occorrono altre due obbedienze. La seconda mai potrà esistere senza la prima. La prima obbedienza è quella degli Apostoli. Essi devono andare per chiamare all’obbedienza alla fede, al Vangelo, alla verità, a Cristo Gesù, allo Spirito Santo ogni creatura. Se essi non vanno e non chiamano all’obbedienza nessuna salvezza si potrà mai compiere. La seconda obbedienza è quella dei chiamati. Essi, se vogliono essere salvati devono obbedire al Vangelo, alla fede, alla verità, a Cristo Signore, allo Spirito Santo, obbedendo alla Parola degli Apostoli. Gli Apostoli obbediscono alla Parola di Cristo. I chiamati alla salvezza obbediscono alla Parola degli Apostoli. La salvezza è insieme in Cristo, nello Spirito Santo, negli Apostoli. / In quel tempo, [Gesù apparve agli Undici] e disse loro: «Andate in tutto il mondo e proclamate il Vangelo a ogni creatura. Chi crederà e sarà battezzato sarà salvato, ma chi non crederà sarà condannato. Questi saranno i segni che accompagneranno quelli che credono: nel mio nome scacceranno demòni, parleranno lingue nuove, prenderanno in mano serpenti e, se berranno qualche veleno, non recherà loro danno; imporranno le mani ai malati e questi guariranno». / Ogni giorno il Signore chiama e ogni giorno invia i chiamati in tutto il mondo per l’annunzio del Vangelo di Cristo Gesù. Oggi il Signore chiama Saulo perché porti il Vangelo ad ogni uomo: “C’era a Damasco un discepolo di nome Anania. Il Signore in una visione gli disse: «Anania!». Rispose: «Eccomi, Signore!». E il Signore a lui: «Su, va’ nella strada chiamata Diritta e cerca nella casa di Giuda un tale che ha nome Saulo, di Tarso; ecco, sta pregando e ha visto in visione un uomo, di nome Anania, venire a imporgli le mani perché recuperasse la vista». Rispose Anania: «Signore, riguardo a quest’uomo ho udito da molti quanto male ha fatto ai tuoi fedeli a Gerusalemme. Inoltre, qui egli ha l’autorizzazione dei capi dei sacerdoti di arrestare tutti quelli che invocano il tuo nome». Ma il Signore gli disse: «Va’, perché egli è lo strumento che ho scelto per me, affinché porti il mio nome dinanzi alle nazioni, ai re e ai figli d’Israele; e io gli mostrerò quanto dovrà soffrire per il mio nome». Allora Anania andò, entrò nella casa, gli impose le mani e disse: «Saulo, fratello, mi ha mandato a te il Signore, quel Gesù che ti è apparso sulla strada che percorrevi, perché tu riacquisti la vista e sia colmato di Spirito Santo». E subito gli caddero dagli occhi come delle squame e recuperò la vista. Si alzò e venne battezzato, poi prese cibo e le forze gli ritornarono” (At 9,1-18). Ogni chiamato a Dio, in Cristo, nello Spirito Santo, confermato dagli Apostoli, è sempre inviato per una salvezza universale. Il chiamato non è per un solo popolo, ma per il mondo intero. Missione sempre universale. / Madre della Redenzione, Angeli, Santi, fateci annunciatori del Vangelo ad ogni uomo. 
</p>

<p>
<u>SILVESTRINI-21</u> / Andate in tutto il mondo... Gesù aveva iniziato la sua predicazione con un messaggio semplice, essenziale: «Il tempo è compiuto e il regno di Dio è vicino; convertitevi e credete al vangelo». Egli parlava del tempo “compiuto”, dalla realizzazione cioè delle promesse antiche con la sua venuta tra noi, parlava dell'avvento del Regno, ormai prossimo a stabilirsi definitivamente nel mondo, parlava di fede ed infine esortava tutti alla conversione. Oggi festeggiamo proprio una grande conversione, quella di Paolo di Tarso. Da persecutore di Cristo, folgorato dalla grazia sulla via di Damasco, diventa l'apostolo delle genti. Una conversione, quella di Paolo, che egli stesso racconta con accenti di commozione e di gratitudine e che ha segnato come una corsia preferenziale, sulla quale si sono immessi dopo di lui, una schiera innumerevole di persone che, come lui, con esperienze di vita, prima lontane da Dio e talvolta nemici dichiarati di Lui, hanno poi ritrovato la strada del ritorno. La conversione è un rinnegamento degli errori passati, una inversione di rotta rispetto ai percorsi del male, un sincero pentimento degli errori commessi e il conseguente innamoramento di un bene nuovo, vero, autentico. Coinvolge l'uomo in tutta la sua esistenza, ma è sempre frutto della grazia divina: è Dio che agisce. Spesso il Signore, dopo la chiamata, sollecita ad un impegno e ad una missione speciale. Anche Paolo, come gli altri apostoli, sentirà imperioso il comando del Signore ad andare in tutto il mondo a predicare il vangelo ad ogni creatura. Egli diventerà, insieme a Pietro, la colonna portante dell'edificio della Chiesa. Coronerà la sua missione, dopo fatiche e persecuzioni di ogni genere, con la palma del martirio. Come fedeli in Cristo e convertiti dal paganesimo, dobbiamo immensa gratitudine a questo Apostolo: lui per primo ci ha annunciato la gioia della buona notizia e con i suoi scritti ha reso perenne quell'annuncio. La conversione, in quanto costante ed indefessa tensione a Dio, è dovere di ogni cristiano ed è un impegno che non dobbiamo mai smettere.
</p>

<p>
<u>LOYOLA-21</u> / Oggi festeggiamo la conversione di san Paolo, questa ricorrenza ci invita a verificare l’immagine di Dio che ci portiamo nel cuore… Saulo non si converte dall’ateismo a Dio, ma dalla sua visione di Adonay alla relazione viva con la persona di Gesù Cristo. Forse significa proprio questo lasciarsi convertire, passare dalle idee su Dio alla relazione con un Signore vivo, sempre in cammino, destabilizzante e spiazzante. Solo allora si può capire un mandato missionario a tutti e dovunque, perché la salvezza sia di casa in ogni cuore. Ma come riconoscere ed essere noi stessi veri apostoli? Dei cinque segni narrati mi soffermo solo sulla capacità di parlare lingue nuove e sui serpenti… Lingue nuove․․․ Quella del linguaggio è una macrocategoria: in essa si condensano i modi e gli stili di una collettività. L’apostolo sarà allora colui che è capace di parlare al cuore dei suoi interlocutori perché ne condivide la vita, con le sue gioie e fatiche pandemiche! In questo tempo di nuove restrizioni forse il Signore ci offre l’opportunità di scoprire linguaggi nuovi, d’inventare nuovi modi di prossimità. Non lasciarti vincere dallo sconforto! Attiva un dinamismo fecondo, ci sono profeti anche in questi nostri tempi! Lasciati ispirare dal loro modo di comunicare, facendosi vicini anche a distanza! Prenderanno in mano serpenti․․․ Forse si allude al serpente di bronzo del libro dei Numeri. Mosè seppe “maneggiare” il tentatore usandolo come mezzo di guarigione per il suo popolo. Il serpente innalzato nel deserto che guarisce chi da lui è stato morso, come poi il Cristo sulla Croce, sono inviti a riconoscere ciò che in questo tempo può avvelenare la nostra vita. Dare un nome a ciò che può uccidermi significa cominciare a prenderne le distanze, iniziare a guarire! Sii padrone della solitudine che ti è concessa, usala a tuo vantaggio per riconoscere e prenderne le distanze dai serpenti velenosi che insidiano la tua vita. Solo fissando negli occhi e riconoscendo, con l’aiuto del Signore, ciò che adultera la tua gioia di vivere potrai iniziare un vero processo di conversione e guarigione. / Quanto è vivo il Signore con cui mi relaziono? Con quali linguaggi sento di poter raggiungere le persone che amo? Cosa ti impedisce di consegnare oggi nella mani di Dio il “serpente” che senti di temere di più? (Narciso Sunda SJ)
</p>

<p>
<u>LettureBose</u> / Per ricondurre Dio e l'uomo all'amicizia e alla concordia / Il Figlio di Dio esiste da sempre presso il Padre, ma quando si incarnò e si fece uomo, ricapitolò in se stesso la lunga storia degli uomini procurandoci in compendio la salvezza, affinché ricevessimo di nuovo in Cristo Gesù quello che avevamo perduto in Adamo, cioè l'essere a immagine e somiglianza di Dio (Gen 1,26). Non era infatti possibile che l'uomo, una volta vinto e spezzato dalla disobbedienza, fosse plasmato di nuovo e ottenesse il premio della vittoria, e ugualmente non era possibile che ricevesse la salvezza quest'uomo caduto sotto il potere del peccato; perciò il Figlio ha fatto l'una e l'altra cosa. Egli, che era il Verbo di Dio, è disceso dal Padre, si è incarnato, è disceso fino alla morte (Fil 2,8) e ha portato a compimento il disegno della nostra salvezza ... Il Signore nostro è il solo vero maestro; il Figlio di Dio è veramente buono, ha sopportato la sofferenza, lui, il Verbo di Dio Padre divenuto Figlio dell'uomo. Lottò e vinse; era uomo, combatteva per i suoi padri e distruggeva la disobbedienza con la sua obbedienza (Rm 5,19) e, inoltre, incatenò il forte (Mt 12,29), liberò i deboli e donò la salvezza alle sue creature distruggendo il peccato. Il Signore, infatti, è molto compassionevole e misericordioso (Sal 102 [103],8) e ama il genere umano (Tt 3,4). Egli ha dunque congiunto e unito l'uomo a Dio - già l'abbiamo detto - perché, se non fosse stato l'uomo a vincere il nemico dell'uomo, quest'ultimo non sarebbe stato vinto secondo giustizia. E se l'uomo non fosse stato unito a Dio, non avrebbe potuto diventare partecipe dell'incorruttibilità. Occorreva infatti che il mediatore di Dio e degli uomini (1Tm 2,5), mediante la parentela con tutti e due, riconducesse tutti e due all'amicizia e alla concordia, di modo che Dio assumesse l'uomo e l'uomo si offrisse a Dio. Come avremmo potuto divenire partecipi della filiazione adottiva (Gal 4,5) se, mediante il Figlio, non avessimo ricevuto da Dio la comunione con Dio, se il suo Verbo non fosse entrato in comunione con noi facendosi carne (Gv 1,14)? (Ireneo di Lione, Contro le eresie III,18,1-2.6-7) 
</p>

<p>
<u>HomilyVoice-21</u> / PRIMA LETTURA “Saulo, Saulo, perché mi perséguiti?”. “Chi sei, o Signore?”. “Io sono Gesù il Nazareno, che tu perséguiti”. Nella vita dell’Apostolo Paolo vi è una verità che richiede di essere messa sul candelabro, perché faccia luce ad ogni altro discepolo di Gesù. Paolo è in un istante avvolto e trasformato dalla luce di Cristo Gesù. In un istante è stato fatto luce in Cristo Signore. Un tempo infatti eravate tenebra, ora siete luce nel Signore. Comportatevi perciò come figli della luce; ora il frutto della luce consiste in ogni bontà, giustizia e verità. Cercate di capire ciò che è gradito al Signore. Non partecipate alle opere delle tenebre, che non danno frutto, ma piuttosto condannatele apertamente. Di quanto viene fatto da costoro in segreto è vergognoso perfino parlare, mentre tutte le cose apertamente condannate sono rivelate dalla luce: tutto quello che si manifesta è luce (Ef 5,8-12). Perché Paolo è stato fatto dal Signore luce nel Signore, luce in Cristo? Per essere Luce del Signore nella Chiesa del Signore. Infatti non appena lui è divenuto Luce nel Signore viene mandato prima alla Chiesa perché completi l’opera iniziata dal Signore e poi perché nella Chiesa sia Luce del Signore. Solo chi è Luce del Signore nella sua Chiesa potrà essere Luce del Signore nel mondo. Chi non è Luce del Signore nella Chiesa, mai potrà essere Luce del Signore nel mondo. Ecco come l’Apostolo Paolo parla ai Filippesi della loro missione di Luce: Quindi, miei cari, voi che siete stati sempre obbedienti, non solo quando ero presente ma molto più ora che sono lontano, dedicatevi alla vostra salvezza con rispetto e timore. È Dio infatti che suscita in voi il volere e l’operare secondo il suo disegno d’amore. Fate tutto senza mormorare e senza esitare, per essere irreprensibili e puri, figli di Dio innocenti in mezzo a una generazione malvagia e perversa. In mezzo a loro voi risplendete come astri nel mondo, tenendo salda la parola di vita. Così nel giorno di Cristo io potrò vantarmi di non aver corso invano, né invano aver faticato. Ma, anche se io devo essere versato sul sacrificio e sull’offerta della vostra fede, sono contento e ne godo con tutti voi. Allo stesso modo anche voi godetene e rallegratevi con me (Fil 2,12-18). Gli Atti degli Apostoli rivelano che molti nella Chiesa avevano paura di Lui. Vi fu un tempo in cui Lui lasciò la Chiesa e si ritirò a Tarso. Venuto a Gerusalemme, cercava di unirsi ai discepoli, ma tutti avevano paura di lui, non credendo che fosse un discepolo. Allora Bàrnaba lo prese con sé, lo condusse dagli apostoli e raccontò loro come, durante il viaggio, aveva visto il Signore che gli aveva parlato e come in Damasco aveva predicato con coraggio nel nome di Gesù. Così egli poté stare con loro e andava e veniva in Gerusalemme, predicando apertamente nel nome del Signore. Parlava e discuteva con quelli di lingua greca; ma questi tentavano di ucciderlo. Quando vennero a saperlo, i fratelli lo condussero a Cesarèa e lo fecero partire per Tarso (At 9,26-30). Barnaba, vero uomo di Dio nella Chiesa, mosso dallo Spirito Santo, riporta Paolo nella Chiesa. Quando questi giunse e vide la grazia di Dio, si rallegrò ed esortava tutti a restare, con cuore risoluto, fedeli al Signore, da uomo virtuoso qual era e pieno di Spirito Santo e di fede. E una folla considerevole fu aggiunta al Signore. Bàrnaba poi partì alla volta di Tarso per cercare Saulo: lo trovò e lo condusse ad Antiòchia. Rimasero insieme un anno intero in quella Chiesa e istruirono molta gente. Ad Antiòchia per la prima volta i discepoli furono chiamati cristiani (At 11,23-26). Il posto del cristiano è nella Chiesa per essere Luce di Cristo Gesù nella Chiesa. Solo chi è vera luce di Cristo Gesù nella Chiesa potrà essere Luce di Cristo Gesù per il mondo. LEGGIAMO At 22,1-16 Io sono un Giudeo, nato a Tarso in Cilìcia, ma educato in questa città, formato alla scuola di Gamaliele nell’osservanza scrupolosa della Legge dei padri, pieno di zelo per Dio, come oggi siete tutti voi. Io perseguitai a morte questa Via, incatenando e mettendo in carcere uomini e donne, come può darmi testimonianza anche il sommo sacerdote e tutto il collegio degli anziani. Da loro avevo anche ricevuto lettere per i fratelli e mi recai a Damasco per condurre prigionieri a Gerusalemme anche quelli che stanno là, perché fossero puniti. Mentre ero in viaggio e mi stavo avvicinando a Damasco, verso mezzogiorno, all’improvviso una grande luce dal cielo sfolgorò attorno a me; caddi a terra e sentii una voce che mi diceva: “Saulo, Saulo, perché mi perséguiti?”. Io risposi: “Chi sei, o Signore?”. Mi disse: “Io sono Gesù il Nazareno, che tu perséguiti”. Quelli che erano con me videro la luce, ma non udirono la voce di colui che mi parlava. Io dissi allora: “Che devo fare, Signore?”. E il Signore mi disse: “Àlzati e prosegui verso Damasco; là ti verrà detto tutto quello che è stabilito che tu faccia”. E poiché non ci vedevo più, a causa del fulgore di quella luce, guidato per mano dai miei compagni giunsi a Damasco. Un certo Anania, devoto osservante della Legge e stimato da tutti i Giudei là residenti, venne da me, mi si accostò e disse: “Saulo, fratello, torna a vedere!”. E in quell’istante lo vidi. Egli soggiunse: “Il Dio dei nostri padri ti ha predestinato a conoscere la sua volontà, a vedere il Giusto e ad ascoltare una parola dalla sua stessa bocca, perché gli sarai testimone davanti a tutti gli uomini delle cose che hai visto e udito. E ora, perché aspetti? Àlzati, fatti battezzare e purificare dai tuoi peccati, invocando il suo nome”. Dal racconto che l’Apostolo Paolo fa della sua vita – prima e dopo la conversione – emerge una chiara, evidente verità: nessun uomo con un prima simile a quello di Paolo può passare al dopo senza una specialissima illuminazione da parte del Signore. La verità che in Paolo tutto viene da questa specialissima grazia del Signore è attestato anche dal fatto che i suoi fratelli farisei sono rimasti farisei e non sono passati a Cristo Gesù. Essi sarebbero dovuti passare a Cristo per la via ordinaria della predicazione del Vangelo. Al Vangelo hanno opposto resistenza. Perché il Signore per l’Apostolo Paolo è passato per questa via straordinaria, unica, particolarissima appartiene al mistero del suo Consiglio Eterno. Chi è allora l’Apostolo Paolo? È l’opera del Padre, per Cristo Gesù, nello Spirito Santo. L’Apostolo Paolo dallo Spirito Santo è stato dato tutto alla Chiesa e tutto al mondo, per essere Luce di Cristo nel mondo, illuminando però sempre con la Luce di Cristo la sua Chiesa. Questa verità oggi va messa nel cuore: Nessuno potrà essere vera Luce di Cristo nel mondo se non è vera Luce di Cristo nella sua Chiesa. Nessuno potrà fare regno di Dio il mondo, se non fa vero regno di Dio la sua Chiesa con la Luce di Cristo che illumina il suo volto. LETTURA DEL VANGELO Chi crederà e sarà battezzato sarà salvato, ma chi non crederà sarà condannato. Con l’ascensione al Cielo, finisce la missione visibile di Cristo Gesù, rimane per sempre la sua missione invisibile. Ora la sua missione visibile, sempre in Lui, con Lui, per Lui, è fatta dal suo corpo che è la Chiesa. Nella Chiesa responsabili della missione dell’annuncio del Vangelo, sono gli Apostoli del Signore. In comunione con loro, ogni altro membro del corpo di Cristo. Potremmo così sintetizzare l’ontologia della missione e la sua verità invisibile e soprannaturale: Cristo è mandato dal Padre e vive la missione della salvezza e della redenzione facendosi carne, ma rimanendo e dimorando sempre nel seno del Padre e nello Spirito Santo. Gli Apostoli sono mandati da Cristo Gesù, si spargono per il mondo, ma sempre rimanendo nel seno di Cristo, che è nel seno del Padre e nello Spirito Santo. Rimanendo e dimorando in Cristo, essi dimorano nel seno del Padre e nello Spirito Santo. Ogni altro membro del corpo di Cristo viene mandato dagli Apostoli e dallo Spirito Santo. Rimanendo e dimorando sempre nel seno spirituale degli Apostoli, essi rimangono e dimorano in Cristo. Per Cristo, con Cristo e in Cristo, dimorano nel seno del Padre e nello Spirito Santo. Se questa ontologia spirituale e misterica della missione viene vissuta, la nostra opera di evangelizzazione porterà molto frutto. Se questa ontologia non verrà vissuta nessun frutto per noi verrà portato. Non siamo nella verità della Chiesa, non siamo nella verità di Cristo, non siamo nella verità del Padre, non siamo nella verità dello Spirito Santo. Quale Vangelo gli Apostoli dovranno predicare? Uno solo è il Vangelo. Questo solo Vangelo è il Vangelo di Gesù, Cristo, Figlio di Dio (Mc 1,1). Il Vangelo che essi dovranno predicare è Cristo, il Figlio Unigenito del Padre, che si è fatto carne per dare all’uomo la grazia e la verità, la luce e la vita eterna. Ecco come l’Apostolo Paolo nella Lettera ai Romani annuncia Gesù, Cristo, Figlio di Dio, dato a noi dal Padre per la nostra redenzione eterna. Perché se con la tua bocca proclamerai: «Gesù è il Signore!», e con il tuo cuore crederai che Dio lo ha risuscitato dai morti, sarai salvo. Con il cuore infatti si crede per ottenere la giustizia, e con la bocca si fa la professione di fede per avere la salvezza. Dice infatti la Scrittura: Chiunque crede in lui non sarà deluso. Poiché non c’è distinzione fra Giudeo e Greco, dato che lui stesso è il Signore di tutti, ricco verso tutti quelli che lo invocano. Infatti: Chiunque invocherà il nome del Signore sarà salvato. Ora, come invocheranno colui nel quale non hanno creduto? Come crederanno in colui del quale non hanno sentito parlare? Come ne sentiranno parlare senza qualcuno che lo annunci? E come lo annunceranno, se non sono stati inviati? Come sta scritto: Quanto sono belli i piedi di coloro che recano un lieto annuncio di bene! Ma non tutti hanno obbedito al Vangelo. Lo dice Isaia: Signore, chi ha creduto dopo averci ascoltato? Dunque, la fede viene dall’ascolto e l’ascolto riguarda la parola di Cristo (Rm 10,9-17). Se il Padre nel suo Consiglio Eterno ha costituito Cristo Gesù unico e solo Redentore, unico e solo Salvatore del genere umano, non però fuori di Lui, ma in Lui, con Lui, per Lui, ci potrà essere un solo uomo sulla nostra terra o una sola creatura in tutto l’universo visibile e invisibile che possa rendere nullo o vano questo decreto del Padre? Se il decreto del Padre viene dichiarato nullo o anche valevole per alcuni e non per tutti, all’istante ci si pone fuori della vera salvezza. La benedizione di tutte le genti è solo in Cristo Gesù. Non solo è per Cristo Gesù, ma è in Cristo Gesù e con Cristo Gesù. È nel suo corpo che è la Chiesa. Benedetto Dio, Padre del Signore nostro Gesù Cristo, che ci ha benedetti con ogni benedizione spirituale nei cieli in Cristo. In lui ci ha scelti prima della creazione del mondo per essere santi e immacolati di fronte a lui nella carità, predestinandoci a essere per lui figli adottivi mediante Gesù Cristo, secondo il disegno d’amore della sua volontà, a lode dello splendore della sua grazia, di cui ci ha gratificati nel Figlio amato. In lui, mediante il suo sangue, abbiamo la redenzione, il perdono delle colpe, secondo la ricchezza della sua grazia. Egli l’ha riversata in abbondanza su di noi con ogni sapienza e intelligenza, facendoci conoscere il mistero della sua volontà, secondo la benevolenza che in lui si era proposto per il governo della pienezza dei tempi: ricondurre al Cristo, unico capo, tutte le cose, quelle nei cieli e quelle sulla terra. In lui siamo stati fatti anche eredi, predestinati – secondo il progetto di colui che tutto opera secondo la sua volontà – a essere lode della sua gloria, noi, che già prima abbiamo sperato nel Cristo (Ef 1,3-12). Urge convincersi: la salvezza, la redenzione, la verità dell’uomo, il suo cammino da verità in verità, si può compiere solo in Cristo, con Cristo, per Cristo, nel suo corpo che è la Chiesa. LEGGIAMO IL TESTO di Mc 16,15-18 E disse loro: «Andate in tutto il mondo e proclamate il Vangelo a ogni creatura. Chi crederà e sarà battezzato sarà salvato, ma chi non crederà sarà condannato. Questi saranno i segni che accompagneranno quelli che credono: nel mio nome scacceranno demòni, parleranno lingue nuove, prenderanno in mano serpenti e, se berranno qualche veleno, non recherà loro danno; imporranno le mani ai malati e questi guariranno». È Parola di Cristo Gesù, è suo Vangelo: Chi crederà e sarà battezzato sarà salvato, ma chi non crederà sarà condannato. Perché si possa credere al Vangelo si deve predicare, annunciare il Vangelo. Quale Vangelo? Il Vangelo di Gesù, Cristo, Figlio di Dio. Se il Vangelo di Gesù, Cristo, Figlio di Dio non viene predicato, responsabile della salvezza non avvenuta è l’Apostolo del Signore. Lui è stato mandato da Cristo Gesù e Lui è responsabile della salvezza di ogni uomo. Se Lui non predica il Vangelo di Gesù, Cristo, Figlio di Dio, se predica un altro Vangelo, frutto di pensieri della terra, il Signore gli domanderà conto di ogni uomo non venuto alla vera fede, alla vera salvezza, alla vera redenzione per la mancata predicazione del vero Vangelo di Dio Ascoltiamo il testamento spirituale che l’Apostolo Paolo lascia agli Anziani di Efeso: «Voi sapete come mi sono comportato con voi per tutto questo tempo, fin dal primo giorno in cui arrivai in Asia: ho servito il Signore con tutta umiltà, tra le lacrime e le prove che mi hanno procurato le insidie dei Giudei; non mi sono mai tirato indietro da ciò che poteva essere utile, al fine di predicare a voi e di istruirvi, in pubblico e nelle case, testimoniando a Giudei e Greci la conversione a Dio e la fede nel Signore nostro Gesù. Ed ecco, dunque, costretto dallo Spirito, io vado a Gerusalemme, senza sapere ciò che là mi accadrà. So soltanto che lo Spirito Santo, di città in città, mi attesta che mi attendono catene e tribolazioni. Non ritengo in nessun modo preziosa la mia vita, purché conduca a termine la mia corsa e il servizio che mi fu affidato dal Signore Gesù, di dare testimonianza al vangelo della grazia di Dio. E ora, ecco, io so che non vedrete più il mio volto, voi tutti tra i quali sono passato annunciando il Regno. Per questo attesto solennemente oggi, davanti a voi, che io sono innocente del sangue di tutti, perché non mi sono sottratto al dovere di annunciarvi tutta la volontà di Dio. Vegliate su voi stessi e su tutto il gregge, in mezzo al quale lo Spirito Santo vi ha costituiti come custodi per essere pastori della Chiesa di Dio, che si è acquistata con il sangue del proprio Figlio. Io so che dopo la mia partenza verranno fra voi lupi rapaci, che non risparmieranno il gregge; perfino in mezzo a voi sorgeranno alcuni a parlare di cose perverse, per attirare i discepoli dietro di sé. Per questo vigilate, ricordando che per tre anni, notte e giorno, io non ho cessato, tra le lacrime, di ammonire ciascuno di voi (At 20,18-31). Se tutte le Scritture profetiche sia dell’Antico Testamento e sia del Nuovo, annunciano che la salvezza, la benedizione, la redenzione è solo in Cristo Gesù, è solo per Cristo Gesù, è solo con Cristo Gesù, perché oggi molti cristiani stanno annunciando una salvezza senza Cristo, non in Cristo, non con Cristo, non per Cristo? Questo loro annuncio è senza alcun fondamento divino e neanche il Dio che essi annunciano ha un fondamento divino. Il Dio di molti cristiani oggi non è più il Padre del Signore nostro Gesù Cristo, dal momento che ci si vergogna di parlare di Lui dinanzi alle genti. Il Padre non ha dato Cristo Gesù ai soli cristiani. Ha dato il suo Figlio Unigenito per la salvezza del mondo. Ora se il Padre ama così tanto il mondo da donare il suo Figlio Unigenito per la sua salvezza, chi vuole amare il mondo, deve amarlo così tanto da dare anche Lui Cristo Gesù per la sua salvezza. Madre di Cristo, vieni in nostro soccorso e liberarci dalla stoltezza di pensare che i nostri pensieri siano superiori ai pensieri del Padre nostro celeste. Tu ci libererai da ogni stoltezza e noi riprenderemo ad annunciano Cristo Gesù, il solo Vangelo di vita eterna dato a noi dal Padre. Vieni in nostro aiuto, Madre Santa, con la tua potente intercessione. Amen. 
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
