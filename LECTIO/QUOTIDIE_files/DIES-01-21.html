<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-21</h1>-->
<h1>DIES-01-21</h1>

<h5>Oremus</h5>

<p>
<ul>
<li>Fa' di noi, Signore, degli uomini disposti a seguire il migliore Maestro, e ad essere dei buoni apprendisti del messaggio evangelico, dei testimoni viventi del suo amore e della sua donazione. Accordaci la grazia di vivere nella fede e di gridare a tutti che Gesù Cristo è il Figlio di Dio. Concedici la forza di essere suoi discepoli e di non rinnegare mai questa chiamata.</li>
</ul>
</p>

<p>
<ul>
<li>O ammirabile Sant'Agnese, quale grande esultanza provasti quando alla tenerissima età di tredici anni, condannata da Aspasio ad essere bruciata viva, vedesti le fiamme dividersi intorno a te, lasciarti illesa ed avventarsi invece contro quelli che desideravano la tua morte! Per la grande gioia spirituale con cui ricevesti il colpo estremo, esortando tu stessa il carnefice a conficcarti nel petto la spada che doveva compiere il tuo sacrificio, ottieni a tutti noi la grazia di sostenere con edificante serenità tutte le persecuzioni e le croci con cui il Signore volesse provarci e di crescere sempre più nell'amore a Dio per suggellare con la morte dei giusti una vita di mortificazione e sacrificio. Amen. / Dio onnipotente ed eterno che scegli le cose deboli del mondo per abbattere le forti, concedi a noi la grazia di una santa vita quale fu quella della tua martire Agnese, per venire poi un giorno a goderti in Paradiso.</li>
</ul>
</p>

<p>
<ul>
<li>Signore, tu sei la vita che voglio vivere, la luce che voglio riflettere, il cammino che conduce al Padre, l'amore che voglio amare, la gioia che voglio condividere, la gioia che voglio seminare attorno a me. Gesù, tu sei tutto per me, senza Te non posso nulla. Tu sei il Pane di vita che la Chiesa mi dà. È per te, in te, con te che posso vivere. (Madre Teresa di Calcutta)</li>
</ul>
</p>

<p>
<ul>
<li>La freschezza dei Misteri / Nutrimi con l’erba fresca dei tuoi misteri Signore Gesù Cristo, mio Dio, donami il pieno pentimento e un cuore in pena, affinché con tutta l’anima io esca a cercarti, perché senza di te io sarei privo d’ogni bene. Il Padre che nell’eternità fuori dal tempo ti ha generato nel suo seno, rinnovi in me le forme della tua immagine. Ti ho abbandonato: vieni a cercarmi. Conducimi ai tuoi pascoli, annoverami fra le pecore del tuo gregge. Assieme ad esse sia nutrito con l’erba fresca dei tuoi sacramenti, dei quali un cuore puro è la dimora, quel cuore che porta in sé lo splendore delle tue rivelazioni, e la consolazione e la dolcezza di coloro che si sono offerti per Te. Possiamo esser resi degni di un simile splendore, per la tua grazia e il tuo amore verso l’uomo, o Gesù Cristo, nostro salvatore, nei secoli dei secoli. Amen. (Isacco Il Siro )</li>
</ul>
</p>

<p>
<ul>
<li>Signore Gesù, guariscimi. Guarisci in me tutto ciò che ritieni debba essere guarito. Guariscimi da tutto ciò che mi potrebbe allontanare da te. Guarisci la mia memoria. Guarisci il mio cuore. Guarisci le mie emozioni. Guarisci il mio spirito. Guarisci il mio corpo. Poni con dolcezza le tue mani su di me. Per mezzo del tuo amore guariscimi. Amen.</li>
</ul>
</p>

<p>
<ul>
<li>Quanto conta Dio nella mia vita? Cerco di prestare attenzione a ciò che accade ogni giorno nella mia vita e di vederlo sotto un'ottica cristiana?</li>
</ul>
</p>

<p>
<ul>
<li>Quanti giochi ci sono, tanti ne voglio fare con Te, perché se Tu giochi e mi fai giocare, metti l'ordine nel mio disordine. / Ci sono giochi che cominciano col disordine e portano la vittoria nell'ordine, e giochi che co­minciano con l'ordine e portano la vittoria nel disordine. / Le carte vengono mescolate apposta e si disor­dinano, gli scacchi vengono allineati nell'ordine, come in una battaglia. / O Gesù, io ti do il mio disordine e tu donami l'ordine del tuo amore; io ti do la mia nullità e Tu la tua ricchezza. / Giochiamo: la mia posta è l'anima mia.  Vinci­mi, prendimi, raccoglimi come conquista del tuo gioco d'amore! / Ecco, sono come un aquilone: tirami, e fa che io m'innalzi nel Cielo. (...) Sono come cerchio che gira senza meta: accompagnami con la tua verga di comando, per­ché io trovi la mia via. (...) Sono un disco che non sa muoversi: lanciami con la tua grazia. / Giochiamo, Gesù, alla fune: io tiro Te e Tu tiri me... chi ha più forza? Vincimi! / Giochiamo al salto: Tu mi chiami, ed io vengo superando le barriere della mia nullità. / Giochiamo a nascondersi: Tu mi chiami e non ti fai vedere ed io ti cerco. / Giochiamo, Gesù, portami fuori del mondo: là vedrò nei cieli stellati il gioco di Dio, e nella mia nullità il gioco del tuo amore! / O pane del Cielo, o dolcezze della solitudine eterna, dove si è bambini e si gioca per sempre! / Si gioca con la luce eterna, coi riflessi delle eterne magnificenze, con le delicatezze del tuo amore, con la Mamma del Cielo, coi Santi, con gli Angeli, senza gli assillamenti di una vita angosciata dalla complicazione e turbata dalla serietà! / O Gesù, donami la semplicità dell'amore! / È questo il gioco più bello del nostro amore! (Padre Dolindo Ruotolo)</li>
</ul>
</p>

<p>
<ul>
<li>O Croce, indicibile amore di Dio, Croce, gloria del cielo, Croce, salvezza eterna. Croce, terrore dei malvagi, sostegno dei giusti, luce dei cristiani. O Croce, per te sulla terra Dio nella carne si è fatto schiavo. Per te nel cielo l’uomo in Dio è stato fatto re. Per te è sorta la luce vera, la notte maledetta fu vinta. Tu hai rovesciato per i credenti i templi delle nazioni; e sei tu il legame della pace, che unisce gli uomini in Cristo mediatore. Sei diventata la scala su cui l’uomo sale al cielo. Sei sempre per noi, tuoi fedeli, la salvezza e l’àncora: sostieni la nostra dimora, conduci la nostra barca. Nella Croce sia salda la nostra fede, in essa si prepari la nostra corona. Amen. - (Paolino di Nola, V secolo)</li>
</ul>
</p>

<p>
<ul>
<li>Vorrei salire in alto / Vorrei salire molto in alto, Signore, sopra la mia città, sopra il mondo, sopra il tempo. Vorrei purificare il mio sguardo e avere i tuoi occhi. Vedrei allora l’universo, l’umanità, la storia, come li vede il Padre. Vorrei la bella, eterna idea d’amore del tuo Padre che si realizza progressivamente: tutto ricapitolare in te, le cose del cielo e della terra. E vedrei che, oggi come ieri, i minimi particolari vi partecipano, ogni uomo al suo posto, ogni gruppo ed ogni oggetto. Vedrei la minima particella di materia e il più piccolo palpito di vita; l’amore e l’odio, il peccato e la grazia. Commosso, comprenderei che dinanzi a me si svolge la grande avventura d’amore iniziata all’alba del mondo. Comprenderei che tutto è unito insieme, che tutto non è che un minimo movimento di tutta l’umanità e di tutto l’universo verso la Trinità, in te e per te, Signore. (M. Quoist)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a><br>
21 gennaio: sant'Agnese, vergine e martire; san Publio, vescovo di Atene; santi Fruttuoso, vescovo di Tarragona, Augurio ed Eulogio, diaconi, martiri di Tarragona; san Patroclo, martire a Troyes; sant'Epifanio, vescovo di Pavia; san Meginrado, sacerdote e monaco a Einsiedeln; beati Edoardo Stransham e Nicola Wheeler, sacerdoti e martiri; sant'Albano Roe, benedettino, e il beato Tommaso Green, sacerdoti e martiri; beata Giuseppa Maria di Sant'Agnese, vergine agostiniana; beati Giovanni Battista Turpin du Cormier e tredici compagni, sacerdoti e martiri; san Giovanni Yi-Yun, padre di famiglia, martire di Corea.
</p>

<p>
<ul>
<li>A Roma la passione di <a href="http://www.santagnese.org/index.html" title="sant'Agnèse" class="http">sant'Agnèse</a>, Vergine e Martire, la quale, sotto Sinfrónio, Prefetto della città, gettata nel fuoco, e questo estintosi per le sue orazioni, fu percossa con la spada. Di lei così scrive il beato Girólamo: « Con gli scritti e con le lingue di tutte le genti, specialmente nelle chiese, fu lodata la vita di Agnèse; la quale vinse e l'età e il tiranno, e col martirio consacrò la gloria della castità ».</li>
</ul>
</p>

<h5>Quotes</h5>

<p>
<ul>
<li>La disperazione più grave che possa impadronirsi d'una società è il dubbio che vivere rettamente sia inutile. (Corrado Alvaro, Ultimo diario)</li>
<li>Se la fede ci fa essere credenti, / e la speranza ci fa essere credibili, / è solo la carità che ci fa essere creduti. / (Tonino Bello)</li>
<li>È necessario sopportare gli altri, ma in primo luogo è necessario sopportare se stessi e rassegnarsi ad essere imperfetti. (San Francesco di Sales)</li>
<li>La cosa più bella del futuro è che arriva solo un giorno per volta. (A. Lincoln)</li>
<li>Ogni volta che capite che state dalla parte della maggioranza, vi conviene fermarvi e riflettere. (Mark Twain)</li>
</ul>
</p>

<h5>Poesia</h5>

<p>
Poesia / Parla per me \ Deve rispondere la luce del tuo sguardo, / ora che la ragione, con occhi sdegnosi, / irride alla mia piena sconfitta! / La tua lingua di miele deve parlare per me / e dire perchè io ti abbia scelto! \ La severa ragione viene al giudizio, / vestita delle sue vesti più cupe: / sarai muto tu, mio difensore? / No, angelo radioso, parla per me, / spiega perchè io abbia scagliato lontano il mondo. \ Perchè con tanta ostinazione ho evitato / il comune sentiero che ognuno ha seguito, / perchè ho percorso una strada sconosciuta, / ignorando a un tempo potere e ricchezza - / le ghirlande della gloria e i fiori del piacere. \ Un tempo apparivano creature divine; / un tempo forse udirono i miei voti, / e sui loro altari videro le mie offerte; / ma, doni senza amore non sono apprezzati, / e i miei vennero disprezzati giustamente. \ Con un cuore pronto ho giurato / di ignorare i loro altari di pietra; / ho consacrato il mio spirito ad adorare / te, creatura fantasma, onnipresente; / mio schiavo, mio compagno e mio re, \ Schiavo, perchè ancora ti governo; / ti piego alla mia volontà che vuol mutare, / rendo buono o cattivo il tuo influsso: / compagno, perchè la npotte e il giorno / tu sei la mia intima delizia, - \ Pena tanto amata che lacera e ferisce / e strappa dalle lacrime un grido di gioia / offuscando per me ogni terrena cura; / tuttavia, re, se pure la prudenza / ha insegnato alla tua schiava a ribellarsi. \ Sono in torto se mi inchino a venerare / là dove la fede non ha dubbi, nè la speranza dispera, / poichè la mia stessa anima può esaudire la preghiera? / Parla, dio delle visioni, parla per me, / spiega perchè io ti abbia scelto! / (Emily Brontë)
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>«Mangiamo con amore questo pane della volontà di Dio.» "Mi sembra che tutto sia una perdita dal momento che so quanto sia trascendente la conoscenza del Cristo Gesù, mio Signore. Per il suo amore ho tutto perduto stimando tutte le cose come letame per guadagnare il Cristo. Ecco ciò che voglio: conoscere lui, aver parte alle sue sofferenze ed essere conforme alla sua morte. Proseguo la mia corsa sforzandomi di arrivare là dove mi ha destinato quando mi ha preso. Di questo solo mi preoccupo, di dimenticare quello che è dietro di me, di tendere costantemente a ciò che mi sta davanti. Corro dritto allo scopo, alla vocazione alla quale Dio mi ha chiamato nel Cristo Gesù" (Fil 3, 8-14), cioè non voglio più altro che identificarmi con lui. "Mihi vivere Christus est - la mia vita è Cristo" (ibidem, 1,21). Tutta l'anima ardente di S. Paolo passa attraverso queste righe. Durante questo ritiro il cui scopo è quello di renderci più conformi al nostro Maestro adorato, meglio ancora, di fonderci così bene con lui da poter dire: "Non sono più io che vivo, ma è Cristo che vive in me e quello che ho di vita in questo corpo di morte mi viene dalla fede nel Figlio di Dio che mi ha amato e si è dato per me" (Gal 2, 20), studiamo questo divino modello. La sua conoscenza - dice l'Apostolo - "è così trascendente!" (Fil 3, 8). Quali sono state le sue prime parole entrando nel mondo? "Gli olocausti non vi sono più graditi, per questo ho preso un corpo. Eccomi, o Padre, per fare la vostra volontà" (Eb 10, 5). Durante i suoi 33 anni, questa volontà fu talmente il suo pane quotidiano che al momento di riconsegnare la sua anima nelle mani del Padre, poteva dirgli: "Tutto è consumato" (Gv 19, 30). "Sì, tutte le vostre volontà sono state compiute". "Per questo vi ho glorificato sulla terra" (Gv 17, 4). In realtà Gesù Cristo, parlando ai suoi apostoli di questo nutrimento che essi non conoscevano, diceva loro: "Io non sono mai solo" (ibidem, 8, 16). "Colui che mi ha mandato è sempre con me perché fo sempre quello che a lui piace" (ibidem, 8, 29). Mangiamo con amore questo pane della volontà di Dio. Se talvolta queste volontà sono più crocifiggenti, possiamo dire senza dubbio col nostro Maestro adorato: "Padre, se possibile, che questo calice s'allontani da me", ma subito aggiungeremo: "Non come voglio io, ma come volete voi" (Mt 26, 39). Con calma e forza, insieme col divino Crocifisso, saliremo poi anche noi il Calvario cantando nel profondo delle nostre anime e facendo salire verso il Padre un inno di ringraziamento perché quelli che camminano per questa via dolorosa son proprio coloro ch'egli "ha conosciuto e predestinato per essere conformi all'immagine del Figlio suo divino" (Rm 8, 29), il Crocifisso per amore!... (Santa Elisabetta della Trinità, da "IL CIELO NELLA FEDE")</li>
</ul>
</p>

<p>
<ul>
<li>"La preghiera è per la vita spirituale quel che il battito del polso e la respirazione sono per la vita del corpo" Come Dio vivifica le nostre anime, non lo sappiamo, come non sappiamo come vivifica il nostro corpo: la nostra «vita» spirituale, dice S. Paolo, «è nascosta con Cristo in Dio» (Col 3,3). Ma come la vita del nostro corpo si manifesta con la sua attività, la presenza in noi dello Spirito Santo si manifesta con un’attività spirituale, e questa attività è lo spirito di preghiera continua. La preghiera è per la vita spirituale quel che il battito del polso e la respirazione sono per la vita del corpo: sarebbe così assurdo supporre che la vita potesse continuare, quando il corpo è freddo, immobile e insensibile, quanto chiamare vivente l’anima che non prega. (San John Henry Newman)</li>
</ul>
</p>

<h5>DengMingDao</h5>

<p>
Destrezza / Sitar, scacchi, libri, pennelli, spada. / Ecco i simboli della destrezza classica. / C'era una volta un vagabondo cui non importava nulla della fama. Sebbene avesse molte possibilità di farsi una posizione, egli continuava a cercare maestri che gli insegnassero a padroneggiare cinque cose: il sitar, gli scacchi, i libri, i pennelli, la spada. Il sitar gli diede la musica, espressione dell'anima. Con gli scacchi coltivò la strategia e la capacità di reagire alle azioni altrui. I libri gli diedero un'istruzione accademica. Con i pennelli esercitò la bellezza e la sensibilità. La spada fu strumento di difesa. Un giorno un fanciullo chiese al vagabondo cos'avrebbe fatto se avesse perso le sue cinque cose. Sulle prime il vagabondo ne fu impaurito, ma presto capì che il suo sitar non avrebbe potuto suonarsi da solo, che la scacchiera non aveva senso senza giocatori, che un libro aveva bisogno di qualcuno che lo leggesse, che pennello e inchiostro non sapevano muoversi da sé, e infine che alla spada occorreva una mano capace di sfoderarla. Egli comprese così di non avere coltivato quelle arti semplicemente per acquisire destrezza: semmai, esse gli aprivano la strada verso la parte più interiore del suo essere.
</p>

<h5>InFinemDei</h5>

<p>
Durante la giornata, Signore, ci hai messo sulla via per la quale dobbiamo seguirti. Di nuovo, tu hai fissato gli occhi su di noi, di nuovo ci hai chiamati. Fa' che siamo fedeli alla tua chiamata e che non cediamo alle proposte del mondo che spesso offre altri messaggi diversi da quelli del Vangelo. Accorda ai giovani di oggi la capacità di seguirti. Concedici la forza di essere fedeli fino in fondo, della fedeltà che salverà le nostre anime.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
