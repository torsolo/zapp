<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Sabato della II settimana del Tempo Ordinario (anno dispari)
</p>

<p>
<u>ANTIFONA</u> / A te si prostri tutta la terra, o Dio. A te canti inni, canti al tuo nome, o Altissimo. (Sal 65,4)
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>COLLETTA</u> / Dio onnipotente ed eterno, che governi il cielo e la terra, ascolta con bontà le preghiere del tuo popolo e dona ai nostri giorni la tua pace. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Cristo entrò una volta per sempre nel santuario in virtù del proprio sangue</b> / Dalla lettera agli Ebrei (Eb 9,2-3.11-14) / Fratelli, fu costruita una tenda, la prima, nella quale vi erano il candelabro, la tavola e i pani dell’offerta; essa veniva chiamata il Santo. Dietro il secondo velo, poi, c’era la tenda chiamata Santo dei Santi. Cristo, invece, è venuto come sommo sacerdote dei beni futuri, attraverso una tenda più grande e più perfetta, non costruita da mano d’uomo, cioè non appartenente a questa creazione. Egli entrò una volta per sempre nel santuario, non mediante il sangue di capri e di vitelli, ma in virtù del proprio sangue, ottenendo così una redenzione eterna. Infatti, se il sangue dei capri e dei vitelli e la cenere di una giovenca, sparsa su quelli che sono contaminati, li santificano purificandoli nella carne, quanto più il sangue di Cristo – il quale, mosso dallo Spirito eterno, offrì se stesso senza macchia a Dio – purificherà la nostra coscienza dalle opere di morte, perché serviamo al Dio vivente? / Parola di Dio.
</p>

<p>
<u>PSALMUS</u> / (Sal 46) <b>Ascende Dio tra le acclamazioni</b> / Popoli tutti, battete le mani! Acclamate Dio con grida di gioia, perchè terribile è il Signore, l'Altissimo, grande re su tutta la terra. R. / Ascende dio tra le acclamazioni, il Signore al suono di tromba. Cantate inni a Dio, cantate inni, cantate inni al nostro re, cantate inni. R. / Perchè Dio è re di tutta la terra, cantate inni con arte. Dio regna sulle genti, Dio siede sul suo trono santo.
</p>

<p>
<u>ACCLAMATIO</u> / Alleluia, Alleluia / Apri, Signore, il nostro cuore e accoglieremo le parole del Figlio tuo. (At 16,14b) / Alleluia.
</p>

<p>
<u>VANGELO</u> / <b>I suoi dicevano: «E' fuori di sé»</b> / Dal Vangelo secondo Marco (Mc 3,20-21) / In quel tempo, Gesù entrò in una casa e di nuovo si radunò una folla, tanto che non potevano neppure mangiare. Allora i suoi, sentito questo, uscirono per andare a prenderlo; dicevano infatti: «È fuori di sé». / Parola del Signore.
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / Cristo, il santo dei santi, ha operato tra l'incomprensione e le opposizioni. Chiediamo con fiducia al Padre di non lasciarci intimorire dalle opposizioni e dalle difficoltà, ma di testimoniare con coraggio la nostra fede, dicendo: <b>Donaci, o Padre, la forza del tuo Spirito.</b> / Sostieni la Chiesa nel suo compito profetico di richiamare gli uomini al vero Dio e di abbandonare i falsi valori del mondo. Noi ti invochiamo: / Concedi al Papa e ai vescovi la luce per riconoscere le necessità del nostro tempo, e dona loro una grande sollecitudine verso i poveri. Noi ti invochiamo: / Aiuta i perseguitati e i prigionieri politici, incarcerati per la ricerca di verità e libertà, perché si sentano confortati da Cristo crocifisso. Noi ti invochiamo: / Guida le famiglie del nostro paese verso rapporti di vero amore, che rafforzi la libertà interiore dei loro componenti. Noi ti invochiamo: / Donaci la capacità di correggerci l'un l'altro fraternamente, senza cedere alla critica maligna e alla condanna del prossimo. Noi ti invochiamo: / Per le famiglie colpite da disgrazie e da lutti. / Perché siamo consapevoli dell'immenso valore della Messa. / O Padre nostro e nostro Signore, ti presentiamo con piena confidenza le necessità di tutti gli uomini e il nostro sforzo di costruire una società più umana: vieni a salvarci con la tua grazia onnipotente perché ci accostiamo al tuo Cristo, perfetto sacrificio per i secoli eterni. Amen.
</p>

<p>
<u>OFFERTORIO</u> / Concedi a noi tuoi fedeli, o Padre, di partecipare con viva fede ai santi misteri, poiché ogni volta che celebriamo questo memoriale del sacrificio del tuo Figlio, si compie l’opera della nostra redenzione. Per Cristo nostro Signore.
</p>

<p>
<u>COMMUNIO</u> / Davanti a me tu prepari una mensa; il mio calice trabocca. (Sal 22,5) 	♦ Abbiamo conosciuto e creduto l’amore che Dio ha in noi. (1Gv 4,16)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Infondi in noi, o Padre, lo Spirito del tuo amore, perché saziati dall’unico pane del cielo, nell’unica fede siamo resi un solo corpo. Per Cristo nostro Signore.
</p>

<h3>LECTIO</h3>

<p>
<u>EVANGELIZO-21</u> / San Giovanni XXIII (1881-1963) papa / Preghiera a Gesù nel Santissimo, in Discorsi, Messaggi, Colloqui. / Gesù dà se stesso sino alla fine (Gv 13,1) / O Gesù, cibo delle anime che supera ogni realtà naturale, questo popolo immenso grida a te. Si sforza di dare alla sua vocazione umana e cristiana uno slancio nuovo, di abbellirla con virtù interiori, sempre pronto al sacrificio di cui sei in prima persona l’immagine con la parola e con l’esempio. Sei il primo tra i nostri fratelli; hai preceduto i passi di ognuno di noi; hai perdonato le colpe di tutti. E li chiami tutti a una testimonianza di vita più nobile, più attiva, più comprensiva. Gesù, “pane della vita” (Gv 6,35), unico e solo alimento essenziale dell’anima, accogli tutti i popoli alla tua mensa. Essa è già la realtà divina sulla terra, il pegno delle bontà celesti; la certezza di una beata concordia tra i popoli e di una lotta pacifica in vista del vero progresso e della civilizzazione. Nutriti da te e di te, gli uomini saranno forti nella fede, allegri nella speranza, attivi nella carità. Le buone volontà trionferanno sulle trappole tese dal male; trionferanno sull’egoismo e sulla pigrizia. E gli uomini retti temendo Dio sentiranno alzarsi dalla terra di cui la Chiesa quaggiù vuole essere l’immagine, i primi echi misteriosi e dolci della città di Dio. Ci conduci verso i pascoli erbosi; ci proteggi. Mostraci, Gesù, i beni della terra dei viventi (Sal 26,13).
</p>

<p>
<u>DIBRUNO-21</u> / Dicevano infatti: è fuori di sè (Mc 3,20-21) / Quando un uomo viene dichiarato pazzo, lo si rende non credibile in tutto ciò che dice e anche opera. Davide, temendo che il re di Achis potesse fargli del male, si finse pazzo ai suoi occhi: “Quel giorno Davide si alzò e si allontanò da Saul e giunse da Achis, re di Gat. I ministri di Achis gli dissero: «Non è costui Davide, il re del paese? Non cantavano a lui tra le danze dicendo: “Ha ucciso Saul i suoi mille e Davide i suoi diecimila”?». Davide si preoccupò di queste parole e temette molto Achis, re di Gat. Allora cambiò comportamento ai loro occhi e faceva il folle tra le loro mani: tracciava segni strani sulle porte e lasciava colare la saliva sulla barba. Achis disse ai ministri: «Ecco, vedete anche voi che è un pazzo. Perché lo avete condotto da me? Non ho abbastanza pazzi io, perché mi conduciate anche costui per fare il pazzo davanti a me? Dovrebbe entrare in casa mia un uomo simile?» (1Sam 21,11-16). Un pazzo va considerato come pazzo e come pazzo trattato. Non merita alcuna considerazione. Sappiamo che anche Eliseo, il grande profeta di Dio, da alcuni veniva ritenuto un pazzo: “Quando Ieu uscì per raggiungere gli ufficiali del suo signore, gli domandarono: «Va tutto bene? Perché questo pazzo è venuto da te?». Egli disse loro: «Voi conoscete l’uomo e le sue chiacchiere». Gli dissero: «Non è vero! Su, raccontaci!». Egli disse: «Mi ha parlato così e così, affermando: “Così dice il Signore: Ti ungo re su Israele”». Allora si affrettarono e presero ciascuno il proprio mantello e lo stesero sui gradini sotto di lui, suonarono il corno e gridarono: «Ieu è re»” (2Re 9,11-13). Un pazzo può fare solo azioni da pazzo. Mai potrà dire o fare cose sensate. È un povero pazzo? Gesù è stato dichiarato pazzo dagli stessi suoi familiari. Tanto grande era la stima che essi nutrivano nei suoi confronti. Di un pazzo si deve solo avere commiserazione. In ordine alla missione di salvezza: chi potrà mai credere in un pazzo? Chi potrà mai confessare che Gesù è il Messia di Dio? Così viene svilita e dichiarata nulla ogni sua parola. / In quel tempo, Gesù entrò in una casa e di nuovo si radunò una folla, tanto che non potevano neppure mangiare. Allora i suoi, sentito questo, uscirono per andare a prenderlo; dicevano infatti: «è fuori di sè». / San Paolo racconta al re Agrippa l’incontro con Cristo Gesù sulla via di Damasco. Festo sta ad ascoltare e alla fine cosa dice? “Tu sei pazzo, Paolo”. Traduciamo: “Le tue sono parole e visioni, pensieri e immaginazioni di un pazzo”. Credere in un pazzo è follia e stoltezza: “Perciò, o re Agrippa, io non ho disobbedito alla visione celeste, ma, prima a quelli di Damasco, poi a quelli di Gerusalemme e in tutta la regione della Giudea e infine ai pagani, predicavo di pentirsi e di convertirsi a Dio, comportandosi in maniera degna della conversione. Per queste cose i Giudei, mentre ero nel tempio, mi presero e tentavano di uccidermi. Ma, con l’aiuto di Dio, fino a questo giorno, sto qui a testimoniare agli umili e ai grandi, null’altro affermando se non quello che i Profeti e Mosè dichiararono che doveva accadere, che cioè il Cristo avrebbe dovuto soffrire e che, primo tra i risorti da morte, avrebbe annunciato la luce al popolo e alle genti». Mentre egli parlava così in sua difesa, Festo a gran voce disse: «Sei pazzo, Paolo; la troppa scienza ti ha dato al cervello!». E Paolo: «Non sono pazzo – disse – eccellentissimo Festo, ma sto dicendo parole vere e sagge. Il re è al corrente di queste cose e davanti a lui parlo con franchezza. Penso infatti che niente di questo gli sia sconosciuto, perché non sono fatti accaduti in segreto. Credi, o re Agrippa, ai profeti? Io so che tu credi». E Agrippa rispose a Paolo: «Ancora un poco e mi convinci a farmi cristiano!». E Paolo replicò: «Per poco o per molto, io vorrei supplicare Dio che, non soltanto tu, ma tutti quelli che oggi mi ascoltano, diventino come sono anche io, eccetto queste catene!» (At 26,19-19). Oggi per annunciare il Vangelo nella sua purezza si deve essere realmente “pazzi” nello Spirito Santo. Chi oggi predica secondo verità la Parola di Dio è detto: “Fondamentalista, Integralista, Rigido”. È ritenuto persona fuori dal tempo e dalla storia. Oggi sono tempi veramente duri per quanti vogliono essere fedeli al Vangelo della salvezza. Realmente si è considerati pazzi e dementi. / Madre della Redenzione, Angeli, Santi, fateci veri annunciatori del Vangelo della vita. 
</p>

<p>
<u>SILVESTRINI-21</u> / Gesù Cristo è l'agnello di Dio. Gesù, come faceva il sommo sacerdote ebraico annualmente, è entrato nel santuario una volta sola, con il proprio sangue. Ma nel caso di Gesù si tratta del santuario della sua umanità trasfigurata dalla potenza di Dio. Lo spirito eterno sta all'origine della sua offerta per amore. Di qui deriva l'efficacia radicale dell'autodonazione di Gesù che fa passare i credenti dalla schiavitù del peccato al servizio del Dio vivente. In questa nuova prospettiva si intuisce qual è il nucleo del culto cristiano come partecipazione all'offerta di Gesù. Nella donazione di Gesù a Dio, l'umanità, di cui egli è rappresentante, passa dalla schiavitù del peccato al servizio del Dio. È un dono gratuito del Dio di Gesù ad ogni uomo che si affida a lui. Con Gesù possiamo allora applaudire Dio ed acclamarlo perché ci chiama a lavorare per il suo regno. Nel vangelo, Gesù, secondo il buon senso comune, è esagerato. Questo è il primo sintomo di quella tensione con l'ambiente parentale che attraversa la prima parte del vangelo di Marco. In tal modo egli mette in guardia i lettori di tutti i tempi contro la tentazione di ridurre l'immagine di Gesù a quella commisurata ai propri schemi, fossero pure suggeriti dal cosiddetto buon senso. Non basta la vicinanza fisica o il legame di parentela per capire il mistero di Cristo.
</p>

<p>
<u>LOYOLA-21</u> / Gesù è agli inizi della sua predicazione pubblica, fino ad allora aveva condotto la sua vita privata presso i “suoi”. Ciò che racconta e provoca e attira sempre più gente, alcuni addirittura si dicono disposti a seguirlo ovunque, altri sono già stati nominati apostoli. E questo può certamente stupire. La reazione dei “suoi”, però, stupisce ancora di più. Non lo riconoscono. E lui non riconosce loro. Forse è esperienza comune quella di rientrare a casa dopo i primi periodi da “fuori sede” e cominciare a notare delle differenze di vedute, delle scomodità in posti e luoghi che prima frequentavano assiduamente e chiamavamo “casa”. Ma questo avviene spesso anche in momenti di forte rottura della nostra vita. Tutto questo ci interroga. Interroga la nostra autenticità, ci fa dubitare di quello che eravamo o di quello che siamo. Su questo possiamo scegliere di prestare ascolto al Nemico e vederci divisi, portare al banco degli imputati il nostro passato e il nostro presente. Oppure potremmo avere uno sguardo radicalmente diverso: Gesù è “folle” per i suoi, ma è nuova pienezza per molti. L’avvicinarsi di molti e l’autenticità di Gesù nel suo presente, sarà forse occasione di conversione anche per i suoi. / Quando hai vissuto un’esperienza di forte frattura nella tua vita o ne stai vivendo qualcuna? Ricordi qualche ragione particolare di quell’evento? Cosa ti ha consentito o impedito di ri-unirti con te stesso? A chi affidi le tue rotture? (Matteo Palma)
</p>

<p>
<u>LettureBose</u> / Porta tutti, come il Signore porta te / Ignazio, detto anche Teoforo, a Policarpo, vescovo della chiesa degli smirnesi, o piuttosto, a colui che ha per vescovo Dio Padre e il Signore Gesù Cristo, augura di gioire grandemente. Accogliendo il tuo pensiero che è in Dio, fondato come su una pietra immobile, glorifico immensamente Dio per essere stato reso degno di vedere il tuo volto irreprensibile, di cui possa io godere in Dio. Ti esorto nella grazia di cui sei rivestito a proseguire nella tua strada e a esortare tutti, perché siano salvati. Rendi giustizia alla tua posizione [episcopale], usando ogni cura, carnale e spirituale. Preoccupati dell'unità cui nulla è preferibile. Porta tutti, come il Signore porta te; sopporta tutti nell'amore, come già fai. Dedicati alla preghiera incessante; domanda ancora più senno di quello che hai; veglia con uno spirito vigilante. Parla a ciascuno individualmente, come fa Dio. Porta le infermità di tutti (Is 53,4; Mt 8,17), come un perfetto atleta. Dove maggiore è la fatica, grande è il guadagno. Se ami i buoni discepoli, non hai merito. Piuttosto: sottometti con la dolcezza i più ribelli! Non si curano tutte le ferite con il medesimo medicamento. Calma le esasperazioni facendo uso di infusioni. Sii prudente come un serpente, in ogni cosa, e semplice, sempre, come la colomba (Mt 10,16). Per questo sei carnale e spirituale, perché tu sia capace di piegarti su tutto ciò che ti capita davanti agli occhi. Chiedi che ti siano manifestate le realtà invisibili, affinché non manchi di nulla e sovrabbondi di ogni dono. Il momento presente ti richiede come il nocchiero richiede il porto, per conseguire Dio. Sii sobrio come un atleta di Dio: la posta in gioco sono l'incorruttibilità e la vita eterna della quale anche tu sei persuaso. In tutto, io mi offro per te insieme alle mie catene che tu hai amato. Quelli che ti sembrano degni di fede e che insegnano dottrine estranee non ti spaventino. Sta' fermo come l'incudine sotto i colpi. È proprio di un grande atleta il prendere colpi e vincere. Piuttosto, bisogna che noi sopportiamo tutto per Dio, perché anche lui ci sopporti. Sii più diligente di quello che sei. Discerni i tempi. Attendi colui che è al di sopra del tempo, il senza tempo, l'invisibile, colui che si è fatto visibile per noi, l'impalpabile, l'impassibile, colui che per noi si è fatto passibile, colui che per noi ha sopportato ogni genere di sofferenza. (Ignazio di Antiochia, Lettera a Policarpo 1, 1-3, 2) 
</p>

<p>
<u>FEGF1</u> / Venite a me voi tutti; Conferenza 13 di Giovanni Cassiano nel quinto secolo / Dio non ha creato l’uomo perché si perdesse, bensì perché vivesse in eterno; questo disegno rimane immutabile… Infatti, «Egli vuole che tutti gli uomini siano salvati e arrivino alla conoscenza della verità» (1Tm 2,4). Questa è la volontà del Padre vostro celeste, dice Gesù, «che non si perda neanche uno solo di questi piccoli» (Mt 18,14). E altrove sta scritto: «Dio non vuole che alcuna anima perisca; usa pazienza affinché tutti abbiano modo di pentirsi» (2Sm 14,14; 2Pt 3,9). Dio è veritiero; non mentisce quando dichiara sotto giuramento: «Com’è vero ch’io vivo, io non godo della morte dell’empio, ma che l’empio desista dalla sua condotta e viva» (Ez 33,11). Possiamo allora pensare, senza commettere un sacrilegio enorme, che egli voglia la salvezza soltanto di alcuni, e non di tutti in generale ? Chiunque si perda, si perde contro la volontà di Dio. Ogni giorno egli grida verso di lui: «Convertitevi dalla vostra condotta perversa! Perché volete perire, o casa d’Israele?» (Ez 33,11). E di nuovo, insiste: «Perché allora questo popolo si ribella con continua ribellione? Hanno indurito la faccia più di una rupe, non vogliono convertirsi» (Ger 8,5; 5,3).  Quindi la grazia di Cristo è sempre a vostra disposizione. Poiché egli vuole che tutti gli uomini siano salvati, li chiama tutti, nessuno escluso. «Venite a me, voi tutti che siete affaticati e oppressi, e io vi ristorerò» (Mt 11,28).
</p>

<p>
<u>FEGF2</u> / Dal trattato «Contro le eresie»;  La proclamazione della verità di Sant’Ireneo di Lione nel secondo secolo / La Chiesa, sparsa in tutto il mondo, fino agli ultimi confini della terra, ricevette dagli apostoli e dai loro discepoli la fede nell'unico Dio, Padre onnipotente, che fece il cielo la terra e il mare e tutto ciò che in essi è contenuto (At 4,24). La Chiesa accolse la fede nell'unico Gesù Cristo, Figlio di Dio, incarnatosi per la nostra salvezza. Credette nello Spirito Santo che per mezzo dei profeti manifestò il disegno divino di salvezza: e cioè la venuta di Cristo, nostro Signore, la sua nascita dalla Vergine, la sua passione e la risurrezione dai morti, la sua ascensione corporea al cielo e la sua venuta finale con la gloria del Padre. Allora verrà per «ricapitolare tutte le cose» (Ef 1,10) e risuscitare ogni uomo, perché dinanzi a Gesù Cristo, nostro Signore e Dio e Salvatore e Re secondo il beneplacito del Padre invisibile «ogni ginocchio si pieghi nei cieli, sulla terra e sotto terra, e ogni lingua lo proclami» (Fil 2,10) ed egli pronunzi su tutti il suo giudizio insindacabile. Avendo ricevuto, come dissi, tale messaggio e tale fede, la Chiesa li custodisce con estrema cura, tutta compatta come abitasse in un'unica casa, benché ovunque disseminata. Vi aderisce unanimemente quasi avesse una sola anima e un solo cuore. Li proclama, li insegna e li trasmette all'unisono, come possedesse un'unica bocca. Benché infatti nel mondo diverse siano le lingue, unica e identica è la forza della tradizione. Per cui le chiese fondate in Germania non credono o trasmettono una dottrina diversa da quelle che si trovano in Spagna o nelle terre dei Celti o in Oriente o in Egitto o in Libia o al centro del mondo. Come il sole, creatura di Dio, è unico in tutto l'universo, così la predicazione della verità brilla ovunque e illumina tutti gli uomini che vogliono giungere alla conoscenza della verità. E così tra coloro che presiedono le chiese nessuno annunzia una dottrina diversa da questa, perché nessuno è al di sopra del suo maestro. Si tratti di un grande oratore o di un misero parlatore, tutti insegnano la medesima verità.
</p>

<p>
<u>HomilyVoice-21</u> / PRIMA LETTURA / Egli entrò una volta per sempre nel santuario, non mediante il sangue di capri e di vitelli, ma in virtù del proprio sangue, ottenendo così una redenzione eterna. La Prima Alleanza è solo un’ombra, una figura della Seconda Alleanza. Nella Prima Alleanza la tenda era costruita da mani d’uomo e i sacrifici che venivano offerti al Signore erano di animali. Questi sacrifici avevano un solo significato: erano figura della totale consegna al Signore della volontà dell’offerente. Poiché l’offerta della volontà dell’offerente non veniva fatta al Signore, il Signore ripudia questa sacrifici e con essi tutto il culto che veniva offerto nel tempio del Signore. «Perché mi offrite i vostri sacrifici senza numero? – dice il Signore. Sono sazio degli olocausti di montoni e del grasso di pingui vitelli. Il sangue di tori e di agnelli e di capri io non lo gradisco. Quando venite a presentarvi a me, chi richiede a voi questo: che veniate a calpestare i miei atri? Smettete di presentare offerte inutili; l’incenso per me è un abominio, i noviluni, i sabati e le assemblee sacre: non posso sopportare delitto e solennità. Io detesto i vostri noviluni e le vostre feste; per me sono un peso, sono stanco di sopportarli. Quando stendete le mani, io distolgo gli occhi da voi. Anche se moltiplicaste le preghiere, io non ascolterei: le vostre mani grondano sangue. Lavatevi, purificatevi, allontanate dai miei occhi il male delle vostre azioni. Cessate di fare il male, imparate a fare il bene, cercate la giustizia, soccorrete l’oppresso, rendete giustizia all’orfano, difendete la causa della vedova» (Is 1, 11-17). Ma voi confidate in parole false, che non giovano: rubare, uccidere, commettere adulterio, giurare il falso, bruciare incenso a Baal, seguire altri dèi che non conoscevate. Poi venite e vi presentate davanti a me in questo tempio, sul quale è invocato il mio nome, e dite: “Siamo salvi!”, e poi continuate a compiere tutti questi abomini. Forse per voi è un covo di ladri questo tempio sul quale è invocato il mio nome? Anch’io però vedo tutto questo! Oracolo del Signore. Andate, dunque, nella mia dimora di Silo, dove avevo da principio posto il mio nome; considerate che cosa io ne ho fatto a causa della malvagità d’Israele, mio popolo. Ora, poiché avete compiuto tutte queste azioni – oracolo del Signore – e, quando vi ho parlato con premura e insistenza, non mi avete ascoltato e quando vi ho chiamato non mi avete risposto, io tratterò questo tempio sul quale è invocato il mio nome e in cui confidate, e questo luogo che ho concesso a voi e ai vostri padri, come ho trattato Silo. Vi scaccerò dalla mia presenza, come ho scacciato tutti i vostri fratelli, tutta la discendenza di Èfraim (Ger 7, 8-15). Con Malachia il Signore giunge anche a chiedere che si chiudessero le porte del suo tempio. Si offrivano in esso sacrifici immondi, impuri. Oh, ci fosse fra voi chi chiude le porte, perché non arda più invano il mio altare! Non mi compiaccio di voi – dice il Signore degli eserciti – e non accetto l’offerta delle vostre mani! Poiché dall’oriente all’occidente grande è il mio nome fra le nazioni e in ogni luogo si brucia incenso al mio nome e si fanno offerte pure, perché grande è il mio nome fra le nazioni. Dice il Signore degli eserciti. Ma voi lo profanate quando dite: «Impura è la tavola del Signore e spregevole il cibo che vi è sopra». Voi aggiungete: «Ah! che pena!». E lo disprezzate. Dice il Signore degli eserciti. Offrite animali rubati, zoppi, malati e li portate in offerta! Posso io accettarla dalle vostre mani? Dice il Signore. Maledetto il fraudolento che ha nel gregge un maschio, ne fa voto e poi mi sacrifica una bestia difettosa. Poiché io sono un re grande – dice il Signore degli eserciti – e il mio nome è terribile fra le nazioni (Mal 1,10-14). Al tempo di Gesù il culto non soffriva di meno: Si avvicinava intanto la Pasqua dei Giudei e Gesù salì a Gerusalemme. Trovò nel tempio gente che vendeva buoi, pecore e colombe e, là seduti, i cambiamonete. Allora fece una frusta di cordicelle e scacciò tutti fuori dal tempio, con le pecore e i buoi; gettò a terra il denaro dei cambiamonete e ne rovesciò i banchi, e ai venditori di colombe disse: «Portate via di qui queste cose e non fate della casa del Padre mio un mercato!». I suoi discepoli si ricordarono che sta scritto: Lo zelo per la tua casa mi divorerà. Allora i Giudei presero la parola e gli dissero: «Quale segno ci mostri per fare queste cose?». Rispose loro Gesù: «Distruggete questo tempio e in tre giorni lo farò risorgere». Gli dissero allora i Giudei: «Questo tempio è stato costruito in quarantasei anni e tu in tre giorni lo farai risorgere?». Ma egli parlava del tempio del suo corpo. Quando poi fu risuscitato dai morti, i suoi discepoli si ricordarono che aveva detto questo, e credettero alla Scrittura e alla parola detta da Gesù (Gv 2,13-22). Infinitamente differente invece è il culto della Nuova Alleanza e anche la tenda nella quale è entrato il Sommo Sacerdote di essa. / LEGGIAMO Eb 9,2-3.11-14 / Certo, anche la prima alleanza aveva norme per il culto e un santuario terreno. Fu costruita infatti una tenda, la prima, nella quale vi erano il candelabro, la tavola e i pani dell’offerta; essa veniva chiamata il Santo. Dietro il secondo velo, poi, c’era la tenda chiamata Santo dei Santi, con l’altare d’oro per i profumi e l’arca dell’alleanza tutta ricoperta d’oro, nella quale si trovavano un’urna d’oro contenente la manna, la verga di Aronne, che era fiorita, e le tavole dell’alleanza. E sopra l’arca stavano i cherubini della gloria, che stendevano la loro ombra sul propiziatorio. Di queste cose non è necessario ora parlare nei particolari. Cristo, invece, è venuto come sommo sacerdote dei beni futuri, attraverso una tenda più grande e più perfetta, non costruita da mano d’uomo, cioè non appartenente a questa creazione. Egli entrò una volta per sempre nel santuario, non mediante il sangue di capri e di vitelli, ma in virtù del proprio sangue, ottenendo così una redenzione eterna. Infatti, se il sangue dei capri e dei vitelli e la cenere di una giovenca, sparsa su quelli che sono contaminati, li santificano purificandoli nella carne, quanto più il sangue di Cristo – il quale, mosso dallo Spirito eterno, offrì se stesso senza macchia a Dio – purificherà la nostra coscienza Cristo Gesù, Sommo Sacerdote perfetto e santo, offre al Padre suo il sacrificio perfetto e santo. Lui entra nel santuario del cielo portando non il sangue e non il corpo dell’animale sgozzato. Vi entra in questo santuario eterno portando il suo proprio sangue e il suo proprio corpo. Lui entra nel Santuario del cielo come vero Agnello Immolato, come Servo del Signore, dopo aver compiuto l’espiazione del peccato del mondo nel suo corpo sulla croce. Ora questo sacrificio di Cristo, l’unico sacrificio di Cristo, che l’unico sacrificio gradito al Padre, deve compiersi ed essere offerto fino al giorni della Parusia, sempre per la redenzione e del salvezza di ogni uomo. Questo sacrificio è insieme incruento e cruento. È sacrificio incruento offerto al Padre nel sacrificio della Santa Messa. Questa è insieme olocausto incruento offerto al Padre, perché attualizzazione nel sacramento dell’unico sacrificio offerto sulla croce, attualizzazione non ripetizione, ma anche sacrificio di comunione. Infatti la Santa Messa è comunione con il sangue e il corpo di Cristo, attraverso l’Eucaristia. È mangiando il corpo di Cristo ed è bevendo il suo sangue che si diviene una cosa sola con Dio e una sola cosa con tutto il corpo di Cristo, nello Spirito Santo. È anche mangiando il corpo di Cristo e bevendo il suo sangue, che ogni discepolo di Gesù riceve, sempre nello Spirito Santo, ogni forza, ogni grazia, per fare della sua vita un’offerta cruenta al Padre, attraverso l’offerta reale della sua propria volontà, che deve essere la stessa offerta di Gesù, fino alla morte e anche fino alla morte di croce. È questa le verità della Nuova Alleanza: essa è stipulata sul sangue di Cristo, perché ognuno la renda perfetta nell’offerta del proprio sangue. In ogni discepolo di Gesù oggi si deve compiere quanto l’Apostolo Parolo rivelava di sé ai Colossesi: Un tempo anche voi eravate stranieri e nemici, con la mente intenta alle opere cattive; ora egli vi ha riconciliati nel corpo della sua carne mediante la morte, per presentarvi santi, immacolati e irreprensibili dinanzi a lui; purché restiate fondati e fermi nella fede, irremovibili nella speranza del Vangelo che avete ascoltato, il quale è stato annunciato in tutta la creazione che è sotto il cielo, e del quale io, Paolo, sono diventato ministro. Ora io sono lieto nelle sofferenze che sopporto per voi e do compimento a ciò che, dei patimenti di Cristo, manca nella mia carne, a favore del suo corpo che è la Chiesa. Di essa sono diventato ministro, secondo la missione affidatami da Dio verso di voi di portare a compimento la parola di Dio, il mistero nascosto da secoli e da generazioni, ma ora manifestato ai suoi santi. A loro Dio volle far conoscere la gloriosa ricchezza di questo mistero in mezzo alle genti: Cristo in voi, speranza della gloria. È lui infatti che noi annunciamo, ammonendo ogni uomo e istruendo ciascuno con ogni sapienza, per rendere ogni uomo perfetto in Cristo. Per questo mi affatico e lotto, con la forza che viene da lui e che agisce in me con potenza (Col 1,21-29). / LETTURA DEL VANGELO / Allora i suoi, sentito questo, uscirono per andare a prenderlo; dicevano infatti: «È fuori di sé». Quanto Isaia dice sulla predicazione riguardante il Servo Sofferente del Signore, vale anche per la predicazione del mistero del regno di Dio operata da Cristo Gesù. Cristo Gesù è il disprezzato e il reietto anche dai suoi. Chi avrebbe creduto al nostro annuncio? A chi sarebbe stato manifestato il braccio del Signore? È cresciuto come un virgulto davanti a lui e come una radice in terra arida. Non ha apparenza né bellezza per attirare i nostri sguardi, non splendore per poterci piacere. Disprezzato e reietto dagli uomini, uomo dei dolori che ben conosce il patire, come uno davanti al quale ci si copre la faccia; era disprezzato e non ne avevamo alcuna stima (Is 53,1-3). Si compie in Cristo Gesù la profezia di Michea: I nemici dell’uomo sono quelli della sua casa. Ahimè! Sono diventato come uno spigolatore d’estate, come un racimolatore dopo la vendemmia! Non un grappolo da mangiare, non un fico per la mia voglia. L’uomo pio è scomparso dalla terra, non c’è più un giusto fra gli uomini: tutti stanno in agguato per spargere sangue; ognuno con la rete dà la caccia al fratello. Le loro mani sono pronte per il male: il principe avanza pretese, il giudice si lascia comprare, il grande manifesta la cupidigia, e così distorcono tutto. Il migliore di loro è come un rovo, il più retto una siepe di spine. Nel giorno predetto dalle tue sentinelle, il tuo castigo è giunto, adesso è il loro smarrimento. Non credete all’amico, non fidatevi del compagno. Custodisci le porte della tua bocca davanti a colei che riposa sul tuo petto. Il figlio insulta suo padre, la figlia si rivolta contro la madre, la nuora contro la suocera e i nemici dell’uomo sono quelli di casa sua (Mi 7,1-6). Nel Vangelo secondo Giovanni è messo in luce che neanche i suoi familiari, i suoi parenti credevano in lui. Dopo questi fatti, Gesù se ne andava per la Galilea; infatti non voleva più percorrere la Giudea, perché i Giudei cercavano di ucciderlo. Si avvicinava intanto la festa dei Giudei, quella delle Capanne. I suoi fratelli gli dissero: «Parti di qui e va’ nella Giudea, perché anche i tuoi discepoli vedano le opere che tu compi. Nessuno infatti, se vuole essere riconosciuto pubblicamente, agisce di nascosto. Se fai queste cose, manifesta te stesso al mondo!». Neppure i suoi fratelli infatti credevano in lui. Gesù allora disse loro: «Il mio tempo non è ancora venuto; il vostro tempo invece è sempre pronto. Il mondo non può odiare voi, ma odia me, perché di esso io attesto che le sue opere sono cattive. Salite voi alla festa; io non salgo a questa festa, perché il mio tempo non è ancora compiuto». Dopo aver detto queste cose, restò nella Galilea. Ma quando i suoi fratelli salirono per la festa, vi salì anche lui: non apertamente, ma quasi di nascosto (Gv 7,1-10). Quanto Gesù dice ai suoi Apostoli e Discepoli, vale prima di ogni altro per la sua Persona, che è l'apostolo e sommo sacerdote della fede che noi professiamo (Eb 3,1). Ecco: io vi mando come pecore in mezzo a lupi; siate dunque prudenti come i serpenti e semplici come le colombe. Guardatevi dagli uomini, perché vi consegneranno ai tribunali e vi flagelleranno nelle loro sinagoghe; e sarete condotti davanti a governatori e re per causa mia, per dare testimonianza a loro e ai pagani. Ma, quando vi consegneranno, non preoccupatevi di come o di che cosa direte, perché vi sarà dato in quell’ora ciò che dovrete dire: infatti non siete voi a parlare, ma è lo Spirito del Padre vostro che parla in voi. Il fratello farà morire il fratello e il padre il figlio, e i figli si alzeranno ad accusare i genitori e li uccideranno. Sarete odiati da tutti a causa del mio nome. Ma chi avrà perseverato fino alla fine sarà salvato. Quando sarete perseguitati in una città, fuggite in un’altra; in verità io vi dico: non avrete finito di percorrere le città d’Israele, prima che venga il Figlio dell’uomo. Un discepolo non è più grande del maestro, né un servo è più grande del suo signore; è sufficiente per il discepolo diventare come il suo maestro e per il servo come il suo signore. Se hanno chiamato Beelzebùl il padrone di casa, quanto più quelli della sua famiglia! (Mt 10,16-25). Gesù è il Martire della fede, il Testimone fedele. È il martire dei suoi e del mondo. È il Martire anche della sua famiglia secondo la carne. I suoi nemici sono quelli della sua casa. Oggi Gesù è detto: “Fuori di sé”, cioè: “Pazzo”. / LEGGIAMO IL TESTO DI Mc 3,20-21 / Entrò in una casa e di nuovo si radunò una folla, tanto che non potevano neppure mangiare. Allora i suoi, sentito questo, uscirono per andare a prenderlo; dicevano infatti: «È fuori di sé». Gesù non ha il conforto degli uomini nello svolgimento della sua missione. Essa è troppo alta perché una mente non governata interamente dallo Spirito Santo la possa comprendere, accoglierla, farla divenire vita della sua vita. Gesù però vive di una grande, forte certezza di fede: Lui non è solo in questo combattimento della luce contro le tenebre. Lui non è solo perché il padre è con Lui. Con Lui vi è anche lo Spirito Santo. Ecco come nel Vangelo secondo Giovanni questa verità viene manifestata dallo stesso Gesù Signore: Gli dicono i suoi discepoli: «Ecco, ora parli apertamente e non più in modo velato. Ora sappiamo che tu sai tutto e non hai bisogno che alcuno t’interroghi. Per questo crediamo che sei uscito da Dio». Rispose loro Gesù: «Adesso credete? Ecco, viene l’ora, anzi è già venuta, in cui vi disperderete ciascuno per conto suo e mi lascerete solo; ma io non sono solo, perché il Padre è con me (Gv 16,29-32). Di nuovo disse loro: «Io vado e voi mi cercherete, ma morirete nel vostro peccato. Dove vado io, voi non potete venire». Dicevano allora i Giudei: «Vuole forse uccidersi, dal momento che dice: “Dove vado io, voi non potete venire”?». E diceva loro: «Voi siete di quaggiù, io sono di lassù; voi siete di questo mondo, io non sono di questo mondo. Vi ho detto che morirete nei vostri peccati; se infatti non credete che Io Sono, morirete nei vostri peccati». Gli dissero allora: «Tu, chi sei?». Gesù disse loro: «Proprio ciò che io vi dico. Molte cose ho da dire di voi, e da giudicare; ma colui che mi ha mandato è veritiero, e le cose che ho udito da lui, le dico al mondo». Non capirono che egli parlava loro del Padre. Disse allora Gesù: «Quando avrete innalzato il Figlio dell’uomo, allora conoscerete che Io Sono e che non faccio nulla da me stesso, ma parlo come il Padre mi ha insegnato. Colui che mi ha mandato è con me: non mi ha lasciato solo, perché faccio sempre le cose che gli sono gradite» (Gv 8,21-29). Il mondo intero può abbandonare i discepoli di Gesù. Essi però devono vivere con la stessa grande, ferma, convinta certezza di Gesù Signore. Essi non sono soli. Gesù è con loro. Se Gesù è con loro anche il Padre e lo Spirito Santo sono con loro. Gesù si avvicinò e disse loro: «A me è stato dato ogni potere in cielo e sulla terra. Andate dunque e fate discepoli tutti i popoli, battezzandoli nel nome del Padre e del Figlio e dello Spirito Santo, insegnando loro a osservare tutto ciò che vi ho comandato. Ed ecco, io sono con voi tutti i giorni, fino alla fine del mondo» (Mt 28,18-20). Ecco la certezza di Paolo: tutti lo hanno abbandonato. Il Signore però è stato sempre al suo fianco. Nella mia prima difesa in tribunale nessuno mi ha assistito; tutti mi hanno abbandonato. Nei loro confronti, non se ne tenga conto. Il Signore però mi è stato vicino e mi ha dato forza, perché io potessi portare a compimento l’annuncio del Vangelo e tutte le genti lo ascoltassero: e così fui liberato dalla bocca del leone. Il Signore mi libererà da ogni male e mi porterà in salvo nei cieli, nel suo regno; a lui la gloria nei secoli dei secoli. Amen (2Tm 4,16-18). Sempre Apostoli e Discepoli del Signore dovranno ricordarsi della Parola proferita dal Signore per bocca del profeta Isaia: Sion ha detto: «Il Signore mi ha abbandonato, il Signore mi ha dimenticato». Si dimentica forse una donna del suo bambino, così da non commuoversi per il figlio delle sue viscere? Anche se costoro si dimenticassero, io invece non ti dimenticherò mai. Ecco, sulle palme delle mie mani ti ho disegnato, le tue mura sono sempre davanti a me (Is 49,14-16). Se Apostoli e Discepoli del Signore sentono di essere stati lasciati soli dal Signore, non è il Signore che ha lasciato loro. Sono invece loro che hanno lasciato il Signore. Se non si vuole lasciare del tutto la via della verità, della giustizia, della vita, è necessario che con urgenza si ritorni nella Parola del Signore perché il Signore sia con noi e per noi. Madre del Verbo che in te si è fatto carne, sul Golgota Gesù non ha lasciato sola te, non ha lasciato solo il Discepolo da Lui amato. Vi ha dato l’una all’altro, per essere l’una per l’altro sempre. Fa’ che ogni Discepolo ti prenda con sé per essere da te preso e condotto sempre a Cristo, perché Cristo gli doni il Padre e lo Spirito Santo. Tu ci prenderai con te e noi saremo sempre con il Signore. Amen.  
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
