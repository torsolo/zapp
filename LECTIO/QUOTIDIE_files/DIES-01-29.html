<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-29</h1>-->
<h1>DIES-01-29</h1>

<h5>Oremus</h5>

<p>
<ul>
<li>In questo nuovo giorno vogliamo alzare il nostro sguardo verso di te, Signore nostro Dio, perché, guardandoti, la semina abbondante che ci hai affidato cresce e fruttifica. Fa' che in questo giorno, con l'aiuto insostituibile del tuo Spirito Santo, cresciamo in santità e in obbedienza, e che piantiamo con te il seme della Buona Novella presso tutti gli uomini, nostri fratelli.</li>
</ul>
</p>

<p>
<ul>
<li>Rimani con noi, Signore, nel tempo dello stupore: quando ci sentiremo piccoli dinanzi alla grandezza del tuo amore. Rimani con noi, nel giorno del dubbio: quando tutti saranno pronti a darci risposte veloci e avremo bisogno di capire. Rimani con noi, nell'attimo dell'abbandono: quando avremo bisogno della tua mano sulla nostra spalla per sentirci protetti. Rimani con noi. (Sussidio AC)</li>
</ul>
</p>

<p>
<ul>
<li>Abbraccia il Salvatore / Quando lo chiami, il Signore Gesù ti ascolta: buono e generoso, per te è sempre disponibile. Cercalo sempre, non ti vergognare: nel tuo cuore ha trovato un posto sicuro. Non vede l’ora che tu gli vada incontro: coraggio, corri verso il Re dei re. Lui che non si è sottratto alla sofferenza della croce: il più alto sacrificio egli ha compiuto. Quindi non aver paura del Cristo risorto: va ad abbracciare il salvatore del mondo. (Alessandro Cochi)</li>
</ul>
</p>

<p>
<ul>
<li>Novena della Purificazione (Candelora) / 1gg / I. Per quella così eroica obbedienza che voi esercitaste, o gran Vergine, nell'assoggettarvi alla legge della purificazione, ottenete anche a noi la più esatta obbedienza a tutti i comandi di Dio, della Chiesa e dei nostri maggiori. / Ave Maria... / II. Per quell'angelica modestia o celestiale devozione con cui voi, o gran Vergine, vi recaste e presentaste nel Tempio, ottenete anche a noi di andare e stare nel tempio con quell'interno ed esterno raccoglimento che conviene alla casa di Dio. / Ave Maria... / III. Per quella santa premura che voi aveste, o Vergine purissima, di togliere da voi col sacro rito della purificazione ogni apparenza di macchia, ottenendo a noi pure una instancabile premura di togliere sempre da noi ogni ancor più piccola macchia di peccato. / Ave Maria... / IV. Per quell'umiltà profondissima che vi indusse, o Maria, a collocarvi nel tempio tra le donne più volgari, quasi foste una di loro, sebbene la più santa fra tutte le creature, ottenete anche a noi quello spirito di umiltà che ci renda cari a Dio e meritevoli dei suoi favori. / Ave Maria... / V. Per quella gran fede che voi, o Vergine fedelissima, conservaste viva e ferma in Dio vostro Figlio nell'udire dal santo profeta Simeone che egli sarebbe stato per molti occasione di contraddizione o di rovina, ottenete anche a noi una simile vivezza e fermezza di fede in mezzo a qualunque tentazione e contraddizione. / Ave Maria... / VI. Per quella invitta rassegnazione con cui ascoltaste gli amarissimi presagi che vi fece, o Maria, l'illuminato Simeone, fate che anche noi in tutti gli avvenimenti, anche più tristi, siamo sempre perfettamente rassegnati ad ogni divino volere. / Ave Maria... / VII. Per quell'accesissima carità che vi mosse, o Maria, a fare all'eterno Padre il gran sacrificio col vostro Figlio per la comune redenzione e salute, ottenete anche a noi la grazia di sacrificare al Signore qualunque cosa anche più cara, quando ciò sia necessario alla nostra santificazione o salvezza. / Ave Maria... / Gloria al Padre...</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
29 gennaio: santi Sarbellio, sacerdote, e Bebaia, sua sorella, martiri; santi Papia e Mauro, soldati, martiri; san Costanzo, vescovo di Perugia; santi Gioventino e Massimino, martiri; san Valerio, primo vescovo di Treviri; sant'Afraate, anacoreta; san Gildas, abate; san Sulpizio Severo, vescovo di Bourges; beata Villana de' Botti, terziaria domenicana; beata Boleslava Maria Lament, vergine, fondatrice delle Suore Missionarie della Sacra Famiglia.
</p>

<h5>Quotes</h5>

<p>
<ul>
<li>La scienza è capace di ingrandire la nostra gabbia. Solo la fede ha la chiave per aprirla. (Sénaux)</li>
<li>Siamo schiavi dell’ieri, ma siamo padroni del nostro domani! Fa’ molta attenzione al momento che passa, a quello che tu stai facendo adesso, perché dall'”adesso” dipende il tuo “domani”. (Carlos Torres Pastorino)</li>
<li>Il sole non dimentica alcun villaggio. (Gabon)</li>
<li>La felicità è benefica per il corpo, ma è il dolore che sviluppa i poteri della mente. (Marcel Proust)</li>
</ul>
</p>

<h5>Poesia</h5>

<p>
Quando conto i semi / Che sono sparsi là sotto - / Per sbocciare così, via via - / Quando rifletto sulle persone / Distese così in basso - / Per essere accolte tanto in alto - / Quando credo nel giardino / Che il mortale non vede - / Colgo con la fede il suo fiore / E sfuggo la sua Ape, / Posso rinunciare a questa estate - senza esitare. / (Emily Dickinson, J40)
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<p>
<ul>
<li>L’albero saldamente piantato nella terra si sviluppa e porta frutti. L’anima saldamente radicata in Dio, con la fede e l’amore come radici spirituali, a sua volta si sviluppa spiritualmente e porta frutti di virtù graditi a Dio, grazie ai quali vive già ora e vivrà nel mondo futuro. L’albero sradicato cessa di vivere perché non riceve più la vita che traeva dalla terra attraverso le radici. Allo stesso modo, l’anima di chi ha perso la fede e l’amore e non dimora più in Dio, in cui può avere la vita, muore spiritualmente. Quello che la terra rappresenta per le piante, Dio lo rappresenta per l’anima. (San Giovanni di Kronstadt – santo della Chiesa Ortodossa – da: "La mia vita in Cristo")</li>
</ul>
</p>

<p>
<ul>
<li>Fiamma d’Amor viva: "O fiamma d’amor viva, che amorosamente ferisci della mia anima il più profondo centro! poiché non sei più dolorosa, se vuoi, ormai finisci; squarcia il velo di questo dolce incontro. O cauterio soave! O deliziosa piaga! O tenera mano! O tocco delicato, che sa di vita eterna e ogni debito paga! Uccidendo, morte in vita hai mutato. O lampade di fuoco, nei cui splendori le profonde caverne del senso, che era oscuro e cieco, con straordinarie perfezioni calore e luce insieme danno all’Amato! Come dolce e amoroso ti risvegli nel mio seno, dove segretamente solo tu dimori! Nel tuo spirar gustoso, di bene e gloria pieno, come delicatamente m’innamori!" Questa fiamma d’amore è lo spirito del suo Sposo, cioè lo Spirito Santo, che l’anima sente già in sé, non solo come fuoco che la possiede consumandola e trasformandola in soave amore, bensì anche come fuoco che, oltre a questo, in essa arde e getta fiamme, come già dissi. E questa fiamma ogni volta che fiammeggia bagna l’anima nella gloria e la rinfresca per forgiarla con vita divina. Tale è l’azione dello Spirito Santo nell’anima trasformata in amore che gli atti compiuti interiormente da lei sono un fiammeggiare, sono vampe d’amore nelle quali la volontà dell’anima, fatta tutt’amore con quella fiamma, sublimemente ama. E cosi, questi atti d’amore dell’anima sono preziosissimi e uno di essi merita e vale molto di più di quanto ha compiuto in tutta la sua vita senza tale trasformazione, per quanto grande possa essere stato. E la differenza che esiste tra l’abitudine e l’atto è la stessa che vi è fra la trasformazione d’amore e la fiamma d’amore, che a sua volta è la medesima che vi è fra il legno acceso e la sua stessa fiamma; poiché la fiamma è effetto del fuoco lì presente. "O fiamma d’amor viva che amorosamente ferisci": Ossia, che con il tuo ardore amorosamente mi tocchi. Infatti, essendo questa fiamma, fiamma di vita divina, essa ferisce l’anima con tenerezza di vita di Dio, e tanto e così profondamente e teneramente la ferisce che la scioglie in amore, affinché si compia in lei ciò che avvenne alla Sposa dei Cantici, che tanto si intenerì da sciogliersi e così disse: Appena il mio Sposo parlò, l’anima mia si sentì liquefare (Ct 5,6). Poiché questo è l’effetto che la parola di Dio produce nell’anima. (San Giovanni della Croce)</li>
</ul>
</p>

<p>
<ul>
<li>L’espressione «conquista di sé» può arrivare a diventare odiosa perché molto spesso non significa la conquista di noi stessi, ma una conquista fatta da noi. Una vittoria riportata con le nostre facoltà. Ma su che cosa? Proprio su ciò che è all’infuori di noi. La vera conquista di sé è la conquista di noi stessi compiuta non da noi, ma dallo Spirito Santo. Conquista di sé vuol dire in realtà resa di sé, donazione di sé. Eppure ancor prima di poterci arrendere dobbiamo diventare noi stessi. Perché nessuno può dare quello che non possiede. Più precisamente, dobbiamo avere abbastanza dominio di noi stessi da poter rinunciare alla nostra volontà nelle mani di Cristo - in modo che Egli possa conquistare ciò che non siamo riusciti a raggiungere con i nostri sforzi. Per poter arrivare al possesso di noi stessi, dobbiamo avere una certa confidenza, una certa speranza di vittoria. E per poter far vivere questa speranza, dobbiamo ordinariamente avere un certo gusto della vittoria. Dobbiamo sapere che cosa sia la vittoria e amarla più della sconfitta. Non ha nulla da sperare chi combatte per raggiungere una virtù astratta - una qualità di cui non ha esperienza. Costui non preferirà mai realmente la virtù al vizio opposto, per quanto sembri disprezzare quest’ultimo. Ognuno di noi ha un desiderio innato di operare bene e di evitare il male. Ma è un desiderio, questo, che rimane sterile, finché non abbiamo fatto esperienza di quel che significhi fare il bene. (Il desiderio di virtù viene frustrato in parecchie persone di buon volere dal disgusto istintivo che esse provano per le false virtù di coloro che sono creduti santi. I peccatori hanno un occhio finissimo per le false virtù e un’idea esattissima di quello che dovrebbe essere la virtù in una persona buona. Se in chi viene reputato buono vedono soltanto una «virtù» che è in realtà meno viva e meno interessante dei loro vizi, concluderanno che la virtù non ha significato e si attaccheranno a ciò che possiedono, per quanto lo trovino odioso). Ma che possiamo fare se non possediamo la virtù? Come possiamo farne esperienza? La grazia di Dio, attraverso Cristo nostro Signore, produce in noi un desiderio della virtù che ne è un’esperienza anticipata. Ci rende capaci di «gustarla» anche prima di possederla in pieno. La grazia, che è carità, contiene in sé tutte le virtù in maniera nascosta e potenziale, così come nella sostanza di una ghianda stanno racchiusi le foglie e i rami di una quercia. Essere una ghianda vuol dire provare il gusto di essere una quercia. La grazia abituale porta con sé, in germe, tutte le virtù cristiane. Le grazie attuali ci spingono a porre in atto queste potenzialità latenti e a realizzare ciò che significano: - Cristo che agisce in noi. La gioia che viene da una buona azione è qualche cosa che va ricordata - non per alimentare la nostra compiacenza, ma per ricordarci che gli atti virtuosi non solo sono possibili e meritori, ma possono divenire più facili, più graditi e fruttuosi di quelli del vizio che a essi si oppone e che li rende vani. Una falsa umiltà non dovrebbe privarci della gioia della conquista, che ci è dovuta ed è necessaria alla nostra vita spirituale, specialmente agli inizi. È vero che più tardi ci possono venire lasciati dei difetti che siamo incapaci di vincere - e questo avviene per procurarci l’umiliazione di combattere contro un nemico che sembra imbattibile, senza nessuna soddisfazione di vittoria. Ci può difatti venire richiesto di rinunciare anche alla gioia che si prova nel fare il bene, per essere sicuri che lo facciamo per un motivo che trascende questa stessa gioia. Ma prima di pOter rinunciare a un tale piacere bisogna averlo provato. E agli inizi la gioia che viene dalla conquista di sé è necessaria: non dobbiamo temere di desiderarla. (T. Merton, pensieri)</li>
</ul>
</p>

<h5>DengMingDao</h5>

<p>
Cicatrici / I segni sull'argilla secca scompaiono / solo quando l'argilla si ammorbidisce. / Le nostre cicatrici scompaiono / solo quando ci si ammorbidisce dentro. / Per tutta la vita, ma soprattutto nella giovinezza, ci vengono inflitte numerose ferite. Alcune di esse sono i risultati di violenza, abuso, stupro o guerre. Altre dipendono da una cattiva educazione. Qualcuna viene dall'umiliazione e dal fallimento. Altre ancora sono causate da disavventure. Se non ci riprendiamo da simili ferite, le cicatrici ci sfigureranno per sempre. Le scritture classiche ci invitano a rifuggire dai nostri stessi desideri e peccati. Ma le cicatrici di cui non abbiamo colpa possono anche impedirci la riuscita sul piano spirituale. Sfortunatamente, spesso è più facile rinunciare a una cattiva abitudine che non guarire dalle ferite della violenza altrui. L'unico modo per farlo è coltivare noi stessi. Medici e dottori hanno un potere limitato; il vero corso della guarigione dipende unicamente da noi: per riuscire dobbiamo impadronirci di vari metodi, viaggiare molto, lottare per superare le nostre paure e, cosa forse più importante di tutte, dobbiamo caricarci il meno possibile di problemi nuovi. Ogni nuovo problema ci impedisce infatti di stabilire una vera comunione con il Tao.
</p>

<h5>InFinemDei</h5>

<p>
Signore, vogliamo affidarti la crescita misteriosa del tuo regno. Tu sei colui che concede di crescere e maturare. Benedicici affinché, in questa crescita continua, noi ci lasciamo amare da te. Crea in noi uno spirito fiducioso e coraggioso, che lotti con costanza e distacco per il tuo regno di pace. Fa' che attendiamo il giorno del raccolto con una fiducia infinita nel tuo amore.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
