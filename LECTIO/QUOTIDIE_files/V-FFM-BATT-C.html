<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Battesimo del Signore
</p>

<p>
<u>ANTIFONA</u><u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>GLORIA</u> / Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
<u>COLLETTA</u> / <br>
Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.<br>
Egli è Dio, e vive e regna con te, nell’unità dello Spirito Santo, per tutti i secoli dei secoli. 
</p>

<p>
<u>LETTURA1</u><u>PSALMUS</u><u>ALLELUIA</u><u>VANGELO</u><u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u><u>OFFERTORIO</u><u>PREFAZIO</u> / <br>
Santo, Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<h5>EVANGELIZO</h5>

<p>
San Cromazio di Aquileia (? – 407) vescovo / Omelie per l'Epifania, 34; CCL 9A, 156-157 / Dal battesimo del Signore al nostro battesimo / Quale grande mistero nel battesimo del nostro Signore e Salvatore! Il Padre si fa sentire dall'alto del cielo, il Figlio si fa vedere sulla terra, lo Spirito si mostra sotto la forma di una colomba. Non c'è infatti vero battesimo né vera remissione dei peccati, dove non c'è la verità della Trinità... Il battesimo dato dalla Chiesa è unico e vero, è dato una sola volta e, nell'esservi immersi una volta, siamo purificati e rinnovati. Purificati, per aver deposto la sozzura dei peccati; rinnovati perché risorgiamo per una vita nuova, dopo esserci spogliati del vecchiume del peccato. Quindi al battesimo del Signore i cieli si sono aperti affinché, per il lavacro della nuova nascita, scoprissimo che i regni dei cieli sono aperti ai credenti, secondo questa parola del Signore: "Se uno non nasce da acqua e da Spirito, non può entrare nel regno di Dio" (Gv 3,5). È dunque entrato, colui che rinasce e non ha trascurato di preservare il suo battesimo... Poiché il nostro Signore è venuto a dare il battesimo nuovo per la salvezza del genere umano e la remissione di tutti i peccati, egli ha voluto essere battezzato per primo, non però per spogliarsi del peccato, poiché non aveva commesso peccato, ma per santificare le acque del battesimo per distruggere i peccati di tutti i credenti che sarebbero rinati mediante il battesimo.
</p>

<h5>DIBRUNO</h5>

<p>
Discese sopra di lui lo Spirito Santo / (Is 40,1-5.9-11; Sal 103; Tt 2,11-14;3,4-7; Lc 3,15-16.21-22) / Il Signore lo aveva preannunciato: il Virgulto che spunterà dalla radice di Iesse sarà pieno di Spirito Santo. A Lui il Signore Dio darà il suo Santo Spirito senza misura, senza alcun limite. Come esso è tutto in Dio, così sarà tutto nel suo Messia. / Un germoglio spunterà dal tronco di Iesse, un virgulto germoglierà dalle sue radici. Su di lui si poserà lo spirito del Signore, spirito di sapienza e d’intelligenza, spirito di consiglio e di fortezza, spirito di conoscenza e di timore del Signore. Si compiacerà del timore del Signore. Non giudicherà secondo le apparenze e non prenderà decisioni per sentito dire; ma giudicherà con giustizia i miseri e prenderà decisioni eque per gli umili della terra. Percuoterà il violento con la verga della sua bocca, con il soffio delle sue labbra ucciderà l’empio. La giustizia sarà fascia dei suoi lombi e la fedeltà cintura dei suoi fianchi. Il lupo dimorerà insieme con l’agnello; il leopardo si sdraierà accanto al capretto; il vitello e il leoncello pascoleranno insieme e un piccolo fanciullo li guiderà. La mucca e l’orsa pascoleranno insieme; i loro piccoli si sdraieranno insieme. Il leone si ciberà di paglia, come il bue. Il lattante si trastullerà sulla buca della vipera; il bambino metterà la mano nel covo del serpente velenoso. Non agiranno più iniquamente né saccheggeranno in tutto il mio santo monte, perché la conoscenza del Signore riempirà la terra come le acque ricoprono il mare. In quel giorno avverrà che la radice di Iesse sarà un vessillo per i popoli. Le nazioni la cercheranno con ansia. La sua dimora sarà gloriosa (Is 11,1-10). / Perché questo Dono così abbondante, senza alcuna restrizione per il Cristo di Dio? Perché il Messia dovrà essere sulla nostra terra in tutto come Dio. Dio, il Signore, conosce solo la luce, la verità, la santità, la giustizia, la carità, l’amore, il perdono, la compassione. Lui non conosce il male. La sua natura è purissimo bene. Così anche per il Messia. Lui dovrà conoscere, vivere, predicare solo il bene secondo Dio. Mentre Dio non è tentato – Lui è purissimo spirito – né tenta al male né mai potrà essere tentato, il Messia sarà tentato, perché vero uomo. Sarà tentato perché non faccia il bene secondo Dio, disobbedendo alla divina volontà. In questo caso mai avrebbe potuto operare la salvezza e la redenzione dell’umanità. La salvezza si può compiere in un solo modo: rimanendo nella volontà di Dio in ogni cosa con obbedienza perfetta. Avvolto nell’anima, nello spirito, nel corpo, nei desideri, nella volontà, nei pensieri dallo Spirito Santo, Il Messia sarà sempre nella più piena comunione di obbedienza e di amore con il Padre suo. Senza la pienezza dello Spirito Santo il compimento della missione sarebbe stato impossibile. È Lui la perfettissima, pienissima, santissima comunione con la divina volontà. È Lui che fa del Messia e di Dio una cosa sola. / Poiché il popolo era in attesa e tutti, riguardo a Giovanni, si domandavano in cuor loro se non fosse lui il Cristo, Giovanni rispose a tutti dicendo: «Io vi battezzo con acqua; ma viene colui che è più forte di me, a cui non sono degno di slegare i lacci dei sandali. Egli vi battezzerà in Spirito Santo e fuoco. Ed ecco, mentre tutto il popolo veniva battezzato e Gesù, ricevuto anche lui il battesimo, stava in preghiera, il cielo si aprì e discese sopra di lui lo Spirito Santo in forma corporea, come una colomba, e venne una voce dal cielo: «Tu sei il Figlio mio, l’amato: in te ho posto il mio compiacimento». / Lo Spirito Santo non può avvolgere un uomo senza che lui lo voglia. Gesù scende nel Giordano, si spoglia della sua volontà e ne fa dono al Padre. È in seguito a questo dono che lo Spirito si può posare su di Lui. Ma neanche questo è sufficiente. Occorre che Gesù chiede al Padre l’invio del suo Santo Spirito. Gesù si mette in preghiera, chiede al Padre e subito lo Spirito viene mandato dai cieli santi sotto forma corporea come di colomba. Simbolismo altissimo. Gesù è la Nuova Arca della salvezza e viene per portare la pace al genere umano. Ma basta questa discesa iniziale perché Gesù possa compiere secondo verità e giustizia la sua missione? Nient’affatto. Ogni attimo della sua vita deve chiedere allo Spirito Santo che guidi tutto di Lui. Sappiamo che Gesù di notte si ritirava in luoghi solitari e pregava il Padre perché sempre facesse scendere su di Lui lo Spirito. Stile di Gesù che deve essere stile di ogni discepolo. / Madre di Dio, Angeli, Santi, aiutateci a lasciarci condurre dallo Spirito del Signore.
</p>

<p>
<u>SILVESTRINI-21</u> / <a href="https://liturgia.silvestrini.org/digest/" title="settimana" class="https">settimana</a>
</p>

<h5>LOYOLA</h5>

<p>
Il cuore del popolo è in attesa: succede spesso anche a noi di attendere qualcuno o qualcosa che ci indichi la strada e ci risolva i problemi. Gesù agisce con grande amore: riceve anche lui, insieme al popolo, il Battesimo, si immerge nella stessa acqua in cui venivano purificati i peccati del popolo. Questo battesimo ha luogo, però, non per liberarsi dal peccato, ma per prendere su di sé tutti i nostri peccati, i nostri errori. Ma la forza di Gesù deriva dall’amore del Padre: «Tu sei il mio figlio prediletto, in te mi sono compiaciuto». È quando ci sentiamo addosso l’amore del Padre che riusciamo a fare facilmente tantissime cose; quando invece lo sentiamo lontano tutto diventa più pesante. Questo amore, questa fiducia ci rendono simili a lui; questo suo amore, questa sua fiducia su ciascuno di noi ci permettono di rimetterci in piedi e di affrontare la vita. Gesù torna a fidarsi di ciascuno di noi e così ci libera da ogni senso di colpa. Cosa sta attendendo il mio cuore? Quale errore e quale senso di colpa oggi voglio affidare al Signore, perché me ne liberi? In cosa chiedo di avere fiducia? (Domenico Pugliese)
</p>

<p>
<u>LettureBose</u> / <a href="" title="NuoveLettureGiorni" class="page">NuoveLettureGiorni</a> 
</p>

<h3>LECTIO</h3>

<h5>HOMILY</h5>

<p>
<a href="file:///D:/MULO/HomilyVoice" title="HomilyVoice" class="file">HomilyVoice</a><br>
2021 / 
</p>

<span class="backlinks">
</span>

</div>
</div>
</body>
</html>
