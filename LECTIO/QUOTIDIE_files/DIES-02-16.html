<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-16</h1>-->
<h1>DIES-02-16</h1>

<h5>Oremus</h5>

<p>
<ul>
<li>Effondi, Padre buono, il tuo Spirito su di noi: la sua voce interiore ci guidi in questo nuovo giorno ad alzare i nostri occhi alla Provvidenza tua che sempre ci previene. Rafforza in noi la fede nel tuo amore. Dacci "occhi per vedere e orecchi per udire" il tuo Figlio Gesù in ogni prossimo che incontreremo e fa' che riconosciamo sempre la sua voce fra le mille voci di questa giornata.</li>
</ul>
</p>

<p>
<ul>
<li>NOVENA SPIRITO SANTO / 5° GIORNO / Vieni, Santo Spirito... Spirito Santo, amore e soavità del Padre e del Figlio, fiore e profumo della santità di Dio, fuoco divino acceso in me, rendi tutto nuovo il mio cuore; togli ogni macchia e oscurità, brucia ogni impurità e rendimi conforme all'immagine del Figlio divino. Spirito di fuoco che Ti degni di abitare personalmente in me per santificarmi, accendi in me questo fuoco d'amore; penetra e investi con la tua fiamma tutta l'anima mia; scaccia ogni affetto disordinato; spingimi a conquiste apostoliche; donami la grazia di essere fiamma e di ardere di puro ed eterno amore. Si recitano 3 Gloria al Padre...</li>
</ul>
</p>

<p>
<ul>
<li>Sono deboli come gli altri / Dio onnipotente ed eterno, per i meriti del Tuo Figlio e per il tuo amore verso di Lui, abbi pietà dei sacerdoti della Santa Chiesa. Nonostante questa dignità sublime sono deboli come gli altri. Incendia i loro cuori con il fuoco del Tuo Amore. Non lasciare che perdano la vocazione o la sminuiscano. O Gesù, dei sacerdoti che ti servono fedelmente, che guidano il Tuo gregge e Ti glorificano. Abbi pietà di quelli perseguitati, incarcerati, abbandonati, piegati dalle sofferenze. Abbi pietà dei sacerdoti tiepidi che vacillano nella fede. Abbi pietà dei sacerdoti che hanno abbandonato, abbi pietà dei sacerdoti infermi e moribondi, abbi pietà di quelli che stanno in purgatorio. Gesù ti supplichiamo: abbi pietà dei sacerdoti: sono Tuoi! Illuminali, fortificali e consolali. O Gesù, ti affidiamo i sacerdoti di tutto il mondo, ma soprattutto quelli che ci hanno battezzato ed assolto, quelli che per noi hanno offerto il Santo sacrificio. Ti affidiamo i sacerdoti che hanno dissipato i nostri dubbi, indirizzato i nostri passi, consolato le nostre pene. Per tutti loro, imploriamo la Tua misericordia. Amen. (Mons. ignatius Kung, vescovo di Shangai, scritta in prigionia)</li>
</ul>
</p>

<p>
<ul>
<li>Tu sei la meta la via la forza; a te io sono, mi consegno, mi abbandono; e improvvisamente mi assale la vita indifeso nel mezzo, da ogni parte, anima e corpo sopraffatto dalla gioia. (Andrea Schwarz) </li>
</ul>
</p>

<p>
<ul>
<li>Signore, / se la porta del mio cuore dovesse restare chiusa un giorno, / abbattila ed entra, non andare via. / Se le corde del mio cuore,  / non dovessero cantare il tuo nome un giorno, / ti prego aspetta, non andare via. / Se non dovessi svegliarmi al tuo richiamo un giorno, / svegliami con la tua pena  ...non andare via. / Se un altro sul tuo trono io dovessi porre un giorno, / tu, mio Signore eterno, non andare via. / (Rabindranath Tagore)</li>
</ul>
</p>

<p>
<ul>
<li>L'amore non è fatto di parole, né di sentimenti, ma di azioni. È un atto della volontà, è un dono, cioè una donazione (Diario Faustina, 392). </li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
16 febbraio: santa Giuliana, vergine e martire; santi Elia, Geremia, Isaia, Samuele e Daniele e compagni, martiri; san Maruta, arcivescovo di Martiropoli; beata Filippa Mareri, vergine, fondatrice del monastero delle francescane di Borgo San Pietro; beato Nicola Paglia, sacerdote domenicano; beato Giuseppe Allamano, sacerdote, fondatore dei missionari delle missionarie della Consolata.
</p>

<h5>Quotes</h5>

<p>
<ul>
<li>Il male che ci colpisce è risultato dei nostri sbagli del passato, della nostra ignoranza. Fa’ attorno a te una semina di bontà e di perdono, affinché domani tu possa raccogliere i frutti della pace e della felicità. (Carlos Torres Pastorino)</li>
<li>Preghiera per l’imprevisto / O Dio dell’imprevisto, fa’ che io non tema mai l’imprevisto, l’inconsueto, l’impensato poiché proprio Tu fosti tutto ciò e feristi il cuore degli uomini con la tua assoluta Novità. Scioglimi il cuore perchè anch’io sappia sorprendermi e sorprendere per diversità di pensiero, novità di vita, fantasia d’amore, prontezza di fronte al male. Fa’ che un pochino almeno ti somigli, o Dio dell’imprevisto, che nel tuo Figlio desti il giro ad un mondo rappreso e senza senso. Fa’ che io diventi immagine e strumento della tua Buona Novità. (Léon Bloy, Ferroviere e Saggista, 1846-1920)</li>
<li>Non dire a Dio quanto grande è il tuo problema. Ma dì al tuo problema quanto grande è il tuo Dio. (Anonimo)</li>
<li>Un nemico intelligente è meglio di un amico stupido. (Senegal)</li>
<li>La sorte appaga i nostri desideri, ma a modo suo, per poterci dare qualcosa al di là dei desideri stessi. (Johann Wolfgang von Goethe)</li>
</ul>
</p>

<h5>Poesia</h5>

<p>
<ul>
<li>Canto nel silenzio \ Signore, per te solo io canto / onde ascendere lassù / dove solo tu sei, / gioia infinita. \ In gioia si muta il mio pianto / quando incomincio a invocarti / e solo di te godo, / paurosa vertigine. \ lo sono la tua ombra, / sono il profondo disordine / e la mia mente è l’oscura lucciola / nell’alto buio, \ che cerca di te, inaccessibile Luce; / di te si affanna questo cuore / conchiglia ripiena della tua eco, / o infinito Silenzio. / (D.M. Turoldo, ns preg)</li>
<li>Per sempre al Suo fianco camminare - / La più piccola dei due! / Mente della Sua Mente - / Sangue del Suo Sangue - / Due vite - Un Essere - ora - \ Per sempre del Suo destino cibarmi - / Se dolore - la parte maggiore - / Se gioia - rinunciare alla mia porzione / Per quell'amato Cuore - \ Tutta la vita - sapere l'uno dall'altro - / Ciò che non potremmo mai imparare - / E dopo un po' - un Cambiamento - / Chiamato Cielo - / Estatici assembramenti umani - / Intenti a svelare - l'enigma per noi irrisolto - / Senza il vocabolario! / (Emily Dickinson, 246)</li>
</ul>
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<p>
<ul>
<li>«L'amore di Cristo ci spinge» (2 Cor 5, 14). La carità di Cristo ci sprona, ci spinge a correre e a volare, portati sulle ali di un santo zelo. Chi ama davvero, ama Dio e il prossimo. Chi è davvero zelante è anche amante, ma in un grado più alto, secondo il grado dell'amore; di modo che quanto più arde d'amore, tanto più è spinto dallo zelo. Se qualcuno non ha zelo, questo sta a testimoniare che nel suo cuore l'amore e la carità sono spenti. Chi è zelante, brama e compie cose sublimi e lavora perché Dio sia sempre più conosciuto, amato e servito in questa e nell'altra vita. Questo santo amore, infatti non ha fine. La stessa cosa fa con il prossimo. Desidera e procura sollecitamente che tutti siano contenti su questa terra e felici e beati nella patria celeste; che tutti si salvino, che nessuno si perda per l'eternità, né offenda Dio e resti, sia pure un istante, nel peccato. Così fecero i santi apostoli e tutti quelli che furono mossi da spirito apostolico. Io dico a me stesso: Il figlio del Cuore immacolato di Maria è una persona che arde di carità e dovunque passa brucia. Desidera effettivamente e si dà da fare con tutte le forze per infiammare gli uomini con il fuoco dell'amor divino. Non si lascia distogliere da nulla, gode delle privazioni, affronta le fatiche, abbraccia i travagli, si rallegra delle calunnie, è  felice nei tormenti. A null'altro pensa se non come seguire Gesù Cristo e imitarlo nella preghiera, nella fatica, nella sopportazione e nel cercare sempre e solo la gloria di Dio e la salvezza delle anime. (Dalle «Opere» di sant'Antonio Maria Claret, vescovo)</li>
<li>"Così avviene anche nell'anima nostra, incapace di ogni spirituale trasformazione senza una vera e profonda obbedienza." -I servi obbediscono a Gesù- I servi obbedirono prontamente al comando di Gesù di riempire le idrie di acqua, benché dovesse loro sembrare strano il preparare acqua quando occorreva vino; Gesù Cristo volle il loro concorso nel miracolo, ed il concorso fu un atto di cieca obbedienza. Così avviene anche nell'anima nostra, incapace di ogni spirituale trasformazione senza una vera e profonda obbedienza. Perché Gesù Cristo fece il suo primo miracolo mutando l'acqua in vino? Rispondono bellamente i Padri: l'acqua era simbolo della Legge, le cui purificazioni, tutte esterne, erano compiute con l'acqua; il vino era il simbolo del Sangue di Gesù Cristo che purificò le anime sulla croce, e le alimentò di sé mutando il vino in Sangue nell'Eucaristia. Al principio della sua predicazione Gesù mutò l'acqua in vino per significare che la Legge di Mosè, a guisa di acqua insipida e fredda, doveva mutarsi nel Vangelo della grazia, generoso, saporoso, ardente ed efficace come ottimo vino. Tre volte - soggiunse san Bernardo - ed in tre modi il vino è nella tazza di Dio: rosso nella longanimità dei santi, che allieta Isacco nell'infermità, bianco nella rimunerazione dei giusti, del quale s'inebria Noè, e nero ed acido nella dannazione dei cattivi, che Gesù gustò ma non volle bere sulla croce. Gesù mutò l'acqua in vino in Cana della Galilea delle genti, quasi per far rifulgere anche tra le genti il fulgore della sua potenza, e gettare anche in loro il primo seme di quelle nozze spirituali di amore che voleva celebrare con tutta l'umanità, redimendola ed unificandola nella sua Chiesa. È presente Maria, e Maria fa compiere il miracolo, perché Ella è la Madre di tutte le genti e tutte la chiamano beata. Le nozze dell'Agnello divino saranno compiute poi nel cielo, dove Egli muterà l'acqua dei nostri dolori in vino fragrante di amore, inebriandoci dell'eterna felicità. (Dal commento al Vangelo di San Giovanni del Sacerdote Dolindo Ruotolo)</li>
</ul>
</p>

<h5>DengMingDao</h5>

<p>
047 Transitorietà / Le ondate della tempesta di vento / sconquassano alberi e rocce, / ma non durano più di un giorno. / Tanto meno le opere dell'uomo. / Quando si leva la tempesta, un intero oceano di vento e di pioggia si abbatte sulla terra. Strappa le foglie, schianta i rami e logora persino il duro granito. Ma raramente simili cicloni durano un giorno intero. A dispetto dell'enorme forza scatenata, la tempesta non può durare. Se le opere del cielo hanno meno di un giorno di vita, quelle umane sono ancor più brevi. I governi sopravvivono a fatica da un anno all'altro, le regole sociali subiscono continue sfide, la famiglia si sfalda, le relazioni personali si guastano, la carriera vacilla. I monumenti di tutto il mondo vengono oggi distrutti dall'inquinamento atmosferico e dalla mancanza di manutenzione. Nulla dura. Nessun accadimento promosso dall'uomo dura per sempre, e questo è un semplice dato di fatto. I nostri sforzi sono temporanei. Attingono energia da forze preesistenti, cavalcano la corrente degli eventi naturali e infine svaniscono sulla scia della necessità contingente. E' meglio accettare la natura transitoria delle cose e comportarsi di conseguenza. Comprendere la natura effimera del mondo può rivelarsi il più grande dei vantaggi. 
</p>

<h5>InFinemDei</h5>

<p>
Abbi pazienza e perdono, o Gesù, per noi ciechi, che stentiamo a comprendere. Trascinaci nel raggio della tua luce, che è la sola nostra luce. Così, ripieni di te, possederemo i tuoi occhi già in terra e passeremo nel mondo con il tuo cuore. E anche se i nostri occhi si chiudono alla luce del giorno per il riposo della notte, non si spenga in noi l'amore, e fa' che ci risvegliamo pronti a seguirti e ad ascoltarti, per poter portare te e solo te agli uomini del nostro tempo.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
