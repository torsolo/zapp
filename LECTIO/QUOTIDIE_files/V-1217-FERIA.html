<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Feria propria del 17 Dicembre
</p>

<p>
<u>ANTIFONA</u> / Giubilate o cieli, rallègrati o terra, viene il nostro Dio e avrà misericordia dei suoi poveri. (Is 49,13)
</p>

<p>
<u>COLLETTA</u> / Dio creatore e redentore, che hai rinnovato il mondo nel tuo Verbo, fatto uomo nel grembo di una Madre sempre vergine, concedi che il tuo unico Figlio, primogenito di una moltitudine di fratelli, ci unisca a sé in comunione di vita. Egli è Dio e vive e regna con te, nell’unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Non sarà tolto lo scettro da Giuda</b> / Dal libro della Gènesi (Gn 49,2.8-10) / In quei giorni, Giacobbe chiamò i figli e disse: «Radunatevi e ascoltate, figli di Giacobbe, ascoltate Israele, vostro padre! Giuda, ti loderanno i tuoi fratelli; la tua mano sarà sulla cervìce dei tuoi nemici; davanti a te si prostreranno i figli di tuo padre. Un giovane leone è Giuda: dalla preda, figlio mio, sei tornato; si è sdraiato, si è accovacciato come un leone e come una leonessa; chi lo farà alzare? Non sarà tolto lo scettro da Giuda né il bastone del comando tra i suoi piedi, finché verrà colui al quale esso appartiene e a cui è dovuta l'obbedienza dei popoli». / Parola di Dio.
</p>

<p>
<u>PSALMUS</u> / (Sal 71) <b>Venga il tuo regno di giustizia e di pace</b> / O Dio, affida al re il tuo diritto, al figlio di re la tua giustizia; egli giudichi il tuo popolo secondo giustizia e i tuoi poveri secondo il diritto. / Le montagne portino pace al popolo e le colline giustizia. Ai poveri del popolo renda giustizia, salvi i figli del misero. / Nei suoi giorni fiorisca il giusto e abbondi la pace, finché non si spenga la luna. E dòmini da mare a mare, dal fiume sino ai confini della terra. / Il suo nome duri in eterno, davanti al sole germogli il suo nome. In lui siano benedette tutte le stirpi della terra e tutte le genti lo dicano beato.
</p>

<p>
<u>ACCLAMATIO</u> / Alleluia, alleluia / O Sapienza dell'Altissimo, che tutto disponi con forza e dolcezza: vieni ad insegnarci la via della saggezza. / Alleluia.
</p>

<p>
<u>VANGELO</u> / <b>Genealogia di Gesù Cristo, figlio di Davide</b> / Dal Vangelo secondo Matteo (Mt 1,1-17) / Genealogia di Gesù Cristo figlio di Davide, figlio di Abramo. Abramo generò Isacco, Isacco generò Giacobbe, Giacobbe generò Giuda e i suoi fratelli, Giuda generò Fares e Zara da Tamar, Fares generò Esrom, Esrom generò Aram, Aram generò Aminadàb, Aminadàb generò Naassòn, Naassòn generò Salmon, Salmon generò Booz da Racab, Booz generò Obed da Rut, Obed generò Iesse, Iesse generò il re Davide. Davide generò Salomone da quella che era stata la moglie di Urìa, Salomone generò Roboamo, Roboamo generò Abìa, Abìa generò Asaf, Asaf generò Giòsafat, Giòsafat generò Ioram, Ioram generò Ozìa, Ozìa generò Ioatàm, Ioatàm generò Àcaz, Àcaz generò Ezechìa, Ezechìa generò Manasse, Manasse generò Amos, Amos generò Giosìa, Giosìa generò Ieconìa e i suoi fratelli, al tempo della deportazione in Babilonia. Dopo la deportazione in Babilonia, Ieconìa generò Salatièl, Salatièl generò Zorobabele, Zorobabele generò Abiùd, Abiùd generò Eliachìm, Eliachìm generò Azor, Azor generò Sadoc, Sadoc generò Achim, Achim generò Eliùd, Eliùd generò Eleàzar, Eleàzar generò Mattan, Mattan generò Giacobbe, Giacobbe generò Giuseppe, lo sposo di Maria, dalla quale è nato Gesù, chiamato Cristo. In tal modo, tutte le generazioni da Abramo a Davide sono quattordici, da Davide fino alla deportazione in Babilonia quattordici, dalla deportazione in Babilonia a Cristo quattordici. / Parola del Signore.
</p>

<p>
<u>OREMUS</u> / L'approssimarsi della festa del Natale ci stimola ad una preghiera più fervorosa e incessante. Supplichiamo Dio Padre, datore di ogni bene, e diciamo: <b>Donaci, Padre, il tuo Figlio Gesù.</b> / Padre santo, tuo Figlio è entrato nel mondo come uno dei tanti miliardi di uomini: fa’ che la tua Chiesa lo indichi a tutti come l'Unico, il Salvatore e il Redentore. Preghiamo: / Padre santo, fin dai tempi antichi hai preannunciato la venuta di Cristo e hai mantenuto viva l'attesa con la Parola dei profeti: concedi al popolo ebraico, il primo destinatario della promessa, di riconoscere in Gesù il Salvatore e il Messia. Preghiamo: / Padre santo, il tuo Figlio, venendo nel mondo, si è inserito nella nostra storia di peccato e di miseria: facci capire che tutto è stato redento e che ogni avvenimento della nostra esistenza fa parte di una storia di salvezza. Preghiamo: / Padre santo, ci insegni a riconoscere in Gesù la sapienza che tutto dispone con forza e dolcezza: concedi agli scienziati, ai filosofi, ai letterati, gli artisti di lasciarsi illuminare da Cristo, la luce che viene per ogni uomo. Preghiamo: / Per la donna, chiamata a essere collaboratrice di Dio con la maternità. / Per i sacerdoti, che generano il Cristo attraverso i sacramenti. / O Padre, che nel tuo Figlio hai dato compimento alle promesse antiche, guarda alla nostra povertà e ascolta il nostro grido di creature bisognose di salvezza. Per Cristo nostro Signore. Amen.
</p>

<p>
<u>OFFERTORIO</u> / Santifica, o Signore, i doni della tua Chiesa e per questi santi misteri fa’ che siamo nutriti dal pane del cielo. Per Cristo nostro Signore.
</p>

<p>
<u>PREFAZIO</u> / <b>Le due attese di Cristo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. Egli fu annunciato da tutti i profeti, la Vergine Madre l’attese e lo portò in grembo con ineffabile amore, Giovanni proclamò la sua venuta e lo indicò presente nel mondo. Lo stesso Signore, che ci invita a preparare con gioia il suo Natale, ci trovi vigilanti nella preghiera, esultanti nella lode. Per questo dono della tua benevolenza, uniti agli Angeli e agli Arcangeli, ai Troni e alle Dominazioni e alla moltitudine dei cori celesti, cantiamo con voce incessante l’inno della tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Maria nuova Eva</b> / È veramente giusto rendere grazie a te, Signore, Padre santo, Dio onnipotente ed eterno. Noi ti lodiamo, ti benediciamo, ti glorifichiamo per il mistero della Vergine Madre. Dall’antico avversario venne la rovina, dal grembo verginale della figlia di Sion è germinato colui che ci nutre con il pane degli angeli e sono scaturite per tutto il genere umano la salvezza e la pace. La grazia che Eva ci tolse ci è ridonata in Maria. In lei, Madre di tutti gli uomini, la maternità, redenta dal peccato e dalla morte, si apre al dono della vita nuova. Dove abbondò la colpa, sovrabbonda la tua misericordia in Cristo nostro salvatore. E noi, nell’attesa della sua venuta, uniti agli angeli e ai santi, cantiamo l’inno della tua lode: Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / Giacobbe generò Giuseppe, lo sposo di Maria: da lei è nato Gesù, chiamato Cristo. (Mt 1,16)
</p>

<p>
<img src="./MM/ComunioneSpirituale.jpg">
</p>

<p>
<u>COMMUNIO</u> / Giacobbe generò Giuseppe, lo sposo di Maria: da lei è nato Gesù, chiamato Cristo. (Mt 1,16)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Dio onnipotente, che ci hai fatto tuoi commensali, esaudisci i nostri desideri e fa’ che ardenti del tuo Spirito splendiamo come lampade davanti al tuo Cristo che viene. Egli vive e regna nei secoli dei secoli.
</p>

<h3>LECTIO</h3>

<h5>EVANGELIZO</h5>

<p>
Papa Francesco Enciclica «Lumen Fidei / La luce della fede» / “Gesù Cristo, figlio di Davide, figlio di Abramo” / Abramo, nostro padre nella fede: La fede ci apre il cammino e accompagna i nostri passi nella storia. È per questo che, se vogliamo capire che cosa è la fede, dobbiamo raccontare il suo percorso, la via degli uomini credenti, (...). Un posto singolare appartiene ad Abramo, nostro padre nella fede. Nella sua vita accade un fatto sconvolgente: Dio gli rivolge la Parola, si rivela come un Dio che parla e che lo chiama per nome. La fede è legata all’ascolto. Abramo non vede Dio, ma sente la sua voce. In questo modo la fede assume un carattere personale. Dio risulta così non il Dio di un luogo, e neanche il Dio legato a un tempo sacro specifico, ma il Dio di una persona, il Dio appunto di Abramo, Isacco e Giacobbe, capace di entrare in contatto con l’uomo e di stabilire con lui un’alleanza. La fede è la risposta a una Parola che interpella personalmente, a un Tu che ci chiama per nome. Ciò che questa Parola dice ad Abramo consiste in una chiamata e in una promessa. È prima di tutto chiamata ad uscire dalla propria terra, invito ad aprirsi a una vita nuova, inizio di un esodo che lo incammina verso un futuro inatteso. La visione che la fede darà ad Abramo sarà sempre congiunta a questo passo in avanti da compiere: la fede "vede" nella misura in cui cammina, in cui entra nello spazio aperto dalla Parola di Dio. Questa Parola contiene inoltre una promessa: la tua discendenza sarà numerosa, sarai padre di un grande popolo (Gen 13,16; 15,5; 22,17). È vero che, in quanto risposta a una Parola che precede, la fede di Abramo sarà sempre un atto di memoria. Tuttavia questa memoria non fissa nel passato ma, essendo memoria di una promessa, diventa capace di aprire al futuro, di illuminare i passi lungo la via. Si vede così come la fede, in quanto memoria del futuro, (...) sia strettamente legata alla speranza.
</p>

<h5>DIBRUNO</h5>

<p>
Genealogia di Gesù Cristo figlio di Davide, figlio di Abramo (Mt 1,1-17) / L’Evangelista Matteo non vuole che chi legge il suo Vangelo si perda in chiacchiere e parole vane. Fin dal suo primissimo inizio vuole che tutti sappiamo chi è la Persona della quale lui narrerà fatti e parole nel suo scritto. Questa persona è Gesù Cristo, figlio di Davide, figlio di Abramo. In questa persona si compiono tutte le profezie che sono state proferite sul Messia del Signore e sulla discendenza di Abramo. Se Gesù è il Figlio di Abramo in Lui saranno benedetti tutti i popoli e tutte le nazioni: “L’angelo del Signore chiamò dal cielo Abramo per la seconda volta e disse: «Giuro per me stesso, oracolo del Signore: perché tu hai fatto questo e non hai risparmiato tuo figlio, il tuo unigenito, io ti colmerò di benedizioni e renderò molto numerosa la tua discendenza, come le stelle del cielo e come la sabbia che è sul lido del mare; la tua discendenza si impadronirà delle città dei nemici. Si diranno benedette nella tua discendenza tutte le nazioni della terra, perché tu hai obbedito alla mia voce» (Gen 22,1-18). Non vi è altro nome dato agli uomini nel quale è stabilito che siamo tutti benedetti: solo nel nome di Gesù, il Nazareno, il Figlio di Abramo. Siano benedetti in Lui, con Lui, per Lui. Gesù Cristo non è solo figlio di Abramo, è anche Figlio di Davide. Lui sarà il Re dal regno eterno, sarà il Messia, l’Atteso delle genti: “Il Signore ti annuncia che farà a te una casa. Quando i tuoi giorni saranno compiuti e tu dormirai con i tuoi padri, io susciterò un tuo discendente dopo di te, uscito dalle tue viscere, e renderò stabile il suo regno. Egli edificherà una casa al mio nome e io renderò stabile il trono del suo regno per sempre. Io sarò per lui padre ed egli sarà per me figlio. Se farà il male, lo colpirò con verga d’uomo e con percosse di figli d’uomo, ma non ritirerò da lui il mio amore, come l’ho ritirato da Saul, che ho rimosso di fronte a te. La tua casa e il tuo regno saranno saldi per sempre davanti a te, il tuo trono sarà reso stabile per sempre” (2Sam 7,1-16). Questa profezia sarà ripresa dai profeti e ad essa verranno aggiunte sempre nuove verità. Il Messia sarà pieno di Spirito Santo. Sarà il Giusto e il Servo sofferente del Signore. Sarà il Profeta. Sarà il Sommo Sacerdote che offrirà al Padre suo un’offerta monda, senza peccato, capace di espiare le colpe dell’umanità. Il Vangelo secondo Matteo mostrerà storicamente come ogni profezia in Lui si è compiuta. Nessuna Parola dei profeti resta da adempiere. È la verità della sua storia. / Genealogia di Gesù Cristo figlio di Davide, figlio di Abramo. Abramo generò Isacco, Isacco generò Giacobbe, Giacobbe generò Giuda e i suoi fratelli, Giuda generò Fares e Zara da Tamar, Fares generò Esrom, Esrom generò Aram, Aram generò Aminadàb, Aminadàb generò Naassòn, Naassòn generò Salmon, Salmon generò Booz da Racab, Booz generò Obed da Rut, Obed generò Iesse, Iesse generò il re Davide. Davide generò Salomone da quella che era stata la moglie di Urìa, Salomone generò Roboamo, Roboamo generò Abìa, Abìa generò Asaf, Asaf generò Giòsafat, Giòsafat generò Ioram, Ioram generò Ozia, Ozia generò Ioatàm, Ioatàm generò Acaz, Acaz generò Ezechia, Ezechia generò Manasse, Manasse generò Amos, Amos generò Giosia, Giosia generò Ieconìa e i suoi fratelli, al tempo della deportazione in Babilonia. Dopo la deportazione in Babilonia, Ieconìa generò Salatièl, Salatièl generò Zorobabele, Zorobabele generò Abiùd, Abiùd generò Eliachìm, Eliachìm generò Azor, Azor generò Sadoc, Sadoc generò Achim, Achim generò Eliùd, Eliùd generò Eleazar, Eleazar generò Mattan, Mattan generò Giacobbe, Giacobbe generò Giuseppe, lo sposo di Maria, dalla quale è nato Gesù, chiamato Cristo. In tal modo, tutte le generazioni da Abramo a Davide sono quattordici, da Davide fino alla deportazione in Babilonia quattordici, dalla deportazione in Babilonia a Cristo quattordici. / Oggi c’è una grande battaglia di ignoranza che si sta combattendo contro Cristo Gesù, il Figlio di Abramo, il Figlio di Davide. Con sottile diabolica astuzia lo si vuole mettere da parte. Si vuole che rimanga nascosto nelle sacrestie delle nostre Chiese o anche in qualche moderna catacomba. Si sta predicando una salvezza senza di Lui, non in Lui, non con Lui e neanche per Lui. Oggi è questo il grande orrendo peccato cristiano. / Madre della Redenzione, Angeli, Santi, fate che non ci macchiamo di questa colpa. 
</p>

<h5>SILVESTRINI</h5>

<p>
Non solo una lista di nomi. I primi diciassette versetti del Vangelo di Matteo contengono una lunga lista di nomi. Vogliono raccontare una genealogia che inizia da Abramo, nostro padre nella fede, e giunge fino a Cristo, della stirpe di Davide. E' difficile per chi non è assuefatto al linguaggio biblico comprendere che dentro ogni nome è contenuta una storia, apparentemente slegata l'una dall'altra, storia di ansie e di dolori, di santità e di tradimenti, di attese e di speranze, che risultano alla fine, in una visione teologica della storia, tutte incollate ad un approdo, ad un tempo, ad un evento e soprattutto ad una persona, alla persona del Cristo. I disegni di Dio hanno i propri percorsi, s'insinuano nelle vicende degli uomini, sembra talvolta che risultino sconvolti e distorti, ma alla fine la conclusione nella fede è sempre la stessa: "quello che il Signore vuole, Egli lo compie in cielo e sulla terra". Dio è Signore della storia e ad ogni Natale tale realtà rifulge di particolare evidenza. Quando le nostre storie sembrano calare a precipizio negli abissi del male, dovremmo ricordarci del Dio che salva, che interviene, che redime le nostre vicende, anche le peggiori.
</p>

<h5>LOYOLA</h5>

<p>
«Tu scendi dalle stelle» cantiamo con grande stupore la notte di Natale. Ci lasciamo trasportare dal mistero di quell’abbassamento per cui il Dio del Cielo si è fatto bambino in una grotta al freddo e al gelo. Lo stupore alimentato dalle bellissime parole del canto non si ferme ad esse, ma si estende a tutta la vita di Colui che ora vediamo nella mangiatoia, tra la Madonna e san Giuseppe. Egli è stato chiamato, un po’ come se fosse il suo cognome, “figlio di Giuseppe”, e “figlio di Davide”. Gesù, crescendo, deve essersi confrontato con la storia degli uomini e delle donne che lo hanno preceduto. Egli deve aver ammirato la loro fedeltà al Dio dell’Alleanza, fedeltà che non è venuto meno nei tempi bui come la deportazione in Babilonia. Un giorno o l’altro, Gesù deve aver imparato a fare i conti anche con le ombre di questa storia. «Davide – il re Davide tanto amato – generò Salomone da quella che era stata la moglie di Uria». Anche noi, che desideriamo accogliere Dio nel nostro cuore, siamo chiamati ad andare indietro, alle nostre origini, riprendendo l’album di famiglia. In questa storia di generosità e di debolezza, in questa storia che è la mia, Dio viene a nascere. Avvenimenti che una volta mi sembravano di poca importanza, aneddoti uditi raccontare dalla nonna, il lavoro, le feste, le nascite, così come i fatti più dolorosi, acquistano il valore di una storia sacra. Dio la abita. Benedette le mie radici. / Quali sono le mie radici? Come sono? Quando posso fermarmi a benedirle, quando è il momento? (Stefano Corticelli SJ)
</p>

<p>
<u>LettureBose</u> / Genealogia di Gesù / [Nel vangelo] troviamo il ricordo degli antichi padri, come anche la storia e la menzione dei tempi e delle altre circostanze - realtà che sono proprie degli uomini- perché, per mezzo di tutto ciò, [l'evangelista] voleva mostrare che il [Cristo] ha davvero condiviso con noi l'essere e la natura. Se infatti, nonostante queste cose siano scritte, alcuni dicono che egli apparve nell'illusione e nell'immaginazione e che non si è fatto vero uomo, cosa farebbero se neppure questo fosse stato scritto? È per questa ragione, inoltre, che nella genealogia l'evangelista ha ricordato a proposito di alcuni personaggi anche relazioni illecite e al di fuori della Legge, quando scrive accuratamente e intenzionalmente: Giuda generò Fares e Zara da Tamar (Mt 1,3); e: Il re David generò Salomone da quella che era stata [la moglie] di Uria (Mt 1,6). A esse costoro si erano uniti con fornicazione e adulterio. Ciò [accadde] perché fosse chiaro che il Cristo è venuto a guarire la nostra natura che ha peccato, è caduta, si è ribellata ed è precipitata in desideri illeciti. E mentre questa fuggiva via, egli la afferrò; e mentre si slanciava e, ribellandosi, correva via, egli la trattenne, la fermò, la fece ritornare e le interdisse la via che [conduce] in basso. Questa è infatti la dimostrazione di ciò che ha detto l'Apostolo in proposito: Egli non si preoccupa degli angeli, ma si preoccupa della discendenza di Abramo. Per questo è necessario che egli assomigli in tutto ai suoi fratelli (Eb 2,16-17). Il Cristo ha dunque assunto per sé la consanguineità con questa natura che ha fornicato, per purificarla; con questa [natura] malata, per guarirla; con questa [natura] che è caduta, per risollevarla. E si è unito alla carne con condiscendenza e amore per l'umanità, come anche nel modo che conviene a Dio ... L'evangelista irride così e svela le passioni della nostra razza, le vergogne, le malattie, vale a dire ciò presso cui la parola di Dio, a motivo della sua benevolenza, è discesa, al fine di glorificare innanzitutto il suo amore per l'umanità. (Severo di Antiochia, Omelie cattedrali 94) 
</p>

<h5>FEGF</h5>

<p>
Commento sul vangelo di Luca 19-21; SC 45, p. 81-82 / «Maria si mise in viaggio verso la montagna» / Sant’Ambrogio nel quarto secolo / Appena Maria ebbe saputo della maternità di sua cugina Elisabetta, vecchia e sterile, si avviò in fretta verso la montagna. Non perché fosse incredula della profezia o incerta dell’annunzio, o dubitasse della prova, ma perché era lieta della promessa e desiderosa di compiere devotamente un servizio, con lo slancio che le veniva dall’intima gioia. Dove ormai, ricolma di Dio, poteva affrettarsi ad andare se non verso l’alto? La grazia dello Spirito Santo non comporta lentezze. Imparate anche voi quanta premura dovete manifestare alle donne della vostra casa che sono in procinto di essere madri. Maria fino a quel momento aveva vissuto da sola nel più rigoroso ritiro; eppure il suo pudore verginale non le ha impedito di apparire in pubblico, né la ripidezza delle montagne di attuare il suo disegno, né la lunghezza del cammino di rendere servizio. Verso le alture, la Vergine si affretta, lei che pensa solo a servire e dimentica la sua fatica, lei che trova la forza nella carità, nonostante la debolezza della sua condizione. Maria lascia la sua casa e si avvia verso le alture… Rimase da sua cugina circa tre mesi, non per il gusto di abitare presso altri, ma perché essendo venuta per rendere un servizio, aveva a cuore questo servizio.
</p>

<h5>FEGF</h5>

<p>
Discorso 2 per l’Avvento, 1-2; SC 166, 104-107 / «Ecco il mio diletto, viene saltando per i monti, balzando per le colline» (Ct 2,8) / Beato Guerrico d’Igny nel dodicesimo secolo / «Ecco viene il Re, corriamo incontro al nostro Salvatore! (liturgia dell’Avvento). Dice bene Salomone: «Come acqua fresca per una gola riarsa, è una buona notizia da un paese lontano» (Prv 25,25). Buona notizia è quella che annunzia la venuta del Salvatore, la riconciliazione del mondo, i beni della vita futura. «Come sono belli sui monti i piedi del messaggero di lieti annunzi, che annunzia la pace» (Is 52,7)… Notizie di tal genere sono acqua refrigerante, bevanda di salutare sapienza, per l’anima che ha sete di Dio: e in verità, chi annunzia a qualcuno la venuta o altri misteri del Salvatore, attinge per lui «acqua con gioia alle sorgenti della salvezza» (Is 12,3) e gliela dona da bere. E l’anima che ha ricevuto l’annunzio… sembra rispondere con le parole di Elisabetta: «A che debbo che il mio Signore venga a me? Ecco, appena la voce del tuo saluto è giunta ai miei orecchi, ha esultato di gioia il mio spirito per il desiderio ardente di correre incontro al suo Salvatore.» In verità, fratelli miei, nell’esultanza dello spirito dobbiamo andare incontro a Cristo che viene… «O salvezza del mio volto e mio Dio! (Sal 42,5) nella tua condiscendenza saluti i tuoi servi e li salvi…Non soltanto con parole di pace, ma proprio con il bacio di pace: ti unisci alla nostra carne; ci salvi con la tua morte sulla croce.» Si levi dunque il nostro spirito con vivida gioia, e corra incontro al suo Salvatore: lo adori e lo saluti con grida festose, mentre ancora sta venendo da lontano: «Vieni, o Signore, salvami e io sarò salvato» (Ger 17,14) «Benedetto colui che viene nel nome del Signore» (Sal 117,26).
</p>

<h5>HOMILY</h5>

<p>
PRIMA LETTURA La storia dell’umanità è un mistero scritto da tre volontà. La volontà di Dio che vuole che ogni uomo sia salvato attraverso l’obbedienza ad ogni sua Parola. La volontà dell’uomo che si sottrae all’obbedienza e porta nella storia ogni veleno di tenebra e di morte sia fisica che spirituale. La volontà dell’uomo che si sottomette alla volontà del suo Dio e Signore con una obbedienza senza riserve. La storia di morte, tenebra, corruzione, devastazione, distruzione è fatta da quanti si rifiutano di obbedire al Signore. La storia di vita, luce, benedizione, liberazione, salvezza, redenzione è invece operata da Dio per mezzo di quanti ascoltano la sua voce e prestano ad essa ogni obbedienza. La fede è obbedienza, ascolto, amore nel fare quanto il Signore vuole, comanda, desidera, suggerisce, chiede. Ecco alcuni esempi di vera fede rivelati dalla Lettera agli Ebrei: Per fede, Noè, avvertito di cose che ancora non si vedevano, preso da sacro timore, costruì un’arca per la salvezza della sua famiglia; e per questa fede condannò il mondo e ricevette in eredità la giustizia secondo la fede. Per fede, Abramo, chiamato da Dio, obbedì partendo per un luogo che doveva ricevere in eredità, e partì senza sapere dove andava. Per fede, anche Sara, sebbene fuori dell’età, ricevette la possibilità di diventare madre, perché ritenne degno di fede colui che glielo aveva promesso. Per questo da un uomo solo, e inoltre già segnato dalla morte, nacque una discendenza numerosa come le stelle del cielo e come la sabbia che si trova lungo la spiaggia del mare e non si può contare. Per fede, Abramo, messo alla prova, offrì Isacco, e proprio lui, che aveva ricevuto le promesse, offrì il suo unigenito figlio, del quale era stato detto: Mediante Isacco avrai una tua discendenza. Egli pensava infatti che Dio è capace di far risorgere anche dai morti: per questo lo riebbe anche come simbolo. Per fede, Isacco benedisse Giacobbe ed Esaù anche in vista di beni futuri. Per fede, Giacobbe, morente, benedisse ciascuno dei figli di Giuseppe e si prostrò, appoggiandosi sull’estremità del bastone. Per fede, Mosè lasciò l’Egitto, senza temere l’ira del re; infatti rimase saldo, come se vedesse l’invisibile. Per fede, egli celebrò la Pasqua e fece l’aspersione del sangue, perché colui che sterminava i primogeniti non toccasse quelli degli Israeliti. Per fede, essi passarono il Mar Rosso come fosse terra asciutta. Quando gli Egiziani tentarono di farlo, vi furono inghiottiti (Cfr. Eb 11,1-40). Ogni uomo che sottrae la sua obbedienza al suo Dio e Signore, da “creatore” di storia di salvezza diviene un “creatore” di storia di morte, tenebre, perdizione, idolatria, superstizione, immoralità. Nella discendenza di Abramo, il primo che si sottrasse all’obbedienza al suo Signore e Dio è stato Esaù. Ecco cosa rivela la lettera agli Ebrei su questo figlio di Isacco: Perciò, rinfrancate le mani inerti e le ginocchia fiacche e camminate diritti con i vostri piedi, perché il piede che zoppica non abbia a storpiarsi, ma piuttosto a guarire. Cercate la pace con tutti e la santificazione, senza la quale nessuno vedrà mai il Signore; vigilate perché nessuno si privi della grazia di Dio. Non spunti né cresca in mezzo a voi alcuna radice velenosa, che provochi danni e molti ne siano contagiati. Non vi sia nessun fornicatore, o profanatore, come Esaù che, in cambio di una sola pietanza, vendette la sua primogenitura. E voi ben sapete che in seguito, quando volle ereditare la benedizione, fu respinto: non trovò, infatti, spazio per un cambiamento, sebbene glielo richiedesse con lacrime (Eb 12,12-17). Anche i primi tre figli di Giacobbe non furono ritenuti degni dal Padre di ricevere la benedizione di Dio e di trasmetterla. Furono esclusi a causa di gravissimi peccati da essi commessi: Ruben, tu sei il mio primogenito, il mio vigore e la primizia della mia virilità, esuberante in fierezza ed esuberante in forza! Bollente come l’acqua, tu non avrai preminenza, perché sei salito sul talamo di tuo padre, hai profanato così il mio giaciglio. Simeone e Levi sono fratelli, strumenti di violenza sono i loro coltelli. Nel loro conciliabolo non entri l’anima mia, al loro convegno non si unisca il mio cuore, perché nella loro ira hanno ucciso gli uomini e nella loro passione hanno mutilato i tori. Maledetta la loro ira, perché violenta, e la loro collera, perché crudele! Io li dividerò in Giacobbe e li disperderò in Israele (Gen 49,3-7). Il peccato esclude dalla storia della salvezza e della redenzione. Nel peccato mai si potrà essere portatori della benedizione e della grazia, verità, luce del nostro Dio e Signore. Come può un uomo-tenebra dare luce? Un uomo-morte dare vita? Un uomo-schiavitù dare liberazione? Un uomo-vizio dare virtù? Un uomo-senza Dio dare il Signore, il Salvatore, il Redentore? Possiamo così affermare che la luce è la via della luce, la verità è la via della verità, la grazia è la via della grazia, la vita è la via della vita. Sia però Rebecca e sia Giacobbe ci insegnano che anche l’uomo è responsabile della salvezza, della verità, della luce, della vita. Salvezza, verità, luce, vita, grazia mai vanno consegnate a cuori di tenebra, disobbedienza, trasgressione, immoralità, idolatria. Quando un cuore da luce diviene tenebra, prima il Signore lo invita alla conversione, perché ritorni ad essere luce. Se gli appelli del Signore risultano vani, Lui ritira il suo Santo Spirito e l’uomo si inabissa in una stoltezza e insipienza infinita. LEGGIAMO Gen 49,2.8-10 Radunatevi e ascoltate, figli di Giacobbe, ascoltate Israele, vostro padre! Giuda, ti loderanno i tuoi fratelli; la tua mano sarà sulla cervice dei tuoi nemici; davanti a te si prostreranno i figli di tuo padre. Un giovane leone è Giuda: dalla preda, figlio mio, sei tornato; si è sdraiato, si è accovacciato come un leone e come una leonessa; chi lo farà alzare? Non sarà tolto lo scettro da Giuda né il bastone del comando tra i suoi piedi, finché verrà colui al quale esso appartiene e a cui è dovuta l’obbedienza dei popoli. Giacobbe consegna la benedizione ricevuta dal Padre Isacco al suo quartogenito, avendo escluso i primi tre figli per immoralità. Da questo momento spetta a lui custodire e portare nella storia la benedizione. Sarà ora dalla sua discendenza che nascerà colui al quale è dovuta l’obbedienza dei popoli. È nelle parole di Giacobbe – un giovane leone è Giuda – che Cristo Gesù è detto il Leone della Tribù di Giuda. Nella tradizione della Chiesa Gesù è il Leone vincitore della tribù di Giuda. Così recita il brevetto di Sant’Antonio da Padova: “Ecce Crucem Domini, fugite partes adversae, vicit Leo de tribu Iuda, Radix David! Alleluia, alleluia. Ecco la Croce del Signore. Fuggite parte avverse. Ha vinto il Leone della Tribù di Giuda, La Radice di Davide! Alleluia, Alleluia. Le Parole di Giacobbe sono avvolte da un grande mistero: Non sarà tolto lo scettro da Giuda né il bastone del comando tra i suoi piedi, finché verrà colui al quale esso appartiene e a cui è dovuta l’obbedienza dei popoli. Noi sappiamo che la regalità in Israele è finita con la caduta di Gerusalemme. Siamo al sesto secolo prima della nascita di Gesù Signore. In questi sei secoli molti popoli hanno cercato di conquistare la Palestina. Al tempo della nascita di Gesù essa era sotto il governo di Roma. Il Messia, il Re d’Israele, che è anche il Re dell’universo sarebbe venuto nella storia quando in Israele non vi sarebbe stato più il regno. Inoltre al Re che nascerà da Giuda appartiene lo scettro del comando e anche a lui è dovuta l’obbedienza dei popoli. Il Messia – ed è questa la verità che va messa nel cuore oggi – non è il Re del solo Israele, della sola discendenza di Abramo. è invece il Re di ogni popolo e di ogni nazione. È il Re universale: Re dei popoli, Re del tempo, Re dell’eternità, Re del cielo, Re della terra, Re di tutto ciò che esiste. Tutta la creazione a Lui deve sottostare e a Lui deve obbedienza eterna. Tutta la rivelazione del Nuovo Testamento conferma questa verità. Ecco cosa canta la liturgia del cielo per i secoli eterni: «Tu sei degno di prendere il libro e di aprirne i sigilli, perché sei stato immolato e hai riscattato per Dio, con il tuo sangue, uomini di ogni tribù, lingua, popolo e nazione, e hai fatto di loro, per il nostro Dio, un regno e sacerdoti, e regneranno sopra la terra». E vidi, e udii voci di molti angeli attorno al trono e agli esseri viventi e agli anziani. Il loro numero era miriadi di miriadi e migliaia di migliaia e dicevano a gran voce: «L’Agnello, che è stato immolato, è degno di ricevere potenza e ricchezza, sapienza e forza, onore, gloria e benedizione». Tutte le creature nel cielo e sulla terra, sotto terra e nel mare, e tutti gli esseri che vi si trovavano, udii che dicevano: «A Colui che siede sul trono e all’Agnello lode, onore, gloria e potenza, nei secoli dei secoli» (Ap 5,9-13). Veramente, eternamente ogni ginocchio si deve piegare sulla terra, nei cieli e sotto terra e proclamare che Gesù è il Signore, a gloria di Dio Padre (2Cor 2,11). Beato chi confessa questa verità, facendola divenire sua vita per sempre. LETTURA DEL VANGELO In Gesù Cristo non solo si compiono le parole del giuramento o della promessa fatte dal Signore prima ad Abramo e poi a Davide. L’angelo del Signore chiamò dal cielo Abramo per la seconda volta e disse: «Giuro per me stesso, oracolo del Signore: perché tu hai fatto questo e non hai risparmiato tuo figlio, il tuo unigenito, io ti colmerò di benedizioni e renderò molto numerosa la tua discendenza, come le stelle del cielo e come la sabbia che è sul lido del mare; la tua discendenza si impadronirà delle città dei nemici. Si diranno benedette nella tua discendenza tutte le nazioni della terra, perché tu hai obbedito alla mia voce» (Gen 22,15-18). “Quando i tuoi giorni saranno compiuti e tu dormirai con i tuoi padri, io susciterò un tuo discendente dopo di te, uscito dalle tue viscere, e renderò stabile il suo regno. Egli edificherà una casa al mio nome e io renderò stabile il trono del suo regno per sempre. Io sarò per lui padre ed egli sarà per me figlio. Se farà il male, lo colpirò con verga d’uomo e con percosse di figli d’uomo, ma non ritirerò da lui il mio amore, come l’ho ritirato da Saul, che ho rimosso di fronte a te. La tua casa e il tuo regno saranno saldi per sempre davanti a te, il tuo trono sarà reso stabile per sempre”. Natan parlò a Davide secondo tutte queste parole e secondo tutta questa visione (2Sam 7,12-17). In Gesù Cristo si compie ogni altra profezia, giuramento, promessa fatta dal Signore Dio ai Padri. È Lui la discendenza di Abramo nella quale tutti i popoli dovranno essere benedetti: Fratelli, ecco, vi parlo da uomo: un testamento legittimo, pur essendo solo un atto umano, nessuno lo dichiara nullo o vi aggiunge qualche cosa. Ora è appunto ad Abramo e alla sua discendenza che furono fatte le promesse. Non dice la Scrittura: «E ai discendenti», come se si trattasse di molti, ma: E alla tua discendenza, come a uno solo, cioè Cristo. Ora io dico: un testamento stabilito in precedenza da Dio stesso, non può dichiararlo nullo una Legge che è venuta quattrocentotrenta anni dopo, annullando così la promessa. Se infatti l’eredità si ottenesse in base alla Legge, non sarebbe più in base alla promessa; Dio invece ha fatto grazia ad Abramo mediante la promessa (Gal 3,15-18). Ma prima che venisse la fede, noi eravamo custoditi e rinchiusi sotto la Legge, in attesa della fede che doveva essere rivelata. Così la Legge è stata per noi un pedagogo, fino a Cristo, perché fossimo giustificati per la fede. Sopraggiunta la fede, non siamo più sotto un pedagogo. Tutti voi infatti siete figli di Dio mediante la fede in Cristo Gesù, poiché quanti siete stati battezzati in Cristo vi siete rivestiti di Cristo. Non c’è Giudeo né Greco; non c’è schiavo né libero; non c’è maschio e femmina, perché tutti voi siete uno in Cristo Gesù. Se appartenete a Cristo, allora siete discendenza di Abramo, eredi secondo la promessa (Gal 3,23-29). Nella discendenza di Abramo entrano anche quattro donne: Tamar, Racab, Rut, Betsabea, la moglie di Uria l’Ittita. Ognuna di queste donne vive una sua particolare storia. Tutta l’umanità entra nella genealogia di Cristo Signore: il peccato, l’inganno, la fede, l’amore, l’adulterio, il vizio e la virtù. È una storia che ci rivela che solo per l’Onnipotenza del Signore ogni sua Parola si compie. Veramente nella genealogia di Gesù dobbiamo confessare quanto il Signore rivela a Geremia: Mi fu rivolta questa parola del Signore: «Che cosa vedi, Geremia?». Risposi: «Vedo un ramo di mandorlo». Il Signore soggiunse: «Hai visto bene, poiché io vigilo sulla mia parola per realizzarla» (Ger 1,11-12). Se il Signore non avesse vigilato, se il Signore non vigila sulla sua parole, le potenze delle tenebre l’avrebbero cancellata, la cancellerebbero senza lasciare traccia di essa. Sempre è stato e sempre sarà il Signore a custodire la Parola nella sua verità. Sempre però il Signore si serve di persone che ascoltano la sua voce e consacrano la loro vita all’obbedienza ad ogni sua Parola. LEGGIAMO IL TESTO DI Mt 1,1-17 Genealogia di Gesù Cristo figlio di Davide, figlio di Abramo. Abramo generò Isacco, Isacco generò Giacobbe, Giacobbe generò Giuda e i suoi fratelli, Giuda generò Fares e Zara da Tamar, Fares generò Esrom, Esrom generò Aram, Aram generò Aminadàb, Aminadàb generò Naassòn, Naassòn generò Salmon, Salmon generò Booz da Racab, Booz generò Obed da Rut, Obed generò Iesse, Iesse generò il re Davide. Davide generò Salomone da quella che era stata la moglie di Uria, Salomone generò Roboamo, Roboamo generò Abia, Abia generò Asaf, Asaf generò Giòsafat, Giòsafat generò Ioram, Ioram generò Ozia, Ozia generò Ioatàm, Ioatàm generò Acaz, Acaz generò Ezechia, Ezechia generò Manasse, Manasse generò Amos, Amos generò Giosia, Giosia generò Ieconia e i suoi fratelli, al tempo della deportazione in Babilonia. Dopo la deportazione in Babilonia, Ieconia generò Salatièl, Salatièl generò Zorobabele, Zorobabele generò Abiùd, Abiùd generò Eliachìm, Eliachìm generò Azor, Azor generò Sadoc, Sadoc generò Achim, Achim generò Eliùd, Eliùd generò Eleazar, Eleazar generò Mattan, Mattan generò Giacobbe, Giacobbe generò Giuseppe, lo sposo di Maria, dalla quale è nato Gesù, chiamato Cristo. In tal modo, tutte le generazioni da Abramo a Davide sono quattordici, da Davide fino alla deportazione in Babilonia quattordici, dalla deportazione in Babilonia a Cristo quattordici. Un evento storico deve convincerci come sia stato e sempre sarà il Signore a vegliare sulla sua Parola perché essa giunga a compimento, a realizzazione. Atalia, madre di Acazia, visto che era morto suo figlio, si accinse a sterminare tutta la discendenza regale. Ma Ioseba, figlia del re Ioram e sorella di Acazia, prese Ioas, figlio di Acazia, sottraendolo ai figli del re destinati alla morte, e lo portò assieme alla sua nutrice nella camera dei letti; lo nascose così ad Atalia ed egli non fu messo a morte. Rimase nascosto presso di lei nel tempio del Signore per sei anni; intanto Atalia regnava sul paese. Il settimo anno Ioiadà mandò a chiamare i comandanti delle centinaia dei Carii e delle guardie e li fece venire presso di sé nel tempio del Signore. Egli concluse con loro un’alleanza, facendoli giurare nel tempio del Signore; quindi mostrò loro il figlio del re. Diede loro le seguenti disposizioni: «Questo è ciò che dovrete fare: la terza parte di voi che inizia il servizio di sabato per fare la guardia alla reggia, il terzo alla porta di Sur e il terzo alla porta dietro i cursori, farete insieme la guardia al tempio, mentre gli altri due gruppi di voi, tutti quelli che lasciano il servizio di sabato, faranno la guardia nel tempio al re. Circonderete il re, ognuno con l’arma in pugno, e chi tenta di penetrare nello schieramento sia messo a morte. Sarete con il re in tutti i suoi movimenti». I comandanti delle centinaia fecero quanto aveva disposto il sacerdote Ioiadà. Ognuno prese i suoi uomini, quelli che entravano in servizio il sabato e quelli che smontavano il sabato, e andarono dal sacerdote Ioiadà. Il sacerdote consegnò ai comandanti di centinaia lance e scudi, già appartenenti al re Davide, che erano nel tempio del Signore. Le guardie, ognuno con l’arma in pugno, si disposero dall’angolo destro del tempio fino all’angolo sinistro, lungo l’altare e l’edificio, in modo da circondare il re. Allora Ioiadà fece uscire il figlio del re e gli consegnò il diadema e il mandato; lo proclamarono re e lo unsero. Gli astanti batterono le mani e acclamarono: «Viva il re!». Quando sentì il clamore delle guardie e del popolo, Atalia si presentò al popolo nel tempio del Signore. Guardò, ed ecco che il re stava presso la colonna secondo l’usanza, i comandanti e i trombettieri erano presso il re, mentre tutto il popolo della terra era in festa e suonava le trombe. Atalia si stracciò le vesti e gridò: «Congiura, congiura!». Il sacerdote Ioiadà ordinò ai comandanti delle centinaia, preposti all’esercito: «Conducetela fuori in mezzo alle file e chiunque la segue venga ucciso di spada». Il sacerdote infatti aveva detto: «Non sia uccisa nel tempio del Signore». Le misero addosso le mani ed essa raggiunse la reggia attraverso l’ingresso dei Cavalli e là fu uccisa (2Re 11,1-16). La Chiesa oggi così crede e così prega: «O Sapienza, che esci dalla bocca dell’Altissimo, ti estendi ai confini del mondo e tutto disponi con soavità e forza, vieni, insegnaci la via della saggezza». Madre della Sapienza, confermaci in questa purissima verità e fede. Amen.  
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
