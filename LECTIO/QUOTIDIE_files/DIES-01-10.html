<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-10</h1>-->
<h1>DIES-01-10</h1>

<h5>Oremus</h5>

<p>
<ul>
<li>Padre, se non ci avessi donato tuo Figlio, potremmo percepire il riflesso della tua bellezza solo nella creazione. Saremmo illuminati soltanto dalla fiduciosa luce della nostra coscienza e dalla Torà del tuo popolo prediletto: ma chi ce l'avrebbe svelata? Ma tu non hai permesso che continuassimo a brancolare nella notte: ci hai mandato il tuo Figlio unigenito, e la tua voce benedetta ce lo indica con tenerezza e ammirazione. È il tuo Figlio prediletto in cui ti compiaci; ha tutto il tuo favore e ci stringe già nel suo perdono, accecati dalla sua gioia. È l'immagine perfetta ed esatta del tuo splendore. Ci ha battezzati nello Spirito. Non siamo più percorsi dal freddo o dalle fiamme, ma siamo dentro il suo fuoco. Ci educa nelle nostre lunghe peripezie spirituali. E noi non siamo più soli.</li>
</ul>
</p>

<p>
<ul>
<li>Novena al Santo Bambino Gesù di Praga (9) / E Tu, o Madre mia Maria, per il potere immenso che hai sul Cuore del tuo Figlio Divino, parla per me a Gesù ed ottienimi per i suoi e i tuoi meriti, la grazia che ho chiesto nel corso di questa novena. Avvalora le mie povere preghiere, affinché per il tuo materno intervento mi senta presto consolato. Sì, lo spero dalla tua bontà e dalla misericordia del Bambino Divino, confido anzi che la grazia che attendo oggi stesso mi sarà concessa in tutta la sua pienezza. Bambino Gesù, Vergine Santissima, vi supplico affinché la mia speranza non resti delusa! / Santo Bambino Gesù, benedicimi. / Pater, Ave, Gloria / Santo Bambino Gesù, ascoltami. / Pater, Ave, Gloria / Santo Bambino Gesù, esaudiscimi. / Pater, Ave, Gloria</li>
</ul>
</p>

<p>
<ul>
<li>Novena a Sant'Antonio Abate (3) / O Sant'Antonio che con la parola e con l'esempio fosti guida a tanti discepoli ottienici la grazia di testimoniare con la vita ciò che annunciamo con le parole. / Gloria al Padre...</li>
</ul>
</p>

<p>
<ul>
<li>Signore Gesù, insegnami a conoscerti, a venire a te, con semplicità, come un bambino. Signore Gesù, voglio venire a te come un bambino, fammi dono della tua semplicità, aiutami a venire a te, a parlare con te, con semplicità. Prendimi tra le tue braccia, imponi le tue mani su di me. Benedicimi. Amen. (Robert Faricy SJ e Luciana Pecoraio)</li>
</ul>
</p>

<p>
<ul>
<li>Con la potenza della Parola / Se vogliamo pregare che scenda su di noi il regno di Dio, questo gli chiediamo con la potenza della Parola: che io sia allontanato dalla corruzione, sia liberato dalla morte, sia sciolto dalle catene dell’errore; non regni mai la morte su di me, non abbia mai potere su di noi la tirannia del male, non domini su di me l’avversario né mi faccia prigioniero attraverso il peccato, ma venga su di me il tuo regno affinché si allontanino da me le passioni che ora mi dominano e signoreggiano. Come infatti si dissolve il fumo, così esse si dissolveranno; come si scioglie la cera al cospetto del fuoco, così esse periranno. Quando verrà tra noi il regno di Dio, tutte le cose che ora ci dominano saranno condannate alla sparizione. (San Gregorio di Nissa)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a><br>
10 gennaio: san Milziade, papa; san Paolo, primo eremita; san Gregorio, vescovo di Nissa; san Giovanni, vescovo di Gerusalemme; san Petronio, vescovo di Die; san Marciano, sacerdote; san Valerio, eremita; san Domiziano, metropolita di Melitene; sant'Agatone, papa; sant'Arconzio, vescovo di Viviers; san Pietro Orseolo, eremita; beato Benincasa, abate di Cava; san Guglielmo, cistercense, vescovo di Bourges; beato Gonslavo, domenicano ed eremita; beato Gregorio X, papa; beato Egidio, francescano ed eremita; beata Anna degli Angeli Monteagudo, vergine domenicana; santa Francesca Sales Aviat, vergine, fondatrice delle Suore Oblate di San Francesco di Sales; beata Maria Addolorata Rodríguez Sopeña, vergine, fondatrice dell'Istituto delle Dame Catechiste.
</p>

<h5>Quotes</h5>

<p>
<ul>
<li>La vita non è aspettare che passi la tempesta, ma imparare a ballare sotto la pioggia. (Mahatma Gandhi)</li>
<li>E’ nella misericordia che il cielo incontra la terra. (Annalena Tonelli)</li>
<li>I grandi spiriti hanno sempre incontrato l'opposizione violenta delle menti mediocri. (Albert Einstein)</li>
</ul>
</p>

<h5>Poesia</h5>

<p>
<ul>
<li>I poemi di Fresnes - Salmo I / L'opera dei malvagi è caduca, / Gli idoli d'oro che hanno innalzato / Un giorno crolleranno sulla loro base di sabbia / E il buio cadrà sulle loro forme sognate. / O Signore, noi che siamo stati rinchiusi dietro queste porte, / E che siamo stati sbarrati con mille catenacci, / Noi per i quali i soldati di questa fortezza / Fanno risuonare i loro passi nel chiuso dei corridoi, / O Signore, Voi sapete che sdraiati sulla paglia / O sul duro cemento delle prigioni senza finestre / Abbiamo saputo trovare in noi stessi, sia quel che sia, / La speranza incrollabile dei tempi migliori. / Abbiamo ricordato gli antichi affetti / Abbiamo disegnato sul gesso dei muri / Le affascinanti immagini della nostra santa giovinezza / E i nostri Cuori senza rimorsi sanno che resteranno puri. / Fuori la stoltezza si bagna di rosso sangue, / E il nemico già si crede immortale / Ma egli solo spera nel lungo avvenire del suo potere. / E le sbarre, O Signore, non riescono a nasconderci il cielo. (Robert Brasillach)</li>
</ul>
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<p>
<ul>
<li>Inferno e Paradiso / Un sant’uomo un giorno chiese a Dio: Signore, mi piacerebbe sapere come sono fatti il Paradiso e l’Inferno. Dio condusse il sant’uomo verso due porte. Aprì una delle due e gli permise di guardare all’interno. Al centro della stanza c’era una grandissima tavola rotonda. Al centro della tavola si trovava un grandissimo recipiente contenente cibo dal profumo delizioso. Il sant’ uomo sentì l’acquolina in bocca. Le persone sedute attorno al tavolo erano magre, dall’aspetto livido e malato. Avevano tutti l’aria affamata. Avevano dei cucchiai dai manici lunghissimi, attaccati alle loro braccia. Tutti potevano raggiungere il piatto di cibo e raccoglierne un po’, ma poiché il manico del cucchiaio era più lungo del loro braccio, non potevano accostare il cibo alla bocca. Il sant’uomo tremò alla vista della loro miseria e delle loro sofferenze. Dio disse: Hai appena visto l’Inferno. Poi condusse l’uomo verso la seconda porta e l’aprì.. La scena che l’uomo vide era identica alla precedente. C’era la grande tavola rotonda, il recipiente che gli fece venire l’acquolina. Le persone intorno alla tavola erano ben nutrite e felici e conversavano tra di loro in un clima di festa animata, pur avendo anch’esse i cucchiai dai lunghi manici attaccati alle braccia. Il sant’uomo disse a Dio: Non capisco! E’ semplice, rispose Dio, guarda meglio e vedrai che tutto dipende da una sola abilità: essi hanno appreso ad imboccarsi gli uni gli altri, mentre quelli della prima stanza non pensano che a se stessi. Inferno e Paradiso sono uguali… la differenza la fa ognuno di noi! (Anonimo)</li>
</ul>
</p>

<h5>DengMingDao</h5>

<p>
Disastro / Notte muta e nera, / fuoco improvviso. / Distruzione. / Arriva un tempo in cui il disastro colpisce. E' così travolgente, che possiamo solo accettarlo. Il disastro altera il corso dei nostri giorni, del nostro lavoro, dei nostri stessi pensieri. Siamo tentati dì odiarlo, ma non serve. Non possiamo dire che il disastro ce l'aveva con noi, sebbene i suoi esiti siano stati mortali, così come è difficile dire che ci ha «mandato all'aria» i piani: perché, in un attimo, ha letteralmente sconvolto la nostra giornata. Il disastro è una cosa naturale, non una maledizione degli dèi, né una punizione. Scaturisce da un'interazione tra forze: il terremoto dalle pressioni sotterranee, l'uragano dal vento e dalla pioggia, l'incendio improvviso da una scintilla. Di fronte a un grande disastro, subito ci chiediamo: «Perché?» Invece non dovremmo permettere alla superstizione di interferire, impedendoci di accettare le cose con calma e obiettività. Nessun dio ci viene a trovare seminando distruzione. I disastri possono cambiarci profondamente, ma passano. Dobbiamo aggrapparci alle nostre convinzioni più radicate e ricordare i nostri intenti. Se restare cenere, o diventare araba fenice, dipende da noi.
</p>

<h5>InFinemDei</h5>

<p>
Ci troviamo di fronte a una sorpresa di Dio. Lo Spirito scende sotto forma di, o come una colomba. Per i cristiani abituati a leggere e interpretare tanto le immagini quanto i testi (si tratta della funzione pedagogica dell'iconografia), va da sé che lo Spirito abbia l'aspetto di una colomba. Ma questo simbolo non è utilizzato in nessun'altra parte della Bibbia. Allora, per capire bene questo intervento nel momento della teofania, cioè della manifestazione luminosa di Dio, dobbiamo indagare quale fosse il significato della colomba nella cultura ebraica, nel suo immaginario e nella sua memoria. I testi della Scrittura ci forniscono diverse piste: - l'amore, l'immagine dell'anima innamorata che tuba, la coppia e la sua fecondità. A questo significato è ricorso san Bernardo nel suo commento del Cantico, quando dice che la colomba nelle fenditure della roccia è l'anima che si nasconde amorosamente nelle piaghe di Cristo; - le lacrime, i singhiozzi della colomba, i gemiti e la nostalgia dell'esule; - la pura messaggera appartenente a un altro mondo. Essa appare, nel suo stato d'innocenza, dopo che il diluvio ha purificato la terra. "Chi sono quelle che volano come nubi e come colombe verso le loro colombaie?" (Is 60,8). E quando la colomba ha portato la luce nel mondo? Nei giorni di Noè (Gen 8,11), la colomba ritorna da lui la sera con un ramoscello di olivo nel becco. Dove ha trovato un ramoscello d'olivo? Rabbì Bebai ha detto: le porte dell'Eden le sono state aperte ed è proprio là che ha potuto trovare il ramoscello d'olivo (Midrash Rabba). Per il Midrash, la colomba ha oltrepassato le porte del cielo per andare a cercare nel giardino dell'Eden, nel paradiso, il pegno del perdono, della riconciliazione fra Dio e l'umanità. Nel libro dei Salmi, l'anima vorrebbe essere colomba per poter volare verso il riposo in Dio. Noi raggiungiamo dunque questo luogo del deserto della Giudea in cui il cielo si è aperto e notiamo, con l'esperienza degli apostoli e dei primi cristiani, che lo Spirito geme in noi per ristabilire la relazione padre-figlio di Dio. Lo Spirito pianga nel dono delle lacrime, ci conceda la tristezza che conduce al pentimento, faccia una breccia nel cielo perché le nostre preghiere possano giungere al cielo, ci apra infine le porte del paradiso. Lo Spirito scende sulle acque del battesimo rendendolo fecondo, così come lo Spirito scendeva sulle acque primordiali perché sorgesse il Verbo, la voce divina che avrebbe creato ogni cosa. In principio era il Verbo e tutto è stato fatto per mezzo di lui. Siamo all'alba di una nuova creazione. Ma torniamo alla tradizione, all'immagine della colomba per Giovanni Battista e per i suoi contemporanei. Ho scelto un bel testo del Midrash shir rabba, un testo molto eloquente (1,15): "I tuoi occhi sono colombe. Come la colomba tende il collo nel momento in cui la si sgozza, così Israele". "Per te ogni giorno siamo messi a morte, stimati come pecore da macello" (Sal 44,23). Come la colomba è sacrificata in espiazione dei peccati, così Israele espia per tutti i popoli: i settanta tori sacrificati da Israele nella festa di Succot corrispondono ai settanta popoli; il sacrificio vuole preservare il mondo dalla distruzione per causa loro. La colomba, per un ebreo che frequenta il tempio, è innanzitutto un animale destinato al sacrificio per il suo stesso essere senza macchia, bianco immacolato, e per il fatto che non si lamenta nel momento del sacrificio, ma, al contrario, tende il collo per farsi sgozzare in vista della remissione dei peccati. Tutto ciò che abbiamo detto si applica perfettamente a colui che Giovanni ha riconosciuto: "Ecco l'agnello di Dio che toglie i peccati del mondo". Gli altri riferimenti delle Scritture alla colomba riguardano tutti il tempio e il sacrificio. Non dimentichiamo le due colombe che Giuseppe ha portato ai sacerdoti. Lo Spirito designa Gesù come la vittima espiatoria, proprio mentre risuona la voce del Padre: "Tu sei il Figlio mio prediletto, in te mi sono compiaciuto". Per la prima volta, lo Spirito si rivela in forma di colomba per rivelare la missione salvifica del Figlio. (P. EPHRAIM)
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
