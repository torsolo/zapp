<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / <a href="./MM/bgm.mp3"><img src="./MM/audiolh.png"></a> Sabato della III settimana di Pasqua
</p>

<p>
<u>ANTIFONA</u> / Sepolti con Cristo nel Battesimo, con lui siete anche risorti mediante la fede nella potenza di Dio, che lo ha risuscitato dai morti. Alleluia. (Col 2,12)
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. <a href="./MM/Kyrie.mp3"><img src="./MM/audiolh.png"></a> Signore Pietà, Cristo pietà.
</p>

<p>
<u>GLORIA</u> / <a href="./MM/Gloria.mp3"><img src="./MM/audiolh.png"></a> Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
<u>COLLETTA</u> / O Dio, che nel fonte battesimale hai rinnovato coloro che credono in te, custodisci tutti i rinati in Cristo perché, vinto ogni assalto del male, conservino fedelmente la grazia della tua benedizione. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>La chiesa si consolidava, e con il conforto dello Spirito Santo cresceva di numero</b> / Dagli Atti degli Apostoli (At 9,31-42) / In quei giorni, la Chiesa era in pace per tutta la Giudea, la Galilea e la Samarìa: si consolidava e camminava nel timore del Signore e, con il conforto dello Spirito Santo, cresceva di numero. E avvenne che Pietro, mentre andava a far visita a tutti, si recò anche dai fedeli che abitavano a Lidda. Qui trovò un uomo di nome Enèa, che da otto anni giaceva su una barella perché era paralitico. Pietro gli disse: «Enèa, Gesù Cristo ti guarisce; àlzati e rifatti il letto». E subito si alzò. Lo videro tutti gli abitanti di Lidda e del Saròn e si convertirono al Signore. A Giaffa c'era una discepola chiamata Tabità - nome che significa Gazzella - la quale abbondava in opere buone e faceva molte elemosine. Proprio in quei giorni ella si ammalò e morì. La lavarono e la posero in una stanza al piano superiore. E, poiché Lidda era vicina a Giaffa, i discepoli, udito che Pietro si trovava là, gli mandarono due uomini a invitarlo: «Non indugiare, vieni da noi!». Pietro allora si alzò e andò con loro. Appena arrivato, lo condussero al piano superiore e gli si fecero incontro tutte le vedove in pianto, che gli mostravano le tuniche e i mantelli che Gazzella confezionava quando era fra loro. Pietro fece uscire tutti e si inginocchiò a pregare; poi, rivolto alla salma, disse: «Tabità, àlzati!». Ed ella aprì gli occhi, vide Pietro e si mise a sedere. Egli le diede la mano e la fece alzare, poi chiamò i fedeli e le vedove e la presentò loro viva. La cosa fu risaputa in tutta Giaffa, e molti credettero nel Signore. / Parola di Dio.
</p>

<p>
<u>PSALMUS</u> / <a href="./MM/SALMO117R.mp3"><img src="./MM/audiolh.png"></a> (Sal 115) <b>Che cosa renderò al Signore, per tutti i benefici che mi ha fatto?</b> Oppure: <b>Ti rendo grazie, Signore, perché mi hai salvato</b> / Che cosa renderò al Signore per quanto mi ha dato? Alzerò il calice della salvezza e invocherò il nome del Signore. / Adempirò i miei voti al Signore, davanti a tutto il suo popolo. Preziosa agli occhi del Signore è la morte dei suoi fedeli. / Sì, io sono il tuo servo, Signore, io sono tuo servo, figlio della tua ancella; hai spezzato le mie catene. A te offrirò sacrifici di lode e invocherò il nome del Signore.
</p>

<p>
<u>ACCLAMATIO</u> / Alleluia, Alleluia / Le tue parole, Signore, sono spirito e vita; tu hai parole di vita eterna. (Gv 6,63,68) Alleluia.
</p>

<p>
<u>VANGELO</u> / <b>Da chi andremo? Tu hai parole di vita eterna</b> / Dal Vangelo secondo  Giovanni (Gv 6,60-69) / In quel tempo, molti dei discepoli di Gesù, dopo aver ascoltato, dissero: «Questa parola è dura! Chi può ascoltarla?». Gesù, sapendo dentro di sé che i suoi discepoli mormoravano riguardo a questo, disse loro: «Questo vi scandalizza? E se vedeste il Figlio dell'uomo salire là dov'era prima? È lo Spirito che dà la vita, la carne non giova a nulla; le parole che io vi ho detto sono spirito e sono vita. Ma tra voi vi sono alcuni che non credono». Gesù infatti sapeva fin da principio chi erano quelli che non credevano e chi era colui che lo avrebbe tradito. E diceva: «Per questo vi ho detto che nessuno può venire a me, se non gli è concesso dal Padre». Da quel momento molti dei suoi discepoli tornarono indietro e non andavano più con lui. Disse allora Gesù ai Dodici: «Volete andarvene anche voi?». Gli rispose Simon Pietro: «Signore, da chi andremo? Tu hai parole di vita eterna e noi abbiamo creduto e conosciuto che tu sei il Santo di Dio». / Parola del Signore.
</p>

<p>
<u>CREDO</u> / <a href="./MM/Credo.mp3"><img src="./MM/audiolh.png"></a> Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / Gesù è il Santo di Dio, che ci invita ad un banchetto dove si manifesta la veracità della nostra fede in lui. Rivolgiamoci a Dio, dicendo: <b>Donaci la fede, o Padre.</b> / Perchè i ministri della Chiesa siano apostoli della consolazione dello Spirito, per la crescita nella fede e nel timore del Signore. Preghiamo: / Perchè i vescovi nelle loro visite pastorali trovino accoglienza aperta e generosa e possano animare le chiese locali alla comunione, al servizio e all'impegno di evangelizzazione. Preghiamo: / Perchè i credenti sappiano riconoscere nei segni sacramentali di oggi i gesti prodigiosi degli apostoli, che risanano e risuscitano i malati e i caduti nel male. Preghiamo: / Perchè coloro che si scandalizzano del duro linguaggio della fede e del vangelo della croce, comprendano che le parole di Cristo sono sorgenti di vita eterna. Preghiamo: / Perchè noi qui presenti facciamo l'esperienza di Pietro nell'appellarci alle parole di vita eterna del Cristo, ogni qualvolta siamo tentati di incredulità o di fuga. Preghiamo: / Per il parroco. / Per le associazioni caritative della parrocchia. / Padre santo, che ci doni di poter venire al tuo Figlio nell'esperienza di una fede che non è frutto della logica della carne ma della potenza dello Spirito, rendici degni del mistero di vita che tanto spesso celebriamo e viviamo. Per Cristo nostro Signore. Amen.
</p>

<p>
<u>OFFERTORIO</u> / Accogli, Padre misericordioso, le offerte di questa famiglia, perché con l’aiuto della tua protezione custodisca i doni ricevuti e raggiunga quelli eterni. Per Cristo nostro Signore. ♦ Il sacrificio che ti offriamo, o Signore, ci purifichi, e renda coloro che sono uniti in un solo Battesimo partecipi degli stessi misteri. Per Cristo nostro Signore.
</p>

<p>
<u>PREFAZIO</u> / <b>Cristo vive per sempre e intercede per noi</b> / È veramente cosa buona e giusta, nostro dovere e fonte di salvezza, proclamare sempre la tua gloria, o Signore, e soprattutto esaltarti in questo tempo nel quale Cristo, nostra Pasqua, si è immolato. Egli continua a offrirsi per noi e intercede come nostro avvocato; immolato sulla croce, più non muore, e con i segni della passione vive immortale. Per questo mistero, nella pienezza della gioia pasquale, l’umanità esulta su tutta la terra e le schiere degli angeli e dei santi cantano senza fine l’inno della tua gloria: <a href="./MM/Sanctus.mp3"><img src="./MM/audiolh.png"></a> Santo, Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / «Padre, prego per quelli che crederanno in me, perché tutti siano una cosa sola, e il mondo creda che tu mi hai mandato», dice il Signore. Alleluia. (Gv 17,20-21) ♦ Signore, da chi andremo? Tu hai parole di vita eterna. Alleluia. (Gv 6,68)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Nutriti dai sacramenti del tuo Cristo, ti preghiamo, o Signore: rinnova nella tua Chiesa la grazia della santità che tu le hai donato, e concedi a coloro che si gloriano del nome cristiano di servirti nell’unità della fede. Per Cristo nostro Signore. ♦ Custodisci con instancabile amore, o Padre, il popolo che hai salvato, perché coloro che sono stati redenti dalla passione del tuo Figlio partecipino alla gioia della sua risurrezione. Egli vive e regna nei secoli dei secoli.
</p>

<h3>LECTIO</h3>

<p>
<u>EVANGELIZO1</u> / 
</p>

<p>
<u>EVANGELIZO2</u> / 
</p>

<p>
<u>EVANGELIZO-21</u> / San Giovanni Crisostomo (ca 345-407) sacerdote ad Antiochia poi vescovo di Costantinopoli, dottore della Chiesa / Omelia sul Vangelo di San Matteo, 82; PG 58, 743 / «Le parole che vi ho dette sono spirito e vita» / «Prendete e mangiate, dice Gesù, questo è il mio corpo, che è per voi» (cf 1 Cor 11,24). Perché i discepoli non sono stati turbati da queste parole? Perché Cristo aveva già detto loro molte cose in proposito (Gv 6). (...) Fidiamoci pienamente di Dio, anche noi. Non facciamogli obiezioni, anche se ciò che dice sembra contrario ai nostri ragionamenti e a ciò che vediamo. Piuttosto, la sua parola diventi guida e maestra della nostra ragione e del nostro stesso sguardo. Assumiamo questo atteggiamento di fronte ai misteri sacri: non guardiamo solo ciò che cade sotto i sensi, ma consideriamo soprattutto le parole del Signore. La sua parola non può ingannarci, mentre i sensi facilmente ci fanno sbagliare; essa non è mai errata, mentre quelli sbagliano molto spesso. Quando il Verbo dice: «Questo è il mio corpo», fidiamoci di lui, crediamo e contempliamolo con gli occhi dello spirito. (...) Quanti oggi dicono: «Come vorrei vedere Cristo in persona, il suo volto, i suoi vestiti, le sue scarpe». Ebbene, nell'Eucaristia è lui che vedi, tocchi, lui che ricevi! Desideravi vedere i suoi vestiti;  ed è lui stesso che si dona a te non solo per farsi vedere, ma perché tu possa toccarlo, mangiarlo, accoglierlo nel tuo cuore. Pertanto nessuno si avvicini con indifferenza e trascuratezza; piuttosto, tutti gli si accostino animati d'amore ardente.
</p>

<p>
<u>DiBruno1</u> / 
</p>

<p>
<u>DiBruno2</u> / 
</p>

<p>
<u>DIBRUNO-21</u> / Volete andarvene anche voi? (Gv 6,60-69) / La salvezza dell’uomo è dalla verità e dalla grazia di Cristo e da Cristo verità e grazia di salvezza per ogni uomo. A nulla serve un Cristo senza verità e grazia. Cristo, verità e grazia sono una cosa sola. Si accoglie Cristo se si accoglie la sua verità e la sua grazia. Non si accoglie la sua verità e la sua grazia non si accoglie Cristo. Un Cristo separato dalla grazia e dalla verità a nulla serve. Vale questo principio di vita eterna anche per gli Apostoli del Signore, portatori nel mondo di Cristo verità e grazia di salvezza per ogni uomo. L’Apostolo Paolo annuncia Cristo ai suoi fratelli secondo la carne. Essi lo rifiutano. Lui si rivolge ai pagani. Non può dare se stesso ai suoi fratelli, senza dare Cristo Gesù. Cristo, la verità, la grazia, l’Apostolo sono una sola cosa, inseparabili in eterno. È verità questa che mai nessun Apostolo dovrà dimenticare: “Arrivati a Roma, fu concesso a Paolo di abitare per conto suo con un soldato di guardia. Dopo tre giorni, egli fece chiamare i notabili dei Giudei e, quando giunsero, disse loro: «Fratelli, senza aver fatto nulla contro il mio popolo o contro le usanze dei padri, sono stato arrestato a Gerusalemme e consegnato nelle mani dei Romani. Questi, dopo avermi interrogato, volevano rimettermi in libertà, non avendo trovato in me alcuna colpa degna di morte. Ma poiché i Giudei si opponevano, sono stato costretto ad appellarmi a Cesare, senza intendere, con questo, muovere accuse contro la mia gente. Ecco perché vi ho chiamati: per vedervi e parlarvi, poiché è a causa della speranza d’Israele che io sono legato da questa catena». Essi gli risposero: «Noi non abbiamo ricevuto alcuna lettera sul tuo conto dalla Giudea né alcuno dei fratelli è venuto a riferire o a parlar male di te. Ci sembra bene tuttavia ascoltare da te quello che pensi: di questa setta infatti sappiamo che ovunque essa trova opposizione». E, avendo fissato con lui un giorno, molti vennero da lui, nel suo alloggio. Dal mattino alla sera egli esponeva loro il regno di Dio, dando testimonianza, e cercava di convincerli riguardo a Gesù, partendo dalla legge di Mosè e dai Profeti. Alcuni erano persuasi delle cose che venivano dette, altri invece non credevano. Essendo in disaccordo fra di loro, se ne andavano via, mentre Paolo diceva quest’unica parola: «Ha detto bene lo Spirito Santo, per mezzo del profeta Isaia, ai vostri padri: Va’ da questo popolo e di’: Udrete, sì, ma non comprenderete; guarderete, sì, ma non vedrete. Perché il cuore di questo popolo è diventato insensibile, sono diventati duri di orecchi e hanno chiuso gli occhi, perché non vedano con gli occhi, non ascoltino con gli orecchi e non comprendano con il cuore e non si convertano, e io li guarisca! Sia dunque noto a voi che questa salvezza di Dio fu inviata alle nazioni, ed esse ascolteranno!». Paolo trascorse due anni interi nella casa che aveva preso in affitto e accoglieva tutti quelli che venivano da lui, annunciando il regno di Dio e insegnando le cose riguardanti il Signore Gesù Cristo, con tutta franchezza e senza impedimento” (At 28,16-31). Cristo Gesù, verità, grazia, parola, Apostolo sono una cosa sola, sempre. / In quel tempo, molti dei discepoli di Gesù, dopo aver ascoltato, dissero: «Questa parola è dura! Chi può ascoltarla?». Gesù, sapendo dentro di sé che i suoi discepoli mormoravano riguardo a questo, disse loro: «Questo vi scandalizza? E se vedeste il Figlio dell’uomo salire là dov’era prima? È lo Spirito che dà la vita, la carne non giova a nulla; le parole che io vi ho detto sono spirito e sono vita. Ma tra voi vi sono alcuni che non credono». Gesù infatti sapeva fin da principio chi erano quelli che non credevano e chi era colui che lo avrebbe tradito. E diceva: «Per questo vi ho detto che nessuno può venire a me, se non gli è concesso dal Padre». Da quel momento molti dei suoi discepoli tornarono indietro e non andavano più con lui. Disse allora Gesù ai Dodici: «Volete andarvene anche voi?». Gli rispose Simon Pietro: «Signore, da chi andremo? Tu hai parole di vita eterna e noi abbiamo creduto e conosciuto che tu sei il Santo di Dio». / Gesù non si separa dalla sua verità. Neanche l’Apostolo si dovrà mai separare dalla sua verità. I mali sorgono nella Chiesa quando l’Apostolo si separa dalla sua verità. / Madre della Redenzione, Angeli, Santi, fate che mai ci separiamo dalla nostra verità.
</p>

<p>
<u>SILVESTRINI-21</u> / La Chiesa cresceva, ricolma del conforto dello Spirito Santo.<br>
Pietro va in “visita pastorale” alle comunità della costa palestinese. Il senso della sua presenza si manifesta attraverso il suo operare: portando liberazione nel nome del Signore, suscita la fede. La risurrezione è per eccellenza, la parola “scandalosa” di Dio (6,62). Solo l'intelligenza dello Spirito apre la comprensione e l'accettazione del mistero di Dio. L'offerta che Gesù fa di se stesso come pane di vita, come carne da mangiare e sangue da bere, è giudicata “dura”, difficile da accettare, e viene rifiutata, perché non è capita nel suo significato profondo. Restano però fedeli a Gesù gli apostoli: la loro fede è espressa e interpretata da Pietro. In realtà anche un apostolo non crede che Gesù abbia parola di vita eterna, non lo riconosce come “il santo di Dio”. E' Giuda che lo tradirà, anzi che ha già incominciato a tradirlo. Noi invece, umilmente prostrati nella richiesta di aumentare la nostra fede con Pietro diciamo: Signore, da chi andremo, tu solo hai parole di vita, e di vita eterna.
</p>

<p>
<u>LOYOLA1</u> / 
</p>

<p>
<u>LOYOLA2</u> / 
</p>

<p>
<u>LOYOLA-21</u> / La folla è sazia, è stata sfamata: c’erano pane e pesce per tutti. Ma ancora non comprende il senso profondo di quel saziarsi. Gesù allora si manifesta: io sono il pane, io sono il Figlio, seguite me, mangiate me e vivrete per sempre. Queste sono le parole dure, queste sono le parole che mettono in crisi i discepoli perché richiedono un cambio di passo, un atto di fede, passare dalla carne, cioè da ciò che è terreno e umano e che conosciamo, allo spirito e a un messaggio nuovo. Vivere con Gesù, condividere con lui esperienze, guarigioni, parole, questo sì, si può fare. Ma credere che Dio si sia fatto limitato e ci sia venuto ad amare e salvare così, questo come è possibile? Quali garanzie, quali prove mi dai? Nessuna garanzia, siamo liberi. Liberi di andarcene, di scegliere la carne, l’ordinario, ciò che conosciamo e che ci fa sentire “sicuri”. Liberi di restare, riconoscendo che non c’è alternativa a questo amore che rende la nostra vita eterna, perché piena. / Quali sono state le ultime parole dure che mi hanno messo in crisi? In quali occasioni ho deciso di allontanarmi? Che cosa mi ha riportato indietro? Ma io, che in quel pane ci sia la vita eterna, quanto ci credo? (Francesca Carraro)
</p>

<p>
<u>LettureBose</u> / Cos'è buono se non la pace? / Il primo gradino dell'amore è nutrire l'affetto della carità con l'amicizia, ma è vertice della carità ripagare l'odio con l'amore. La prima cosa va considerata un dono, la seconda frutto della virtù. Al vertice dell'amore perfetto occorre aggiungere quell'affermazione del Signore: Se il tuo nemico ha fame, dagli da mangiare; se ha sete, dagli da bere. Facendo questo, accumulerai carboni ardenti sul suo capo (Rm 12,20). Chiunque tu sia, dunque, quando l'oltraggio dell'insolenza altrui ti toglie la pace e il dolore suscitato dalle offese ti tormenta, se vuoi essere perfetto, raffrena con la moderazione la tua ira e con il bene della pazienza allontana da te l'odio dello sdegno malvagio. Oppure se tanto desideri vendicarti, abbi pietà di quelli che ignorano che la salvezza dell'anima consiste in questa perfezione dell'amore. Forse l'odio va contraccambiato con l'odio e la cattiveria è ripagata dall'offesa? Aver provocato un fratello alla collera è grave, ma che colui che è provocato non desista è vergognoso! I semi dell'odio, infatti, portano abbondantissimi frutti di iniquità e attuano la vendetta sia quando chi ha provocato la lite si vergogna di chiedere perdono al fratello, sia quando l'offeso, a buon diritto secondo la sua opinione, cerca la vendetta per l'offesa arrecatagli ... L'evangelista aggiunge qualcos'altro alla grandezza dell'amore; dice: Ama il prossimo tuo come te stesso (Mt 22,39). Vediamo chi sia questo prossimo che l'evangelista raccomanda con tanta premura ... Tuo prossimo è ogni uomo, che è unito a te per la medesima legge del cristianesimo. Tuo prossimo è chi sembra estraneo alla comunità ecclesiale. Tuo prossimo è chiunque è prossimo di Cristo. E dunque, chi ama il prossimo, ama Dio. Così chi ama Dio deve venerare colui che è prossimo del suo Cristo. Il profeta lodando l'unione fraterna dice: Ecco, com'è bello e quant'è gioioso l'abitare tra fratelli insieme (Sal 132 [133],1). Cos'è buono nella vita dell'uomo se non la pace? (Valeriano di Cimiez, Omelie 12,2.6) 
</p>

<p>
<u>FEGF1</u> / Questo è il pane che discende dal cielo, perché chi ne mangia non muoia, di San Pier Damiani nel undicesimo secolo / La Vergine Maria ha dato alla luce Gesù Cristo, l’ha riscaldato nelle sue braccia, l’ha avvolto in fasce e l’ha circondato di cure materne. È proprio lo stesso Gesù di cui riceviamo ora il corpo e beviamo il sangue redentore nel sacramento dell’altare. Questo ritiene vero la fede cattolica, questo insegna fedelmente la Chiesa. Nessuna lingua umana potrà mai glorificare abbastanza colei dalla quale ha preso carne, lo sappiamo, «il mediatore fra Dio e gli uomini» (1 Tm 2,5). Nessun omaggio umano è all’altezza di colei il cui grembo purissimo ha dato il frutto che è il cibo delle nostre anime: colui, in altri termini, che rende testimonianza a se stesso con le parole: «Io sono il pane vivo, disceso dal cielo. Se uno mangia di questo pane vivrà in eterno». Infatti, noi che eravamo stati cacciati dal paradiso di delizie a causa di un cibo, per mezzo di un cibo ritroviamo le gioie del paradiso. Eva ha preso un cibo, e siamo stati condannati a un digiuno eterno; Maria ha dato un cibo, e la porta del banchetto del cielo ci è stata aperta.
</p>

<p>
<u>FEGF2</u> / LA GLORIA DI DIO  di sant'Ireneo di Lione nel secondo secolo / Chi opera tutto in tutti è il Dio invisibile; la sua natura e la sua grandezza sono indescrivibili per una creatura; tuttavia non è del tutto inconoscibile: mediante il Verbo tutti possono apprendere che c'è un solo Dio Padre che tutto contiene e a tutti dà l'essere, come è scritto nel Vangelo: "Nessuno ha mai visto Dio se non il Figlio unigenito che si trova nel seno del Padre: lui ce lo ha rivelato" (Gv. 1,18) Il Figlio parla dall'inizio del Padre perché dall'inizio è col Padre e manifesta al genere umano le visioni profetiche, i diversi carismi, i suoi uffici e la gloria del Padre, gradualmente e tempestivamente secondo l'utilità. Dove c'è successione c'è continuità, dove c'è continuità c'è tempestività, dove c'è tempestività c'è utilità. Per questo il Verbo si è fatto dispensatore della gloria del Padre ad utilità degli uomini per mostrare Dio all'uomo e portare l'uomo a Dio; egli mantiene l'invisibilità del Padre perché l'uomo non disprezzi Dio e abbia sempre a progredire; d'altra parte rende visibile Dio all'uomo per diverse economie perché completamente privo di Dio l'uomo non cessi di esistere. Gloria di Dio è l'uomo che vive  e la sua vita consiste nel vedere Dio. Se la manifestazione di Dio mediante la creazione dà vita a tutti i viventi, a maggior ragione la manifestazione del Padre mediante il Verbo dà vita a quelli che lo contemplano.
</p>

<p>
<u>LuigiMariaEpicoco</u> / Vita viva / «Questa parola è dura! Chi può ascoltarla?». Leggiamo nel Vangelo di oggi. E in fondo non hanno tutti i torti a dire questo perché la fatica che fa fare Gesù non riguarda una capacità che si apprende con il tempo, ma è un dono che si riceve solo da parte di Dio. Senza la fede ciò che Gesù dice rimane faticoso da capirlo e da viverlo.  La fede è un’esperienza di tutta la persona e non solo della testa. Un bambino capisce il valore dell’abbraccio della madre solo molto tempo dopo che ne ha fatto esperienza, ma quell’abbraccio era vero anche quando la sua testa non riusciva a codificarlo fino in fondo. Lo capiva per intuito, per cuore, per corpo e poi un giorno anche attraverso la testa, ma mai arriverà a dire che l’abbraccio è solo quello che ha nella sua testa, è molto di più. Capita così anche per la fede ma molto spesso ci allontaniamo solo perché immediatamente non teniamo tutto sotto controllo con la nostra testa. Credere significa avere l’umiltà e il realismo di Pietro che interrogato da Gesù insieme agli altri così risponde: “«Volete andarvene anche voi?». Gli rispose Simon Pietro: «Signore, da chi andremo? Tu hai parole di vita eterna e noi abbiamo creduto e conosciuto che tu sei il Santo di Dio»”. Signore non sempre capiamo tutto ma in fondo sappiamo che conviene rimanere. Un giorno capiremo. Ma tutto questo inevitabilmente non semplifica le cose ma le complica. Avviene una sorta di selezione nel seguito di Gesù. L’esame non è fatto di risposte giuste e sbagliate. L’esame è fatto da un’unica domanda che dovrebbe suonare così: “sei disposto a rimanere anche davanti a ciò che non puoi controllare fino in fondo?”. Si può andare via, oppure si può rimanere alla maniera di Pietro, con l’unica motivazione che in fondo non è una buona idea lasciare ciò che ci ha fatto sperimentare la vita come qualcosa di veramente vivo. Perché la vita eterna non è solo la vita che non finisce, ma la vita viva che tutti cerchiamo. La scelta è tra ciò che soddisfa nell’immediato e ciò che salva per sempre.
</p>

<p>
<u>RobertoPasolini</u> / Àlzati / Alla vigilia della domenica del «buon Pastore» risuona, per i discepoli di ogni tempo e di ogni luogo, lo stesso drammatico interrogativo con cui si conclude il capitolo sesto del vangelo di Giovanni: «Volete andarvene anche voi?» (Gv 6,67). Rispondere a questa domanda diventa cruciale se davvero vogliamo perseverare nella sequela del Cristo risorto e, soprattutto, riconoscerne l’odore e l’autorità necessari per proseguire il cammino verso la vita eterna. In questa occasione, la risposta di Pietro è scevra da qualsiasi stonatura e sembra rappresentare bene il sentire di tutto il gruppo dei Dodici: «Signore da chi andremo? Tu hai parole di vita eterna e noi abbiamo creduto e conosciuto che tu sei il Santo di Dio» (Gv 6,68-69). Il riconoscimento della santità di Dio presente in Cristo non può essere ridotto a una dichiarazione di intenti a non revocare la sequela nei momenti di difficoltà, ma esige un passo ulteriore. La reazione di quegli altri discepoli che decidono di tornare indietro «e non andavano più con lui» (6,66) ci offre una chiave per capire dove si radichi l’incapacità di aderire pienamente alla santità di Dio presente nella carne umana del Verbo: «Questa parola è dura! Chi può ascoltarla?» (Gv 6,60). Il lungo discorso sul pane di vita che, prendendo le mosse dal segno dei pani e dei pesci, giunge a proclamare quanta intimità Dio voglia stabilire tra la sua santità e la nostra natura creaturale, risuona duro perché chiede di accettare l’accoglienza di una comunione profonda senza annullare una radicale differenza. Offrendoci la sua vita come un pezzo di pane, che si lascia masticare e metabolizzare per dare vita, il Signore Gesù vuole assicurarci che la nostra intimità con la santità di Dio si può esprimere soltanto con la disponibilità ad accogliere l’alterità della sua natura d’amore: «Questo vi scandalizza? E se vedeste il Figlio dell’uomo salire là dove era prima?» (Gv 6,61-62). Il quarto vangelo non riporta il momento dell’ascensione di Gesù al Padre, considerando già il momento della morte in croce come la definitiva ascesa del Verbo di Dio alla destra della gloria del Padre. In questa prospettiva, la santità di Dio appare ancora più chiaramente come quel modo di vivere in cui si è disposti – e felici – di poter affermare la vita dell’altro anziché la propria. Naturalmente ciò implica una capacità di superamento delle logiche dell’egoismo e dell’individualismo, contro cui la nostra umanità si trova a dover combattere senza tregua: «È lo Spirito che dà la vita, la carne non giova a nulla; le parole che io vi ho detto sono spirito e sono vita» (Gv 6,63). Le immagini della prima lettura ci offrono una pista di approfondimento di quali conseguenze possano determinare, nella vita di un discepolo, l’intuizione della santità di Dio e la disponibilità a entrare in comunione con essa. È proprio lo stesso Pietro a compiere due miracoli, il cui fine ultimo sembra essere sempre la possibilità di rimettersi in piedi e in cammino verso una vita affrancata dalla paralisi della morte. C’è Enèa, «che da otto anni giaceva su una barella perché era paralitico» (At 9,33), e poi c’è «Tabità» che, in quei giorni, si ammalò e morì» (9,37). A entrambi, dopo aver pregato e fatto memoria del nome santo di «Gesù Cristo», l’apostolo impartisce lo stesso imperativo: «àlzati» (9,34.40). Queste due guarigioni possono diventare una bella verifica per il nostro cammino pasquale, sulle orme del Risorto e di coloro che, in lui, sono risorti dal peccato. Basterebbe chiederci se stiamo iniziando a guarire dalle nostre malattie più inveterate, e se stiamo imparando a rifarci il letto, cioè a non vivere più in quella sfiducia indolente di chi non ha più speranza nella realtà e fiducia nel prossimo. Ma, soprattutto, possiamo domandarci se stiamo sperimentando dall’alto quella forza di presentarci agli altri agili e viventi come quella «Gazzella» in cui risplende l’efficacia di una vita immersa in Cristo e consegnata ai fratelli: «abbondava in opere buone e faceva molte elemosine» (At 9,36).
</p>

<p>
<u>MichaelDavideSemeraro</u> / Il tuo nome è Gazzella, alleluia! / Concludiamo la lettura del capitolo sesto di Giovanni e se, guardiamo bene il testo, possiamo dire che la poesia dell’inizio si trasforma sotto i nostri occhi in dramma della fine. Il finissimo gesto di compassione e di amore con cui il Signore Gesù prende l’iniziativa di condividere, al massimo delle possibilità, il poco pane disponibile, ci porta, dopo un lungo discorso - che in realtà è una vera e propria catechesi - verso quella domanda che, benevolmente evitata all’inizio, viene posta così radicalmente alla fine: «Volete andarvene anche voi?» (Gv 6,67). È questa domanda che, ogni anno, la Liturgia sembra porre volutamente alla comunità dei credenti che rivivono, insieme ai neofiti, l’avventura della mistagogia proprio alla vigilia della domenica del “buon Pastore”. Se non sappiamo rispondere fino in fondo a questa domanda che il Signore pone «ai Dodici» e, attraverso di essi, alla Chiesa di ogni tempo e di ogni luogo, sarà quasi impossibile saper riconoscere la voce e metterci sui passi di Cristo Risorto. Rischia di essere quasi impossibile agire come le pecore fanno con il pastore di cui conoscono l’odore e di cui, alla fine, hanno addosso lo stesso odore, segno di una condivisione profonda e intima di un medesimo destino. La risposta di Simon Pietro, almeno per questa volta, è più che felice: «Signore, da chi andremo? Tu hai parole di vita eterna e noi abbiamo creduto e conosciuto che tu sei il Santo di Dio» (Gv 6,68-69). Riconoscere in Gesù «il santo di Dio» significa non solo onorarlo con la propria fede, rinnovando la propria disponibilità a seguirlo, ma comporta un passo ulteriore. Ciò che è «santo» è ciò che, pur entrando in contatto e in comunione con noi, è sempre oltre noi stessi ed esige una coscienza di differenza radicale che fa la qualità della relazione unica, una relazione che l’Altissimo ci ha offerto in Cristo Gesù, che ha dato la sua vita per noi come un pezzo di pane che si lascia mangiare e metabolizzare per dare vita. Riconoscere nel mistero pasquale il Cristo, significato nel sacramento dell’Eucaristia, significa ritornare continuamente al fondamento della nostra intimità con Dio, che si radica in una differenza assoluta. Allora le immagini della prima lettura ci possono offrire un ulteriore aiuto per dare contenuto all’intuizione e alla confessione di Simon Pietro. È proprio l’apostolo Pietro che compie due miracoli ravvicinati, entrambi con il sapore di un invito pressante a rimettersi in piedi e a riprendere il cammino: c’è Enea che «da otto anni giaceva su una barella perché era paralitico» (At 9,33), e c’è Tabità che Pietro richiama dal sonno e dall’immobilità della morte, riportandola a onorare pienamente il significato del suo nome: «Gazzella» (9,36). In realtà la vera Gazzella, che ci precede continuamente e ci chiede di stare al suo passo camminando alacremente nelle vie della santità, è Cristo Signore. Per questo lo riconosciamo con Pietro «il Santo di Dio» e ci rimettiamo alla sua sequela quasi volando, perché sappiamo che egli sempre ci precederà senza mai seminarci.
</p>

<p>
<u>HomilyVoice-21</u> / PRIMA LETTURA La Chiesa era dunque in pace per tutta la Giudea, la Galilea e la Samaria: si consolidava e camminava nel timore del Signore e, con il conforto dello Spirito Santo, cresceva di numero. Sempre per la Chiesa di Cristo Gesù vi sono tempi di pace e tempi di burrasca. Come serve la pace, così anche serve la burrasca. Questa verità così viene annunciata dalla Lettera agli Ebrei: “Altri, poi, furono torturati, non accettando la liberazione loro offerta, per ottenere una migliore risurrezione. Altri, infine, subirono insulti e flagelli, catene e prigionia. Furono lapidati, torturati, tagliati in due, furono uccisi di spada, andarono in giro coperti di pelli di pecora e di capra, bisognosi, tribolati, maltrattati – di loro il mondo non era degno! –, vaganti per i deserti, sui monti, tra le caverne e le spelonche della terra. Tutti costoro, pur essendo stati approvati a causa della loro fede, non ottennero ciò che era stato loro promesso: Dio infatti per noi aveva predisposto qualcosa di meglio, affinché essi non ottenessero la perfezione senza di noi. Anche noi dunque, circondati da tale moltitudine di testimoni, avendo deposto tutto ciò che è di peso e il peccato che ci assedia, corriamo con perseveranza nella corsa che ci sta davanti, tenendo fisso lo sguardo su Gesù, colui che dà origine alla fede e la porta a compimento. Egli, di fronte alla gioia che gli era posta dinanzi, si sottopose alla croce, disprezzando il disonore, e siede alla destra del trono di Dio. Pensate attentamente a colui che ha sopportato contro di sé una così grande ostilità dei peccatori, perché non vi stanchiate perdendovi d’animo. Non avete ancora resistito fino al sangue nella lotta contro il peccato e avete già dimenticato l’esortazione a voi rivolta come a figli: Figlio mio, non disprezzare la correzione del Signore e non ti perdere d’animo quando sei ripreso da lui; perché il Signore corregge colui che egli ama e percuote chiunque riconosce come figlio. È per la vostra correzione che voi soffrite! Dio vi tratta come figli; e qual è il figlio che non viene corretto dal padre? Se invece non subite correzione, mentre tutti ne hanno avuto la loro parte, siete illegittimi, non figli! (Eb 11,35-12,8). La persecuzione purifica la Chiesa da ogni infiltrazione di pensiero umano nella nostra santissima fede. Oggi molta è l’infiltrazione di pensieri umani che va tolta dalla fede. Se non vogliamo che il Signore lo faccia attraverso la persecuzione, siamo noi chiamati a purificare la fede con la potente luce della verità che viene dallo Spirito Santo. Quando la Chiesa viene purificata dalla luce che promana dal volto dei suoi figli, sempre essa si consolida e cammina nel timore del Signore. Sempre, con il conforto dello Spirito Santo, cresce di numero. Quando la Chiesa non cresce di numero è segno che le manca il conforto dello Spirito Santo. Quando manca del conforto dello Spirito Santo è segno che non cammina nel timore del Signore. Quando non cammina nel timore del Signore non solo non si consolida, si sgretola. Quando vediamo una comunità o parrocchiale, o diocesana o anche universale che si sgretola, allora è il segno che in quella comunità è venuto meno il timore del Signore. Poiché il timore del Signore è portato dallo Spirito santo, è segno che lo Spirito Santo non governa i cuori. Chi deve portare lo Spirito Santo nella comunità è ogni singola persona, ogni singolo membro del corpo di Cristo. Poiché lo Spirito Santo è lo Spirito di Cristo, per essere uno portatore dello Spirito Santo nella comunità, deve essere non solo unito a Cristo, ma anche si deve conformare al suo mistero e crescere in esso fino alla perfetta conformazione. Quando vi è separazione da Cristo Gesù, sempre vi è separazione dallo Spirito Santo e sempre si creano disgregazioni. Dobbiamo liberarci da quella tentazione subdola e ingannevole che ci fa credere che siamo gli altri a portare lo Spirito Santo nella comunità. Ognuno per la sua parte è responsabile di portare e di dare lo Spirito Santo perché aleggi in tutta la comunità nella quale noi viviamo. LEGGIAMO At 9,31-42 La Chiesa era dunque in pace per tutta la Giudea, la Galilea e la Samaria: si consolidava e camminava nel timore del Signore e, con il conforto dello Spirito Santo, cresceva di numero. E avvenne che Pietro, mentre andava a far visita a tutti, si recò anche dai fedeli che abitavano a Lidda. Qui trovò un uomo di nome Enea, che da otto anni giaceva su una barella perché era paralitico. Pietro gli disse: «Enea, Gesù Cristo ti guarisce; àlzati e rifatti il letto». E subito si alzò. Lo videro tutti gli abitanti di Lidda e del Saron e si convertirono al Signore. A Giaffa c’era una discepola chiamata Tabità – nome che significa Gazzella – la quale abbondava in opere buone e faceva molte elemosine. Proprio in quei giorni ella si ammalò e morì. La lavarono e la posero in una stanza al piano superiore. E, poiché Lidda era vicina a Giaffa, i discepoli, udito che Pietro si trovava là, gli mandarono due uomini a invitarlo: «Non indugiare, vieni da noi!». Pietro allora si alzò e andò con loro. Appena arrivato, lo condussero al piano superiore e gli si fecero incontro tutte le vedove in pianto, che gli mostravano le tuniche e i mantelli che Gazzella confezionava quando era fra loro. Pietro fece uscire tutti e si inginocchiò a pregare; poi, rivolto al corpo, disse: «Tabità, àlzati!». Ed ella aprì gli occhi, vide Pietro e si mise a sedere. Egli le diede la mano e la fece alzare, poi chiamò i fedeli e le vedove e la presentò loro viva. La cosa fu risaputa in tutta Giaffa, e molti credettero nel Signore. Pietro rimase a Giaffa parecchi giorni, presso un certo Simone, conciatore di pelli. L’Apostolo Pietro ricco di Spirito Santo nel suo cuore, nella sua mente, nella sua anima, nel suo spirito, visita le comunità. Se chiamato anche accorre. Qual è il frutto dello Spirito Santo che dimora in Lui? Per la fortezza e fermezza della sua fede in Cristo Gesù, lui opera guarigioni. Qual è il frutto di queste guarigioni? L’attestazione che veramente Gesù è con Pietro, veramente Gesù opera con i suoi discepoli, veramente Gesù è presenta nella nostra storia. Lui però non è presente solo. È presente con l’Apostolo. È presente con i discepoli che credono in Lui e lo amano. È presente e per mezzo di loro opera segni e prodigi. Se Gesù è presente con Pietro ed opera segni e prodigi, può essere presente con ogni altro discepolo e anche con lui operare segni e prodigi. Se Gesù con gli altri è presente e la sua presenza è ben visibile, perché con me non è presente? Le cause della non presenza vanno trovati in me, non di certo in Gesù. Perché Cristo Gesù sia presente e operante in noi, occorre che noi dimoriamo, abitiamo, siamo piantati nel suo Vangelo. Noi camminiamo con il Vangelo nel cuore e Lui cammina con noi. Se noi accreditiamo il suo Santissimo Nome, vivendo la sua Parola, come suo vero corpo, Lui sempre manifesterà la sua presenza. I segni che Pietro compie, opera, fa, sono attestazione che Gesù è con Lui. Ogni discepolo di Gesù deve manifestare che Cristo Signore è con lui. La prima attestazione che Gesù è con lui è una perfetta vita secondo il Vangelo, una vita consacrata all’obbedienza alla Parola. L’altro segno è l’attrazione a Cristo secondo la sua Parola. Se questi due segni non vengono operati, attestiamo che Gesù non è con noi. Gesù è con Pietro. Pietro è con Gesù. Lo attesta la Chiesa che cresce e si consolida. LETTURA DEL VANGELO Da quel momento molti dei suoi discepoli tornarono indietro e non andavano più con lui. Disse allora Gesù ai Dodici: «Volete andarvene anche voi?». Gli rispose Simon Pietro: «Signore, da chi andremo? Tu hai parole di vita eterna e noi abbiamo creduto e conosciuto che tu sei il Santo di Dio». Possiamo applicare a Cristo Gesù ciò che il Signore rivela, attraverso il profeta Malachia, sulla parzialità secondo la quale la sua Parola viene annunciata, insegnata, messa nei cuori. Ora a voi questo monito, o sacerdoti. Ecco, io spezzerò il vostro braccio. Così saprete che io ho diretto a voi questo monito, perché sussista la mia alleanza con Levi, dice il Signore degli eserciti. La mia alleanza con lui era alleanza di vita e di benessere, che io gli concessi, e anche di timore, ed egli mi temette ed ebbe riverenza del mio nome. Un insegnamento veritiero era sulla sua bocca né c’era falsità sulle sue labbra; con pace e rettitudine ha camminato davanti a me e ha fatto allontanare molti dal male. Infatti le labbra del sacerdote devono custodire la scienza e dalla sua bocca si ricerca insegnamento, perché egli è messaggero del Signore degli eserciti. Voi invece avete deviato dalla retta via e siete stati d’inciampo a molti con il vostro insegnamento; avete distrutto l’alleanza di Levi, dice il Signore degli eserciti. Perciò anche io vi ho reso spregevoli e abietti davanti a tutto il popolo, perché non avete seguito le mie vie e avete usato parzialità nel vostro insegnamento (Mal 2,1-9). Ora sostituiamo la Parola con Cristo Gesù. Come la Parola del Signore va predicata, annunciata, insegnata integra e pura senza alcuna parzialità, alterazione, cambiamento, modifica, così anche Cristo Gesù va dato ad ogni uomo integro, puro, nella pienezza della sua verità. Ecco la pienezza della verità di Cristo Gesù: Lui è il solo Figlio generato dal Padre nell’oggi dell’eternità. Il solo per mezzo del quale il Padre ha creato il cielo e la terra. Il solo che della creazione è la vita e la luce. Il solo Dio che si è fatto carne ed è venuto per portare sulla nostra terra la verità e la grazia. Il solo che conosce il Padre. Il solo che lo può a noi rivelare. Il solo Mediatore tra il Padre e l’intera creazione. Tutto il Padre ha messo nelle sue mani. Il solo Redentore. Il solo Salvatore. Il solo nome nel quale è stabilito che noi possiamo essere salvati. Il solo che è morto per i nostri peccati, Il solo che è risorto per la nostra giustificazione. Il solo che è stato costituito Signore e Giudice dei vivi e dei morti. Il solo che ha in mano il libro sigillato della storia. Il solo che può aprire i suoi sigilli. Il solo nostro vero Pastore che ci conduce alle sorgenti eterne delle acque della vita. Il solo Creatore della vera speranza. Il solo che ci nutre donandoci la sua carne da mangiare e il suo sangue da bere. Ecco la pienezza della verità di Cristo Gesù: La vita uno solo la può dare: Dio, il Creatore e il Signore dell’uomo. Solo Colui che ha creato l’uomo lo può ricreare e solo Lui lo può far ritornare dalla morte nella vita. Ma il Creatore e il Signore, che è vita eterna, ha stabilito con decreto eterno che la sua vita eterna sia solo Uno a darla ad ogni uomo: Cristo Gesù, il suo Unigenito Eterno fattosi carne. Poiché solo Dio è vita eterna e la vita eterna è in Cristo Gesù, senza la nostra conversione a Cristo mai potremo entrare in possesso della vita eterna. Senza la conversione a Cristo Gesù, l’uomo rimane nella sua morte. Ma se rimane nella sua morte, mai potrà produrre frutti di vita eterna. È nella morte, rimane nella morte, produce frutti di morte. Questa è la reale condizione di chi non si converte a Gesù Signore. LEGGIAMO IL TESTO DI Gv 6,60-69 Molti dei suoi discepoli, dopo aver ascoltato, dissero: «Questa parola è dura! Chi può ascoltarla?». Gesù, sapendo dentro di sé che i suoi discepoli mormoravano riguardo a questo, disse loro: «Questo vi scandalizza? E se vedeste il Figlio dell’uomo salire là dov’era prima? È lo Spirito che dà la vita, la carne non giova a nulla; le parole che io vi ho detto sono spirito e sono vita. Ma tra voi vi sono alcuni che non credono». Gesù infatti sapeva fin da principio chi erano quelli che non credevano e chi era colui che lo avrebbe tradito. E diceva: «Per questo vi ho detto che nessuno può venire a me, se non gli è concesso dal Padre». Da quel momento molti dei suoi discepoli tornarono indietro e non andavano più con lui. Disse allora Gesù ai Dodici: «Volete andarvene anche voi?». Gli rispose Simon Pietro: «Signore, da chi andremo? Tu hai parole di vita eterna e noi abbiamo creduto e conosciuto che tu sei il Santo di Dio». Cosa è l’Eucaristia? Essa è insieme sacramento e sacrificio. È sacrificio incruento perché la Santa Messa è vero annuncio della morte e della risurrezione del Signore. È vero memoriale vivo del mistero pasquale. Noi attualizziamo la morte e la risurrezione di Cristo fino al giorno della sua Parusia. Realmente, veramente, sostanzialmente Cristo Gesù si dona al Padre per la redenzione dell’umanità. Realmente, veramente, sostanzialmente Gesù compie il suo sacrificio vicario, offrendo se stesso perché siano perdonati i peccati. Chi partecipa alla Santa Messa diviene esso stesso offerta in Cristo al Padre per la redenzione del mondo. Diventa pertanto incomprensibile offrirsi al Padre in Cristo in sacrificio per il perdono dei peccati e poi, come vero corpo di Cristo, giustificare il male, partecipare alla santa Messa con il peccato nel cuore e nell’anima, accostarsi al sacramento dell’amore con nel cuore odio, invidia, superbia, avarizia, lussuria, ira, gola, accidia, nella trasgressione dei comandamenti e nel disprezzo del Vangelo del Signore. Così si rinnega con la vita quanto celebriamo nel mistero. L’Eucaristia è anche comunione con il corpo e con il sangue di Cristo Gesù. Noi riceviamo il corpo che si è offerto per noi, il corpo nel quale ciascuno di noi si è offerto in Cristo, il corpo anche da redimere offrendo il nostro sacrificio e la nostra vita in Cristo. Questo corpo è l’intera umanità, assunta nel suo vero corpo per opera dello Spirito Santo nel seno della Vergine Maria. Ora, come si può partecipare ad una Santa Messa con l’odio nel cuore verso i propri fratelli in Cristo o anche in Adamo, fratelli tutti da portare in Cristo con il nostro sacrificio unito al sacrificio di Cristo, divenendo noi con lui un solo sacrificio e una sola espiazione vicaria? Come può il presbitero celebrare il sacramento dell’amore con astio, desiderio di male, la calunnia nel cuore e la maledizione dei fratelli sulle labbra? Con l’odio nel cuore non solo non possiamo offrirci in Cristo, ma neanche possiamo pregare. Che il Signore ci aiuti a non disprezzare un così grande mistero di salvezza e di redenzione. La Madre di Gesù non permetta che ci si accosti in modo sacrilego al dono della morte e della risurrezione del figlio suo. Cristo, preso in modo parziale, accolto senza il mistero dell’Eucaristia, sacrificio e sacramento, non è il vero Cristo di Dio. È un idolo. Per questo Gesù lascia liberi tutti di andarsene. Lui è il vero Cristo nella pienezza della sua verità. Si prende una parte di Lui, Lui non è più il Cristo. Oggi anche noi con Pietro dobbiamo fare la stessa professione di fede: Tu, Signore, hai Parole di vita eterna. La Parola di Dio sulla tua bocca è verità. Tu sei il sacrificio e il sacramento della nostra vera salvezza. Madre di Cristo Gesù, aiutaci a seguire il Figlio Tuo nella purezza e pienezza della sua verità. Un Cristo senza verità è un idolo. Gli idoli non salvano. Salve solo il vero Cristo di Dio. Grazie, Madre Santa. Amen.  
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
