<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-09</h1>-->
<h1>DIES-04-09</h1>

<p>
Created sabato 03 aprile 2021
</p>

<h5>Oremus</h5>

<p>
<ul>
<li>I compiti della mia giornata sono ben definiti. Mattino dopo mattino, riparto da zero, e tuttavia so che il lavoro che mi aspetta è lo stesso che ho fatto la sera prima e che farò domani. Non vorrei che l'abitudine mi inebetisse né che la monotonia mi rendesse indifferente. Vorrei restare vivo e sensibile agli uomini che incontro, sensibile alle loro gioie e ai loro dolori. Vorrei non dimenticarti, Signore, né dimenticare la gioia che tu mi offri. Tu sai quante volte io fallisco, tu sai anche che riparto sempre da zero - secondo la tua parola.</li>
</ul>
</p>

<p>
<ul>
<li>Allenaci, o Signore, a lanciarci nell'impossibile perché dentro l'impossibile ci sono la tua grazia e la tua presenza: non possiamo cadere nel vuoto. Il futuro è un enigma, il nostro cammino si inoltra nella nebbia, ma vogliamo continuare a donarci, perché tu stai aspettando nella notte, con mille occhi umani traboccanti di lacrime. (Luis Espinal)</li>
</ul>
</p>

<p>
<ul>
<li>Manda operai nella tua messe / Signore, tu hai sentito compassione quando hai visto la gente stanca e smarrita, senza strada, senza verità, senza vita. Allora ci hai detto: «La messe è molta, ma gli operai sono pochi! Pregate dunque il padrone della messe che mandi operai nella sua messe!». Noi ti preghiamo perché abbiamo veramente bisogno di nuovi apostoli che rispondano alla tua chiamata e che portino la salvezza che viene da te. Abbiamo bisogno di uomini come Francesco che annuncino la pace; come Domenico, che parlino della tua sapienza. Di donne come Chiara che insegnino la preghiera, o come Madre Teresa, che ti onorino nei poveri. Abbiamo bisogno di parroci generosi, di suore intrepide, di sposi fedeli, di giovani coraggiosi, di servi di tutti. Signore, abbiamo bisogno di santi che ci mostrino il tuo volto. Amen.</li>
</ul>
</p>

<p>
<ul>
<li>DAL CUORE DEL MIRACOLO / Parlo di me, dal cuore del miracolo: / la mia colpa sociale è di non ridere, / di non commuovermi al momento giusto. / E intanto muoio, per aspettare a vivere. / Il rancore è di chi non ha speranza: / dunque è pietà di me che mi fa credere / essere altrove una vita più vera? / Già piegato, presumo di non cedere. / (Giovanni Giudici, La vita in versi)</li>
</ul>
</p>

<p>
<ul>
<li>Signore, la Croce è troppo pesante per Te  e tuttavia Tu la porti  perché il Padre lo vuole, per noi. Il suo carico è superiore alle Tue forze e tuttavia Tu non la rifiuti. Cadi, ti rialzi e prosegui ancora. Insegnami a capire che ogni vera sofferenza presto o tardi, in un modo o nell’altro  risulterà alla fine troppo pesante  per le nostre spalle, perché non siamo creati per il dolore, ma per la felicità. Ogni Croce sembrerà superiore alle forze. Sempre si udirà il grido stanco e pieno di paura: “Non ne posso più!”. Signore, aiutami in quell’ora con la forza della Tua pazienza e del Tuo Amore affinché non mi perda d’animo. Tu sai quanto grande può essere il peso di una Croce. Non ci imputare il diventar deboli, ma aiutaci a rialzarci. Rinnovami nella pazienza, infondimi la Tua forza nell’anima. Allora mi rialzerò di nuovo, accetterò il mio peso e andrò oltre. (don Romano Guardini In "L'essenza del Cristianesimo")</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
9 aprile: san Massimo, vescovo di Alessandria; sant'Edesio, martire; san Demetrio, martire; sant'Eupsichio, martire; san Liborio, vescovo di Le Mans; sant'Acacio, vescovo di Amida; santa Valdetrude, religiosa; sant'Ugo, vescovo di Rouen; santa Casilda, vergine; san Gaucherio; beato Ubaldo Adimari, sacerdote servita; beato Tommaso da Tolentino, sacerdote francescano e martire; beato Antonio Pavoni, sacerdote domenicano e martire; beata Celestina Faron, vergine delle Ancelle dell'Immacolata Concezione e martire.
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a><br>
<ul>
<li>«Tutto ciò che esiste è racchiuso nelle viscere della Mia Misericordia più profondamente di un bimbo nel grembo materno. Quanto dolorosamente mi ferisce la diffidenza verso la Mia bontà! I peccati di sfiducia sono quelli che mi feriscono nella maniera più dolorosa» (Diario Faustina, 1076). </li>
<li>Cristo è il ponte, l’unico ponte, cha va dalla terra al cielo. Fuori di lui è l’abisso. (S. Caterina da Siena)</li>
<li>La sola forma di sofferenza dell’anima è il fare la volontà propria e non quella di Dio. (Benedetta Bianchi Porro)</li>
<li>Quando la vita è dolce, ringrazia e festeggia. Quando la vita è amara, ringrazia e cresci. (S.Niequist)</li>
<li>La guerra non ha occhi. (Congo)</li>
<li>Se talvolta la noia attraversa la nostra solitudine, non è forse perché viviamo in compagnia del nostro io e non in compagnia di Dio che ci abita? (Eugenie Smet)</li>
<li>Il volto di Cristo rappresenta per sempre l’icona vivente dell’amore. Questo volto dei volti, questo volto di un uomo, sfigurato per amore e trasfigurato dall’amore, è il volto stesso di Dio. (Olivier Clement)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
<a href="" title="FILEST:TAO:TAO365" class="page">FILEST:TAO:TAO365</a><br>
<sup>099</sup> Rientro / Dov'è stato il Tao mentre io non c'ero? / Non lo stavo forse seguendo nel mio andare? / Ne esistono forse due? / Al termine di un viaggio rincasiamo in un luogo familiare e lo guardiamo con occhi nuovi. In nostra assenza le cose sono cambiate? Mentre eravamo via ci sono capitate tante esperienze nuove: non facevano forse tutte parte del Tao? Come possono esistere tante differenze? Anche se possiamo affermare che una montagna è sempre una montagna, il nostro atteggiamento verso di essa può cambiare. Se confondiamo il nostro punto di vista soggettivo con qualcosa che è solido, permanente e mai relativo, i nostri problemi non avranno mai fine. Se invece ricordiamo sempre che tutto è relativo, allora potremo muoverci nella vita in maniera molto più dinamica. Non esistono due vie: ne esiste una sola. Ma è talmente vasta, che possiamo giungere a conoscerne aspetti estremamente diversi e pensare quindi che si tratti di realtà distinte. Tutto ciò è sbagliato: non possiamo superare il Tao, né esserne mai fuori. A cambiare sono soltanto i nostri punti di vista. Nel fiume del Tao, assomigliamo a pesciolini che non riescono mai a sondare il corso delle acque in tutta la sua lunghezza e larghezza. 
</p>

<h5>Krishnamurti</h5>

<p>
<a href="" title="ESOTEROS:MAESTRI:Jiddu Krishnamurti:Quotidiane1" class="page">ESOTEROS:MAESTRI:Jiddu Krishnamurti:Quotidiane1</a><br>
09-04 La fuga suprema: Che cosa fa del sesso un problema? L’atto in se stesso o l’idea di quell’atto? Non è certamente l’atto a costituire un problema. L’atto sessuale non è un problema per voi, proprio come non lo e l’atto di mangiare. Ma quando pensate tutto il giorno al mangiare o a qualcos’altro, perché non avete nient’altro a cui pensare, allora anche il mangiare diventa un problema per voi... Perché date tanta importanza al sesso? Il cinema, i settimanali, i romanzi, il modo di vestire delle donne, tutto vi fa pensare al sesso. Perché la mente se ne occupa in continuazione? Perché lo desidera tanto? Perché, signore e signori? È un problema che vi riguarda. Perché? Perché e diventato un elemento essenziale della vostra vita? Ci sono un’infinità di cose che richiedono, che esigono la vostra attenzione, mentre voi non fate altro che pensare al sesso. Come mai? Perché la vostra mente se ne preoccupa tanto? Perché è la fuga suprema, vi pare? È un aiuto per dimenticare completamente se stessi. Anche solo per qualche momento, potete dimenticarvi di quello che siete, non avete altro modo di farlo. Qualsiasi cosa facciate nella vostra vita, rafforza l’ego, il “me”. I vostri affari, la vostra religione, i vostri dei, i vostri capi, le vostre attività politiche ed economiche, le vostre evasioni, il vostro impegno sociale, la vostra appartenenza a un partito politico, la vostra opposizione ad un altro partito, tutto questo non fa altro che dare altra forza e consistenza al “me”... Quando nella vostra vita c’è una sola scappatoia che vi consente di dimenticare completamente voi stessi, anche se solo per qualche secondo, voi vi ci aggrappate, perché e solo in quegli attimi che siete felici... Il sesso diventa un problema estremamente complesso e difficile, se non capite come funziona la mente che continua a pensare a questo problema. 
</p>

<h5>InFinemDei</h5>

<p>
Ho dietro di me una giornata cominciata con tante buone intenzioni. Le contrarietà che ho incontrato oggi le hanno stancate e cancellate in fretta. Ho mancato in molte cose; talvolta anche per colpa mia. Ed eccomi qui davanti a te, stanco e un po' scoraggiato. Veglia su di me. Concedimi il riposo. Offrimi la tua parola.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
