<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-05</h1>-->
<h1>DIES-03-05</h1>

<h5>Oremus</h5>

<p>
<ul>
<li>Fra tutti i popoli della terra scegliesti una vigna, Israele, alla quale donasti una terra in cui facesti scorrere latte e miele. La mia vigna non l'ho custodita, le volpi devastatrici l'hanno invasa. Ti ho già respinto abbastanza, Signore, vieni ora a prendere possesso del tuo bene. Nelle mie vene scorre il sangue del Figlio che i vignaiuoli assassini uccisero. Fa' che la linfa del ceppo trasmetta la vita sino all'estremità dei tralci. Voglio recare un frutto abbondante che persista, e accetto il torchio della croce affinché la mia vita serva a nutrire la tua gloria.</li>
</ul>
</p>

<p>
<ul>
<li>Signore, Dio della vita, rimuovi le pietre dei nostri egoismi, la pietra che soffoca la speranza, la pietra che schiaccia gli entusiasmi, la pietra che chiude il cuore al perdono. Risuscita in noi la gioia, la voglia di vivere, il desiderio di sognare. Facci persone di resurrezione che non si lasciano fiaccare dalla morte, ma riservano sempre un germe di vita in cui credere.</li>
</ul>
</p>

<p>
<ul>
<li>Il mio Dio è sconcertante / Il mio Dio è sconcertante: è intimo ed è trascendente, è dolce e violento, è eterno e nasce sempre. Ci crea per la felicità ma conosciamo il dolore. Benedice ciò che tanti temono ama quello che tanti disprezzano, chiede ciò che sembra impossibile. È venuto a portare la guerra ed è pacifico. È Dio e uomo. Maledice le ingiustizie e sopporta gli ingiusti. È Padre Onnipotente e il dolore continua a torturare la terra. Esige che amiamo tutto quanto è umano e ci vuole proiettati nell’Aldilà. Chiede la santità per tutti e sceglie a capo della sua Chiesa l’apostolo che lo rinnegò. Predilige i deboli e i poveri e sono quelli che continuano a soffrire di più. È sempre presente e nessuno può vedere il suo volto. È tutta la nostra vita e non ha nome. Quanto più ti avvicini a lui, quanto più lo ami, meno lo capisci razionalmente. (Gemella)</li>
</ul>
</p>

<p>
<ul>
<li>Preziosità del silenzio / Poni, Signore, una custodia alla mia bocca, sorveglia le porte delle mie labbra (Sal 140). Ma Gesùtaceva (Mt 26,63). Il silenzio è mitezza. Quando non rispondi alle offese, quando non reclami i tuoi diritti, quando lasci a Dio la difesa del tuo onore, il silenzio è mitezza. Il silenzio è misericordia. Quando non sveli le colpe dei tuoi fratelli, quando perdoni senza indagare nel passato, quando non condanni, ma intercedei nellintimo, il silenzio è misericordia. Il silenzio è pazienza. Quando soffri senza lamentarti, quando non cerchi consolazione dagli uomini, quando non intervieni, ma attendi che il seme germoglilentamente, il silenzio è pazienza. Il silenzio è umiltà. Quando taci per lasciare emergere i fratelli, quando celi nel riserbo i doni di Dio, quando lasci che il tuo agire sia interpretato male, quando lasci ad altri la gloria dellimpresa, il silenzio è umiltà. Il silenzio è fede. Quando taci perché è Lui che agisce, quando rinunci ai suoni, alle voci del mondo per starealla Sua presenza, quando non cerchi comprensione, perché ti basta essereconosciuto da Lui, il silenzio è fede. Il silenzio è adorazione. Quando abbracci la Croce senza chiedere: Perché? Il silenzio è adorazione. Ma Gesù taceva.</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
5 marzo: san Teofilo, vescovo di Cesarea di Palestina; san Conone, martire; san Lucio I, papa; san Foca, martire; sant'Adriano, martire; san Gerasimo, anacoreta; san Ciarano, vescovo di Ossory e abate; san Virgilio, vescovo di Arles; beato Cristoforo Macassoli, sacerdote francescano; beato Geremia da Valacchia, religioso; san Giovan Giuseppe della Croce, sacerdote francescano scalzo e confessore.
</p>

<h5>Quotes</h5>

<p>
<ul>
<li>Amare una persona significa vederla come Dio voleva che fosse. (F. Dostoevskij)</li>
<li>Oh, quanto è bella un'anima umile! (...) Ad una tale anima Iddio non rifiuta nulla; una tale anima è onnipotente, essa influisce sul destino del mondo. Una simile anima Iddio l'innalza fino al Suo trono e più essa si umilia, più Dio si china verso di lei, la insegue con le Sue grazie (...) Un'anima così è unita a Dio nel modo più intimo (Diario Faustina, 1306).</li>
<li>Risvegliare la fede è risvegliare la nostra identità, sapere chi siamo, sapere chi sono gli altri, riconoscerli come persone degne di toccare il mistero della vita. (Antonietta Potente)</li>
<li>Ti credi già al limite delle tue possibilità, ed ecco che nuove forze accorrono. È proprio questo, la vita! (Franz Kafka)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
<sup>064</sup> Libertà / Il canto degli uccelli vola affrancato / nel cielo azzurro e sui verdi campi. / Quando sentite fluire il Tao, / cedetegli il passo, cedetegli il passo. / Cosa significa sentire il Tao? E' un fluire privo di sforzo, uno slancio travolgente. Assomiglia al canto degli uccelli che si innalza e libra su un paesaggio sconfinato. Possiamo sentirlo nella nostra vita: gli avvenimenti scorreranno a velocità perfetta, con cadenza sublime. Possiamo sentirlo nel nostro corpo: l'energia monterà in noi in un esaltante crescendo, vivificando i nostri nervi. Possiamo sentirlo nello spirito: entreremo in uno stato di grazia così sublime, da riverberarsi sul paesaggio della realtà come il fugace canto degli uccelli. Quando il Tao ci viene incontro in questo modo, cavalchiamolo al massimo delle nostre possibilità. Non ostacoliamolo - fermarlo porta fallimento, alienazione e rimpianto. Non cerchiamo di dirigerlo. Lasciamolo scorrere e seguiamolo. Quando il Tao è con noi, accantoniamo ogni preoccupazione. Sinché il canto dura, assecondiamolo. Assecondiamolo e basta. 
</p>

<h5>InFinemDei</h5>

<p>
Signore, come Giuseppe tu fosti spogliato dai tuoi stessi fratelli della tunica ideale della gloria con la quale il Padre aveva rivestito il suo Figlio prediletto. Come lui sei rimasto nell'oscurità della tomba senza che la morte eterna ti abbia toccato, poiché tu sei la vita e il Padre ti ha destinato ad essere il primogenito di una moltitudine di fratelli per salvarli dalla fame spirituale in questo paese di schiavitù, in cui abbiamo fame di te. I vignaioli, come i fratelli di Giuseppe, hanno detto: "uccidiamolo", ma tu non hai voluto che il tuo santo vedesse la corruzione, salvando anche noi dalla morte eterna.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
