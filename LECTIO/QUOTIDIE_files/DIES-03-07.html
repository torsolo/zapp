<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-07</h1>-->
<h1>DIES-03-07</h1>

<h5>Oremus</h5>

<p>
<ul>
<li>Padre celeste, fa' che prendiamo coscienza della gloria della tua presenza e colmaci di meraviglia e di rispetto quando prendiamo coscienza del tuo amore per noi. Tu ci chiami ad essere un popolo scelto per cantare le tue lodi. Togli dai nostri cuori l'indifferenza e ogni attaccamento ai beni temporali, che ci impediscono di vedere la tua presenza nella creazione e nei nostri cuori. Aiutaci a cercare di conoscerti in Cristo e ad affidarci senza riserve al tuo amore, affinché la nostra vita sia in te, per Gesù Cristo nostro Signore.</li>
</ul>
</p>

<p>
<ul>
<li>Fa' che insieme al silenzio, io viva ogni esperienza di solitudine senza paura, ma con la fiducia che tu sei in me e mi doni di gustare quanto è dolce e soave dimorare nelle profondità del tuo Cuore. (Anna Maria Vissani)</li>
</ul>
</p>

<p>
<ul>
<li>Sciogli il ghiaccio del male / Gesù ci ha chiamati per vivere nell’amore... riconosco che il mio è assai debole. Guariscimi dalle piaghe provocate dalla mancanza di amore, dai peccati che mi impediscono di amarti sopra ogni cosa. Guarisci la mia anima da tutti i fardelli che si sono accumulati nella mia giovinezza! Fa’ che la fiamma dell’amore, allontani da me le tenebre e sciolga il ghiaccio del male! Rendi il mio amore pienamente capace di amare con tutto il cuore ogni persona, anche quelli che mi hanno offeso! Perdonami l’invidia e la gelosia con cui ho reso pesante la mia vita e quella altrui! Fa’ che la grazia della fiducia in Te allontani ogni sfiducia ed ogni sorgente di paura! Risanami dal mio ateismo che manifesto nel parlare, nel pensare, nell’agire! Gesù, guarisci l’amore nella mia famiglia, perché assomigli all’amore che regnava nella tua! Guarisci l’amore tra i coniugi, tra figli e genitori. Gesù, guarisci l’amore di tutti gli uomini che vivono nel mondo.</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
7 marzo: sante Perpetua e Felicita, martiri; Santi Saturo, Saturnino, Revocato e Secondino, martiri; sant'Eubolo, martire; santi Basilio, Eugenio, Agatodoro, Elpidio, Etereo, Capitone ed Efrem, vescovi di Chersoneso, martiri; san Paolo, il Semplice, eremita; san Gaudioso, vescovo di Brescia; sant'Ardone Smaragdo, sacerdote, monaco di Aniane; san Paolo, vescovo; transito di san Tommaso d'Aquino; beati Giovanni Larke e Giovanni Ireland, sacerdoti, e Germano Gardiner, martiri; santa Teresa Margherita Redi, vergine carmelitana; san Giovanni Battista Nam Chong-Sam, martire coreano; santi Simeone Berneux, vescovo di Capso, Giusto Ranger de Bretenières, Ludovico Beaulieu e Pietro Enrico Dorie, sacerdoti delle Missioni Estere di Parigi, martiri in Corea; beato Leonida Fëdorov, studita, esarca apostolico di Russia e martire.
</p>

<h5>Quotes</h5>

<p>
<ul>
<li>Non striscio mai davanti a nessuno. Non sopporto le adulazioni, e l'umiltà è solo verità; nella vera umiltà non c'è servilismo (Diario Faustina, 1502).</li>
<li>Gesù non ci ha isegnato utopie o fedeltà sterili: quello che stupisce quando si entra in contatto con lui e con la narrazione della sua vita, è l’insegnamento a guardare e ad amare il presente. Se non si ama il presente, diventa difficile sognare davvero con stupore. (Antonietta Potente)</li>
<li>Due persone che si amano, possono abitare insieme sopra un abisso. (Etiopia)</li>
<li>Matrimonio (s.m.). Lo stato o condizione di una piccola comunità, costituita da un padrone, una padrona, e due schiavi: in tutto, due persone. (Ambrose Bierce)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>La carità è una forza che sollecita a correggere ed elevare gli altri. La carità si diletta della buona condotta e si sforza di emendare quella cattiva. Non amare l'errore, ma l'uomo. L'uomo è da Dio, l'errore dall'uomo. Ama ciò che ha fatto Dio, non ciò che ha fatto l'uomo. Se ami veramente l'uomo lo correggi. Anche se talvolta devi mostrarti alquanto duro, fallo proprio per amore del maggior bene del prossimo. (Sant'Agostino)</li>
</ul>
</p>

<h5>DengMingDao</h5>

<p>
<sup>066</sup> Cicli / L'alba è un luccichio dell'orizzonte. / Il crepuscolo un cedimento del cielo. / Insieme, alba e crepuscolo scandiscono la misura del giorno. Quando il sole sorge, la luna tramonta. Quando la luna sorge, il sole tramonta. E' un'immagine del ciclo dell'esistenza: senza questo alternarsi, infatti, la forza dell'universo non potrebbe essere generata. Quando il sole raggiunge lo zenith, inevitabilmente inizia la sua discesa verso il nadir. Tutti gli accadimenti - compresi i nostri programmi e le nostre attività - seguono lo stesso percorso. E' saggio conoscere i cicli della vita e sapere dove, lungo la curva, sono collocate le particolari circostanze in cui ci troviamo. Se desideriamo perpetuare una cosa, dovremmo unirci e crescere con essa, facendo così nuovi progressi; se desideriamo distruggerla, non abbiamo che da condurla al suo estremo, poiché tutto declina dopo aver raggiunto lo zenith. • Troppo spesso la gente non sa a che punto si trova della propria vita. Ma è importante riuscire a vedere sia a breve, sia a lungo termine. Se entro dieci anni vogliamo avere raggiunto una meta lontana, ogni anno dovremo percorrere molta strada; se intendiamo percorrere molta strada ogni anno, ogni giorno dovremo fare qualcosa di significativo. Usiamo i cicli della vita per dare una scansione alla nostra esistenza, e articoliamo i nostri progetti a seconda delle unità che ci siamo prefissati. Solo così non avremo più paura di non riconoscere i progressi fatti. 
</p>

<h5>InFinemDei</h5>

<p>
Si è spesso sentito dire che Mosè, dopo aver fatto uscire Israele dall'Egitto, costruì una tenda nel deserto grazie ai doni dei figli di Giacobbe. Bisogna osservare, come dice l'apostolo Paolo, che tutto ciò avveniva in senso figurato. Siete voi adesso, fratelli miei, il tabernacolo di Dio, come spiega l'apostolo: "Voi siete il tempio di Dio!". Tempio, in cui Dio regnerà in eterno, voi siete il suo tabernacolo, il suo nuovo riparo poiché egli è in cammino con voi; egli ha sete in voi, ha fame in voi. Siete voi questo riparo, fratelli miei, nel deserto della vita, fino a quando arriverete alla Terra Promessa. Allora avrà luogo la vera dedicazione, allora sarà edificata la vera Gerusalemme, non più in forma di una tenda, ma di una città. Ma se noi siamo dei veri figli d'Israele nello Spirito, se siamo usciti con lo Spirito dalla terra d'Egitto, offriamo tutti i nostri beni per la costruzione del tabernacolo: "Ognuno riceve da Dio il suo dono particolare, chi un dono, chi un altro". Che tutto sia dunque comune a tutti! Che nessuno consideri suo il carisma ricevuto da Dio; che nessuno  invidi il carisma che avrebbe ricevuto il proprio fratello; ma stimi che ciò che è suo è veramente il bene di tutti, non dubiti che il bene di suo fratello è anche il suo. Dio agisce in modo che ognuno abbia bisogno degli altri: ciò che uno non ha, può trovarlo nel proprio fratello. Così sarà conservata l'umiltà, la carità crescerà, l'unità sarà manifesta nell'intero Corpo di Cristo. (SAN AELREDO DI RIELVAUX)
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
