<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-25</h1>-->
<h1>DIES-02-25</h1>

<h5>Oremus</h5>

<p>
<ul>
<li>Eccomi, Signore, solo come Ester quando venne il tempo di intercedere per la salvezza del suo popolo; eccomi solo come Maria nei giorni terribili della Passione e della sua passione per la redenzione del mondo; eccomi solo nel Getsemani della mia anima, poiché di questo giardino dell'Eden, nel quale tu venivi a conversare con me, ho fatto un luogo di solitudine e di angoscia. Liberaci, Signore, dalla solitudine mortale dell'essere che non si sa amato e che, nel rimpicciolirsi del suo cuore, rifiuta di dare amore. Restituisci alla mia anima la sua antica bellezza affinché commuova, come Ester, il cuore del Re.</li>
</ul>
</p>

<p>
<ul>
<li>Preghiera della Pasticciera / Signore, mentre sto impastando, so di essere l’ultimo anello della catena, prima che il cibo venga mangiato. Guardo sotto le dita e penso: al sole che ha maturato i frutti, agli animali che hanno fatto la loro parte, vedo tutti gli elementi della natura in accordo, come tante note di una melodia. Penso alle storie di tutti gli esseri umani, venuti a contatto con ogni singolo ingrediente ed immagino quando il dolce che sto preparando, giungerà in una casa come lieto dono. Allora con sacralità continuo ad impastare, lasciando sgorgare da tutta me stessa, farina d’Amore, nel tuo nome. (Nadia, pasticciera)</li>
</ul>
</p>

<p>
<ul>
<li>Se siete infelici, non rimproveratelo a Me / Io sono la Luce, e voi non mi vedete. Io sono la Via, e voi non mi seguite. Io sono la Verità, e voi non mi credete. Io sono la Vita, e voi non mi cercate. Io sono il Maestro, e voi non mi ascoltate. Io sono il vostro Dio, e voi non mi pregate. Io sono il vostro grande Amico, e voi non mi amate. Se siete infelici, non rimproveratelo a Me. (Anonimo)</li>
</ul>
</p>

<p>
<ul>
<li>Mio Dio, prendimi per mano, ti seguirò, non farò troppa resistenza. / Non mi sottrarrò a nessuna delle cose che mi verranno addosso in questa vita, / cercherò di accettare tutto e nel modo migliore. / Ma concedimi, di tanto in tanto, un breve momento di pace. / Non penserò più, nella mia ingenuità, / che un simile momento debba durare in eterno, / saprò anche accettare l'irrequietezza e la lotta. / Il calore e la sicurezza mi piacciono, ma non mi ribellerò / se mi toccherà stare al freddo, purché tu mi tenga la mano. / Andrò dappertutto allora, e cercherò di non aver paura. / E dovunque mi troverò, io cercherò di irraggiare un po' di quell'amore, / di quel vero amore per gli uomini che mi porto dentro. / (Etty Hillesum)</li>
</ul>
</p>

<p>
<ul>
<li>Dinanzi alla colpa \ Mio Dio, com'è duro aver torto! / E accettarlo così; / senza cercare scuse, / senza cercare di fuggire / questo peso dell'atto compiuto, / senza cercare di addossarlo ad altri, / o alla società, o al caso, / o alla cattiva sorte. / Senza cercare dieci ragioni valide, / dieci spiegazioni prolisse / per provare agli altri, / e soprattutto a se stessi, / che sono le cose che hanno torto, / e che il mondo è fatto male. / Com'è duro accettare di aver torto! / Senza adirarmi perché nella mia autodifesa / m'intrappolo sempre più, / portando argomenti che non reggono. / Senza voler ad ogni costo / essere infallibile, impeccabile; / e che ancora? / Signore, liberami / dalla paura dinanzi alla colpa / di cui debbo portare le conseguenze. / (Lucien Jerphagnon)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
25 febbraio: san Nestore, vescovo di Magido e martire; san Cesario, medico; santa Aldetrude, vergine, badessa di Maubeuge; santa Valburga, vergine, badessa di Heidenheim; san Gerlando, vescovo di Agrigento; beato Roberto d'Arbrissel, sacerdote; beato Avertano, pellegrino e religioso carmelitano; beato Sebastiano dell'Apparizione, francescano; beato Domenico Lentini, sacerdote; beata Maria Adeodata Pisani, vergine benedettina, badessa di San Pietro a Medina; beata Maria Ludovica De Angelis, vergine della congregazione delle Figlie di Nostra Signora della Misericordia; san Lorenzo Bai Xiaoman, martire in Cina; san Turibio Romo, sacerdote e martire messicano; santi Luigi Versiglia, vescovo di Caristo, e Callisto Caravario, sacerdote, missionari salesiani, martiri.
</p>

<h5>Quotes</h5>

<p>
<ul>
<li>Benché la strada sia così tremendamente irta di spine, non ho paura d'andare avanti, anche se la grandine delle persecuzioni mi copre, anche se gli amici mi abbandonano, anche se tutto congiura contro di me e l'orizzonte si oscura, anche se la tempesta incomincia ad imperversare e sento che sono sola a dover far fronte a tutto. Allora in tutta tranquillità confiderò nella Tua Misericordia, o mio Dio, e la mia fiducia non rimarrà delusa (Diario Faustina, 1195). </li>
<li>Il sole è nuovo ogni giorno. (ERACLITO)</li>
<li>La speranza. Una porta che si apre su una stanza senza porte. (Mirko Badiale)</li>
<li>O uomo, con quale coraggio chiedi ciò che rifiuti agli altri? Chi desidera ricevere misericordia in Cielo deve concederla su questa terra. (S. Cesario di Arles)</li>
<li>Dobbiamo aiutarci sempre più a vivere la gratuità profonda, a non fare le cose perché c’è un obiettivo specifico (evitare l’inferno o guadagnare il paradiso), ma perché vogliamo imparare ad amare intensamente. (Antonietta Potente)</li>
<li>Non è la mano che dona, ma il cuore. (Tanzania)</li>
</ul>
</p>

<h5>Poesia</h5>

<p>
VITA PURA / False sono le risa, / falso è il flauto, / falsa questa giovinezza, / falso il gioco / del vedere e del toccare. / Osserva, la vita / dell'uomo è pura: / chi senza pietà / la disprezza? / Portato via dalla grande / corrente dell'universo, / chi sa da dove è venuta, / da dove ha portato / i lumi dell'amore, / attraverso quali tenebre / è venuta alla luce. / Questo non è un tesoro di gioco, / speranza di giovinezza. / Non dire al suo orecchio / parole ossessionanti. / Essa non è, non è schiava / dei tuoi desideri: / non tirarla dentro la tua sete. / Essa è assicurazione di bene / del tuo Dio; / luce del cielo. / (R. Tagore, Duro e tenero)
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<p>
Imitiamo l'esempio del buon Pastore / Dalle «Omelie» di sant'Astèrio di Amasea, vescovo (Om. 13; PG 40, 355-358. 362). Poiché il modello, ad immagine del quale siete stati fatti, è Dio, procurate di imitare il suo esempio. Siete cristiani, e col vostro stesso nome dichiarate la vostra dignità umana, perciò siate imitatori dell'amore di Cristo che si fece uomo. Considerate le ricchezze della sua bontà. Egli, quando stava per venire tra gli uomini mediante l'incarnazione, mandò avanti Giovanni, araldo e maestro di penitenza e, prima di Giovanni, tutti i profeti, perché insegnassero agli uomini a ravvedersi, a ritornare sulla via giusta e a convertirsi a una vita migliore. Poco dopo, quando venne egli stesso, proclamò di persona e con la propria bocca: «Venite a me, voi tutti, che siete affaticati e oppressi e io vi ristorerò» (Mt 11, 28). Perciò a coloro che ascoltarono la sua parola, concesse un pronto perdono dei peccati e li liberò da quanto li angustiava. Il Verbo li santificò, lo Spirito li rese saldi, l'uomo vecchio venne sepolto nell'acqua, e fu generato l'uomo nuovo, che fiorì nella grazia. Dopo che cosa seguì? Colui che era stato nemico diventò amico, l'estraneo diventò figlio, l'empio diventò santo e pio. Imitiamo l'esempio che ci ha dato il Signore, il buon Pastore. Contempliamo i vangeli e, ammirando il modello di premura e di bontà in essi rispecchiato, cerchiamo di assimilarlo bene. Nelle parabole e nelle similitudini vedo un pastore che ha cento pecore. Essendosi una di esse allontanata dal gregge e vagando sperduta, egli non rimane con quelle che pascolavano in ordine, ma messosi alla ricerca dell'altra, supera valli e foreste, scala monti grandi e scoscesi, e, camminando per lunghi deserti con grande fatica, cerca e ricerca fino a che non trova la pecora smarrita. Dopo averla trovata, non la bastona, né la costringe a forza a raggiungere il gregge, ma, presala sulle spalle, e trattatala con dolcezza, la riporta al gregge, provando una gioia maggiore per quella sola ritrovata, che per la moltitudine delle altre. Consideriamo la realtà velata e nascosta della parabola. Quella pecora non è affatto una pecora, né quel pastore un pastore, ma significano altra cosa. Sono figure che contengono grandi realtà sacre. Ci ammoniscono, infatti, che non è giusto considerare gli uomini come dannati e senza speranza, e che non dobbiamo trascurare coloro che si trovano nei pericoli, né essere pigri nel portare loro il nostro aiuto, ma che è nostro dovere ricondurre sulla retta via coloro che da essa si sono allontanati e che si sono smarriti. Dobbiamo rallegrarci del loro ritorno e ricongiungerli alla moltitudine di quanti vivono bene e nella pietà.
</p>

<h5>DengMingDao</h5>

<p>
<sup>056</sup> Mutismo / Più dimoriamo nello spirito, / più ci allontaniamo dalle strade battute, / Se parleremo delle meraviglie del Tao, / pochi ci ascolteranno. / Dopo un lungo periodo di studio e coltivazione di noi stessi, entriamo nel Tao. Contemporaneamente entriamo anche in un mondo di percezioni straordinarie: facciamo esperienza di cose inimmaginabili, pensieri e insegnamenti paiono arrivarci dal nulla, e percepiamo le cose prima ancora che accadano. Eppure, se cercheremo di comunicare tutto ciò nessuno ci capirà, nessuno ci crederà. Più procediamo lungo questa strada, più ci allontaniamo dai normali percorsi sociali. Anche se scorgiamo la verità, scopriamo che la gente preferisce ascoltare i politici, gli attori e i ciarlatani. Se siamo conosciuti come seguaci del Tao, qualcuno potrà venire a cercarci, ma raramente comprenderà davvero il Tao. Si tratta in genere di persone pronte a usarlo come una sorta di stampella. Parlare a costoro delle meraviglie che abbiamo visto significa spesso scontrarsi con problemi di cattiva comunicazione. Perciò si dice che coloro che sanno preferiscono tacere. Perché non restarcene semplicemente tranquilli? Godiamoci il Tao come meglio crediamo. Lasciamo che gli altri pensino di noi quello che vogliono. Dentro di noi, continueremo a conoscere la gioia dei misteri del Tao. Se incontriamo qualcuno in grado di beneficiare della nostra esperienza, dovremo condividerla. Ma se non siamo altro che viaggiatori tra una folla di estranei, è saggio mantenere il silenzio. 
</p>

<h5>InFinemDei</h5>

<p>
"Ascolta, o mia anima, la voce del Signore che ti chiama, egli è il Dio che cerca coloro che si rivolgono a lui: ‘‘Zaccheo, scendi subito, perché oggi devo fermarmi a casa tua'' (Lc 19,5)". Mio Dio, tu hai più sete della mia anima di quanto non ne abbia io delle tue soste, così io credo con tutta la mia fede di essere esaudito da te quando mi rivolgo a te gridando. Tu conosci tutto ciò che manca alla mia vita e, come un Padre amoroso, appaghi il figlio ribelle che è in me. Colmami del tuo Spirito che conduce al pentimento, e riconciliami con la vita.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
