<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-03</h1>-->
<h1>DIES-04-03</h1>

<p>
Created sabato 27 marzo 2021
</p>

<h5>Oremus</h5>

<p>
<ul>
<li>O Dio eterno e onnipotente, che ci concedi di celebrare il mistero del Figlio tuo Unigenito, disceso nelle viscere della terra, fa' che, sepolti con lui nel battesimo, risorgiamo con lui nella gloria della risurrezione. Amen. (dalla liturgia delle ore)</li>
</ul>
</p>

<p>
<ul>
<li>Ridestami alla vita / Sono Lazzaro anch’io, Signore, ancora in cammino per le strade del mondo, ma dentro morto già da tempo... Sono qui, a casa tua, a scongiurarti con gli ultimi frammenti della mia fede, di gridare anche a me: “Fratello, vieni fuori! ché a dirtelo sono io: il tuo Amico, Gesù!.”... Non ti fermi, Signore, l’acre dolore di morte ch’emano d’intorno; Tu che dal fango fai sorridere i fiori... Ridestami alla vita prima che all’orizzonte muoia l’ultimo sole del mio tempo. (Enrico Bani)</li>
</ul>
</p>

<p>
<ul>
<li>O vergine e martire Sant'Irene, che in cielo godi l’eterna beatitudine, volgi lo sguardo pietoso su di noi, Fa' che, seguendo il tuo esempio, non ci allontaniamo dalle massime cristiane e dal retto sentiero che conduce a Dio. Come te, vogliamo conoscere, amare e servire Dio; concedici quindi quella fede ferma per cui tu desti la vita; ardente carità verso Dio e verso il prossimo, fatta di opere e di bontà; speranza fiduciosa nei beni eterni del cielo. Ottienici dal Signore la grazia di sfuggire le insidie del demonio e tutto ciò che possa contristare il suo Cuore Divino e contaminare la nostra anima. Dopo Maria, sii per noi celeste avvocata, principale protettrice, valida difesa. Allevia le pene del nostro cuore e le ansie del nostro spirito; asciuga le lacrime dei nostri occhi, vieni in nostro aiuto. Impetraci da Gesù, tuo celeste sposo, che, compiuto il corso del terreno pellegrinaggio, giungiamo a vederlo e a godere con te quella gloria ineffabile preparata ai giusti per tutta l’eternità.</li>
</ul>
</p>

<p>
<ul>
<li>Vieni, Spirito Santo, vieni Spirito Consolatore,  vieni e consola il cuore di ogni uomo che piange lacrime di disperazione. Vieni, Spirito Santo, vieni Spirito della luce, vieni e libera il cuore di ogni uomo dalle tenebre del peccato. Vieni, Spirito Santo, vieni Spirito di verità e di amore, vieni e ricolma il cuore di ogni uomo che senza amore e verità non può vivere. Vieni, Spirito Santo, vieni, Spirito della vita e della gioia, vieni e dona ad ogni uomo la piena comunione con te, con il Padre e con il Figlio, nella vita e nella gioia eterna, per cui è stato creato e a cui è destinato. Amen. </li>
</ul>
</p>

<p>
<ul>
<li>Fai brillare il mistero della Tua gioia pasquale, come aurora del mattino, nei nostri giorni; concedici di poter essere veramente uomini pasquali in mezzo al Sabato Santo della storia. (Benedetto XVI)</li>
</ul>
</p>

<p>
<ul>
<li>Santa Maria, donna del Sabato santo, estuario dolcissimo nel quale almeno per un giorno si è raccolta la fede di tutta la Chiesa, tu sei l'ultimo punto di contatto col cielo che ha preservato la terra dal tragico blackout della grazia. Guidaci per mano alle soglie della luce, di cui la Pasqua è la sorgente suprema. Stabilizza nel nostro spirito la dolcezza fugace delle memorie, perché nei frammenti del passato possiamo ritrovare la parte migliore di noi stessi. E ridestaci nel cuore, attraverso i segnali del futuro, una intensa nostalgia di rinnovamento, che si traduca in fiducioso impegno a camminare nella storia. Santa Maria, donna del Sabato santo, aiutaci a capire che, in fondo, tutta la vita, sospesa com'è tra le brume del venerdì e le attese della domenica di Risurrezione, si rassomiglia tanto a quel giorno. È il giorno della speranza, in cui si fa il bucato dei lini intrisi di lacrime e di sangue, e li si asciuga al sole di primavera perché diventino tovaglie di altare. Ripetici, insomma, che non c'è croce che non abbia le sue deposizioni. Non c'è amarezza umana che non si stemperi in sorriso. Non c'è peccato che non trovi redenzione. Non c'è sepolcro la cui pietra non sia provvisoria sulla sua imboccatura. Anche le gramaglie più nere trascolorano negli abiti della gioia. Le rapsodie più tragiche accennano ai primi passi di danza. E gli ultimi accordi delle cantilene funebri contengono già i motivi festosi dell'alleluia pasquale. Santa Maria, donna del Sabato santo, raccontaci come, sul crepuscolo di quel giorno, ti sei preparata all'incontro col tuo figlio Risorto. Quale tunica hai indossato sulle spalle? Quali sandali hai messo ai piedi per correre più veloce sull'erba? Come ti sei annodata sul capo i lunghi capelli di nazarena? Quali parole d'amore ti andavi ripassando segretamente, per dirgliele tutto d'un fiato non appena ti fosse apparso dinanzi? Madre dolcissima, prepara anche noi all'appuntamento con lui. Destaci l'impazienza del suo domenicale ritorno. Adornaci di vesti nuziali. Per ingannare il tempo, mettiti accanto a noi e facciamo le prove dei canti. Perché qui le ore non passano mai. (Tonino Bello, Maria donna dei nostri giorni)</li>
</ul>
</p>

<p>
<ul>
<li>Coraggio, fratello che soffri. C’è anche per te una deposizione dalla croce. C’è anche per te una pietà sovrumana. Ecco già una mano forata che schioda dal legno la tua... Coraggio. Mancano pochi istanti alle tre del tuo pomeriggio. Tra poco, il buio cederà il posto alla luce, la terra riacquisterà i suoi colori e il sole della Pasqua irromperà tra le nuvole in fuga. (don Tonino Bello)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
3 aprile: san Sisto I, papa; santi Cresto e Pappo, martiri; sant'Ulpiano, martire; san Giovanni, vescovo di Napoli; san Niceta, egumeno di Medikion; san Giuseppe, detto l'Innografo, sacerdote; san Riccardo, vescovo di Chichester; san Gandolfo da Binasco, sacerdote dell'Ordine dei Minori; beato Giovanni, sacerdote francescano; beati Roberto Middleton, gesuita, e Thurston Hunt, sacerdote, martiri; san Luigi Scrosoppi, sacerdote oratoriano, fondatore delle Suore della Provvidenza di San Gaetano da Thiene; beato Edoardo Dankowski, sacerdote e martire.
</p>

<h5>Quotes</h5>

<p>
<ul>
<li>«Quanto più grande è la miseria, tanto maggiore è il diritto che ha alla Mia Misericordia, ed esorta tutte le anime alla fiducia nell'insondabile abisso della Mia Misericordia, poiché desidero salvarle tutte. La sorgente della Mia Misericordia venne spalancata dalla lancia sulla croce per tutte le anime; non ho escluso nessuno» (Diario Faustina, 1182). </li>
<li>Mi sono ricordata delle parole: “La croce è segno di Dio nell’uomo”. Allora ogni timore si è dissipato come nebbia al sole, e mi sono sentita con lui in una cella chiusa, ma in cammino verso un porto dove la pace è sicura ed eterna. (Benedetta Bianchi Porro)</li>
<li>Come mele d’oro su un vassoio d’argento, così è la parola detta a tempo debito. (Proverbio)</li>
<li>E’ meglio aiutare qualcuno che lotta, e non un morto di fame, poichè in questo non trovi gratitudine. (Zambia)</li>
<li>Un'anima fine non è quella che è capace dei voli più alti, ma quella che si alza poco e si abbassa poco, e abita però sempre in un'aria e a un'altezza libere e luminose. (Friedrich Nietzsche)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
<sup>093</sup> Sicurezza / La percezione della verità rassicura. / La destrezza ci dà fiducia in noi stessi. / Con il coraggio possiamo sfidare il pericolo. / Per aumentare la forza, aumentiamo l'umiltà. / Per mezzo della costante contemplazione possiamo giungere alla verità. Quanta più esperienza abbiamo, tanto migliore sarà la nostra comprensione e tanto più potremo contare sulla nostra conoscenza. Nel mettere in pratica ciò che sappiamo non solo ampliamo la comprensione della verità, ma rendiamo più significative le nostre azioni. Più agiamo, più ci fidiamo di noi stessi. Ogni successo rende un magnifico dividendo di sicurezza personale. Ci imbarchiamo in imprese sempre più grandiose sino a sviluppare sufficiente coraggio da compiere azioni al di là della portata dell'uomo medio. Raggiunto un simile livello, entriamo in una fase di trionfo e di estrema cautela al contempo. Abbiamo certo di che gioire, poiché questo è il grado di abilità per cui abbiamo tanto lottato. Ma è anche il momento di essere cauti, poiché alla fine gli avventati trovano sempre qualcosa di troppo grande con cui misurarsi. Orgoglio e passione portano alla caduta. Perciò, quanto più si ottengono successi, tanto più si deve agire con circospezione: se l'abilità è grande, la strada sarà precaria. I più forti seguaci del Tao sono anche i più umili. Smorzando la propria luce fino al momento opportuno, essi sfuggono al più grande dei pericoli: la tracotanza. 
</p>

<h5>Krishnamurti</h5>

<p>
È necessario comprendere Il desiderio: Riflettiamo ancora un poco sul desiderio. Sappiamo bene come il desiderio si contraddica, si tormenti, si lanci nelle direzioni più diverse; porta con sé sofferenze, turbamenti, angosce di ogni genere e anche l’esigenza di essere sottoposto a una disciplina, a un controllo. Eternamente impegnati a combatterlo, non siamo più nemmeno in grado di riconoscerlo; ma il desiderio e sempre lì, in attesa, pronto ad esplodere. Fate quello che volete, sublimatelo, fuggitelo, negatelo, accettatelo, scatenatelo: il desiderio rimane sempre lì. E sappiamo bene anche quanto vari insegnanti, religiosi e non, abbiano parlato contro il desiderio, abbiano detto che dovremmo essere privi di desideri, che dovremmo distaccarci dal desiderio ed esserne liberi. Ma questa è un’assurdità, perché quello che serve è capire il desiderio e non distruggerlo. Se lo distruggeste, distruggereste la vita stessa. Quando lo pervertite, lo deformate, lo controllate, lo dominate, lo soffocate, correte il rischio di distruggere qualcosa di straordinariamente bello. 
</p>

<h5>InFinemDei</h5>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
