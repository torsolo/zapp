<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Feria propria del 5 gennaio
</p>

<p>
<u>ANTIFONA</u> / In principio e prima dei secoli il Verbo era Dio: egli stesso si degnò di nascere Salvatore del mondo. (Gv 1,1)
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>COLLETTA</u> / O Padre, che nella nascita del tuo Figlio unigenito hai dato mirabile principio alla redenzione del tuo popolo, rafforza la nostra fede, perché, guidati da Cristo, giungiamo al premio della gloria promessa. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Noi siamo passati dalla morte alla vita perché amiamo i fratelli</b> / Dalla prima lettera di san Giovanni apostolo (1Gv 3,11-21) / Figlioli, questo è il messaggio che avete udito da principio: che ci amiamo gli uni gli altri. Non come Caino, che era dal Maligno e uccise suo fratello. E per quale motivo l'uccise? Perché le sue opere erano malvagie, mentre quelle di suo fratello erano giuste. Non meravigliatevi, fratelli, se il mondo vi odia. Noi sappiamo che siamo passati dalla morte alla vita, perché amiamo i fratelli. Chi non ama rimane nella morte. Chiunque odia il proprio fratello è omicida, e voi sapete che nessun omicida ha più la vita eterna che dimora in lui. In questo abbiamo conosciuto l'amore, nel fatto che egli ha dato la sua vita per noi; quindi anche noi dobbiamo dare la vita per i fratelli. Ma se uno ha ricchezze di questo mondo e, vedendo il suo fratello in necessità, gli chiude il proprio cuore, come rimane in lui l'amore di Dio? Figlioli, non amiamo a parole né con la lingua, ma con i fatti e nella verità. In questo conosceremo che siamo dalla verità e davanti a lui rassicureremo il nostro cuore, qualunque cosa esso ci rimproveri. Dio è più grande del nostro cuore e conosce ogni cosa. Carissimi, se il nostro cuore non ci rimprovera nulla, abbiamo fiducia in Dio. / Parola di Dio.
</p>

<p>
<u>PSALMUS</u> / (Sal 99) <b>Acclamate il Signore, voi tutti della terra</b> / Acclamate il Signore, voi tutti della terra, servite il Signore nella gioia, presentatevi a lui con esultanza. / Riconoscete che solo il Signore è Dio: egli ci ha fatti e noi siamo suoi, suo popolo e gregge del suo pascolo. / Varcate le sue porte con inni di grazie, i suoi atri con canti di lode, lodatelo, benedite il suo nome. / Perché buono è il Signore, il suo amore è per sempre, la sua fedeltà di generazione in generazione.
</p>

<p>
<u>ACCLAMATIO</u> / Alleluia, Alleluia / Un giorno santo è spuntato per noi: / venite, popoli, adorate il Signore, / oggi una grande luce è discesa sulla terra. / Alleluia.
</p>

<p>
<u>VANGELO</u> / <b>Tu sei il Figlio di Dio, tu sei il re d'Israele</b> / Dal Vangelo secondo  Giovanni (Gv 1,43-51) / In quel tempo, Gesù volle partire per la Galilea; trovò Filippo e gli disse: «Seguimi!». Filippo era di Betsàida, la città di Andrea e di Pietro. Filippo trovò Natanaèle e gli disse: «Abbiamo trovato colui del quale hanno scritto Mosè, nella Legge, e i Profeti: Gesù, il figlio di Giuseppe, di Nàzaret». Natanaèle gli disse: «Da Nàzaret può venire qualcosa di buono?». Filippo gli rispose: «Vieni e vedi». Gesù intanto, visto Natanaèle che gli veniva incontro, disse di lui: «Ecco davvero un Israelita in cui non c'è falsità». Natanaèle gli domandò: «Come mi conosci?». Gli rispose Gesù: «Prima che Filippo ti chiamasse, io ti ho visto quando eri sotto l'albero di fichi». Gli replicò Natanaèle: «Rabbì, tu sei il Figlio di Dio, tu sei il re d'Israele!». Gli rispose Gesù: «Perché ti ho detto che ti avevo visto sotto l'albero di fichi, tu credi? Vedrai cose più grandi di queste!». Poi gli disse: «In verità, in verità io vi dico: vedrete il cielo aperto e gli angeli di Dio salire e scendere sopra il Figlio dell'uomo». / Parola del Signore.
</p>

<p>
<u>CREDO</u> / Credo in un solo Dio, Padre onnipotente, / creatore del cielo e della terra, / di tutte le cose visibili e invisibili. / Credo in un solo Signore, Gesù Cristo, unigenito Figlio di Dio, / nato dal Padre prima di tutti i secoli: / Dio da Dio, Luce da Luce, Dio vero da Dio vero, / generato, non creato, della stessa sostanza del Padre; / per mezzo di lui tutte le cose sono state create. / Per noi uomini e per la nostra salvezza / discese dal cielo, / e per opera dello Spirito Santo / si è incarnato nel seno della Vergine Maria / e si è fatto uomo. / Fu crocifisso per noi sotto Ponzio Pilato, / morì e fu sepolto. / Il terzo giorno è risuscitato, secondo le Scritture, / è salito al cielo, siede alla destra del Padre. / E di nuovo verrà, nella gloria, / per giudicare i vivi e i morti, / e il suo regno non avrà fine. / Credo nello Spirito Santo, che è Signore e dà la vita, / e procede dal Padre e dal Figlio. / Con il Padre e il Figlio è adorato e glorificato, / e ha parlato per mezzo dei profeti. / Credo la Chiesa, una santa cattolica e apostolica. / Professo un solo battesimo per il perdono dei peccati. / Aspetto la risurrezione dei morti / e la vita del mondo che verrà. Amen.
</p>

<p>
<u>OREMUS</u> / Il Padre ha mandato tra noi il suo Figlio perchè avessimo la vita e, sul suo esempio, imparassimo l'amore per gli altri. Ci rivolgiamo al Padre e gli chiediamo la forza di seguirlo, dicendo: <b>Aumenta la nostra fede, Signore.</b> / Quando la Chiesa annuncia la tua verità: / Quando vediamo i segni della tua presenza nel mondo: / Quando ci chiami a seguire il Cristo: / Quando scopriamo la nostra vera vocazione: / Quando ci accorgiamo che operi nei nostri fratelli: / Quando un tuo inviato ci incoraggia ad amarti di più: / Quando ci viene chiesto di amare anche quelli che non ci amano: / Quando sentiamo che le parole non sono sufficienti per amare: / Quando capiamo la necessità di superare il nostro egoismo: / Quando incontriamo i poveri, gli affamati, gli abbandonati: / Quando il nostro peccato ci impedisce di vedere le altrui necessità: / Quando resistiamo di fronte alla verità: / Signore, Dio del cielo e della terra, ascolta le invocazioni del tuo popolo che chiede di seguire il tuo Figlio con più generosità. La tua protezione lo allontani dal peccato e lo conduca verso la conoscenza perfetta della verità, Gesù Cristo, che vive e regna nei secoli dei secoli. Amen.
</p>

<p>
<u>OFFERTORIO</u> / Accogli, Signore, i nostri doni in questo misterioso incontro tra la nostra povertà e la tua grandezza: noi ti offriamo le cose che ci hai dato, e tu donaci in cambio te stesso. Per Cristo nostro Signore.
</p>

<p>
<u>PREFAZIO</u> / <b>Cristo luce</b> / E' veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno. Nel mistero del Verbo incarnato è apparsa agli occhi della nostra mente la luce nuova del tuo fulgore, perché conoscendo Dio visibilmente, per mezzo di lui siamo conquistati all’amore delle realtà invisibili. E noi, uniti agli Angeli e agli Arcangeli, ai Troni e alle Dominazioni e alla moltitudine dei cori celesti, cantiamo con voce incessante l’inno della tua gloria: Santo, Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Nell’incarnazione Cristo reintegra l’universo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. Nel mistero adorabile del Natale egli, Verbo invisibile, apparve visibilmente nella nostra carne, per assumere in sé tutto il creato e sollevarlo dalla sua caduta. Generato prima dei secoli, cominciò a esistere nel tempo, per reintegrare l’universo nel tuo disegno, o Padre, e ricondurre a te l’umanità dispersa. Per questo dono della tua benevolenza, uniti a tutti gli angeli, cantiamo esultanti la tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Il sublime scambio nell’incarnazione del Verbo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. In lui [oggi] risplende in piena luce il sublime scambio che ci ha redenti: la nostra debolezza è assunta dal Verbo, la natura mortale è innalzata a dignità perenne, e noi, uniti a te in comunione mirabile, condividiamo la tua vita immortale. Per questo mistero di salvezza, uniti ai cori degli angeli, proclamiamo esultanti la tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / Gesù maestro, tu sei il Figlio di Dio, tu sei il re d’Israele! (Gv 1,49)
</p>

<p>
<img src="./MM/ComunioneSpirituale.jpg">
</p>

<p>
<u>COMMUNIO</u> / Gesù maestro, tu sei il Figlio di Dio, tu sei il re d’Israele! (Gv 1,49)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Dio onnipotente e misericordioso, fa' che la forza inesauribile di questi santi misteri ci sostenga in ogni momento della nostra vita. Per Cristo nostro Signore.
</p>

<h3>LECTIO</h3>

<h5>EVANGELIZO</h5>

<p>
<u>EVANGELIZO1</u> / San Nerses Snorhali (1102-1173), patriarca armeno / Gesù unico Figlio del Padre, 85-95; SC 203 / "Vedrete il cielo aperto e gli angeli di Dio salire e scendere sul Figlio dell'uomo" / Giacobbe, il figlio minore di Isacco e Rebecca, l'hai chiamato prediletto, Signore; hai cambiato il suo nome in quello di Israele (Gen 32,29). Gli hai rivelato il futuro, mostrandogli la scala che dalla terra giungeva al cielo: in cima c'era Dio, con gli occhi sul mondo, e sulla scala salivano e scendevano gli angeli... Era il simbolo del grande mistero, come hanno detto coloro che lo Spirito aveva illuminato... / Anch'io, quanto al bene, sono il figlio minore. Quanto al male, sono sicuramente un uomo maturo, come il primogenito Esaù...: ho venduto il mio tesoro per saziare la mia cupidigia (Gen 25,33) ed ho cancellato il mio nome dal libro della Vita dove sono scritti nei cieli i primi dei giusti (Sal 69,29). / Ti supplico, Luce nell'alto dei cieli, Principe dei cori di fuoco. Siano anche per me aperte le porte del cielo, come lo furono un tempo per Israele. Di grazia, fa' salire la mia anima perduta sulla scala di luce, segno misterioso dato agli uomini sul loro ritorno dalla terra al cielo. A causa dell'astuzia del maligno, ho perso l'unzione profumata del tuo Spirito; degnati ancora di ungere il mio capo con la tua destra che protegge. Non posso combattere con te, o potente, corpo a corpo come Giacobbe (Gen 32,25), poiché io sono soltanto debolezza.
</p>

<p>
<u>EVANGELIZO-21</u> / Sant'Agostino (354-430) vescovo d'Ippona (Africa del Nord) e dottore della Chiesa / Commento al vangelo di Giovanni, n° 7; «Ti ho visto quando eri sotto il fico» / Natanaele si trovava sotto l'albero di fico, come all'ombra della morte. Lo vide il Signore, del quale è stato detto: “La luce si è levata per coloro che erano seduti all'ombra della morte” (Is 9, 2). Che cosa è stato detto a Natanaele? Tu chiedi a me, o Natanaele, dove ti ho conosciuto? Tu parli ora con me, perché Filippo ti ha chiamato. Ma, colui che il Signore chiamò per mezzo del suo apostolo, già prima il Signore lo aveva visto appartenente alla sua Chiesa. O tu Chiesa, o tu Israele, in cui non c'è finzione..., hai già conosciuto Cristo per mezzo degli Apostoli, come lo conobbe Natanaele per mezzo di Filippo. Ma la sua misericordia ti vide prima che tu lo conoscessi, quando ancora giacevi sotto il peso del peccato. Forse che noi per primi abbiamo cercato Cristo, o non è stato lui invece il primo a cercarci? Forse che siamo stati noi, i malati, a recarci dal medico, e non è stato invece il medico a venire dai malati? Non è stato forse il pastore a cercare la pecora che si era perduta, il pastore che, lasciate le novantanove, la cercò e la trovò, riportandola lieto a casa sulle sue spalle (Lc 15,4)? Non si era forse perduta la dracma, e la donna, accesa la lucerna, non la cercò per tutta la casa finché non l'ebbe trovata (Lc 15,8)?... Il nostro pastore ha ritrovato la pecora, non senza averla cercata; la donna ha ritrovato la dracma, ma solo dopo averla cercata. Dunque, siamo stati cercati perché potessimo essere ritrovati; ritrovati, possiamo parlare. Non andiamo in superbia, perché prima d'essere ritrovati eravamo perduti, e siamo stati cercati.
</p>

<h5>LETTURE</h5>

<p>
<u>LettureBose</u> / Come mi conosci? / Il Signore vide Natanaele nel quale non c'era falsità, e disse: "Ecco davvero un figlio di Israele in cui non c'è falsità". Gli dice Natanaele: "Come mi conosci?". Gli rispose Gesù: "Prima che Filippo ti chiamasse, io ti ho visto quando eri sotto il fico", cioè l'albero di fichi. Gli rispose Natanaele: "Rabbi, tu sei il Figlio di Dio, tu sei il re di Israele" (Gv 1,47-49). Natanaele vide qualcosa di grande in queste parole: Prima che Filippo ti chiamasse, io ti ho visto quando eri sotto l'albero di fichi; per questo motivo disse: Tu sei il Figlio di Dio, tu sei il re di Israele, parole queste che soltanto dopo molto tempo Pietro pronunciò quando il Signore gli disse: Beato sei tu, Simone figlio di Giona, perché né la carne né il sangue te l'hanno rivelato, ma il Padre mio che è in cielo (Mt 16,17). E fu allora che gli diede il nome di "pietra" e su questa fede si compiacque di porre il fondamento della chiesa ... Che cosa è stato detto a Natanaele? "Tu mi chiedi, Natanaele: Come mi conosci? Tu ora parli con me perché Filippo ti ha chiamato". Il Signore che ti ha chiamato attraverso l'apostolo ti aveva già visto prima come appartenente alla sua chiesa ... Forse che noi per primi abbiamo cercato Cristo? Non è piuttosto lui che ha cercato noi? Forse siamo stati noi, i malati, a recarci dal medico, e non è stato invece il medico a cercare noi malati? La pecora si era perduta ed è stato il pastore che, lasciate le novantanove, è andato a cercarla e a trovarla e, tutto contento, l'ha riportata a casa sulle sue spalle (Lc 15,4-7). La dracma era perduta e la donna, accesa la lampada, la cercò in tutta la sua casa finché non l'ebbe trovata, e come l'ebbe trovata, disse alle vicine: Rallegratevi con me, perché ho trovato la dracma che avevo perduta (Lc 15,8-10). E così anche noi ci eravamo perduti come la pecora, come la dracma e il nostro pastore ha trovato la pecora, ma dopo averla cercata; la donna ha trovato la dracma, ma dopo averla cercata. Chi è la donna? È la carne di Cristo. E la lampada? Ho preparato una lampada al mio Cristo (Sal 131[132],17). E dunque, noi siamo stati cercati perché fossimo ritrovati e, una volta trovati, possiamo parlare. Non inorgogliamoci, perché prima di essere trovati, ci saremmo perduti se non fossimo stati cercati. (Agostino di lppona, Commento al Vangelo di Giovanni 7,20-21) 
</p>

<p>
<u>FEGF1</u> / Discorso Morino 26, § 2-5;  Gesù vide molta folla e si commosse per loro di San Cesario di Arles nel sesto secolo / La vera misericordia che è nel cielo (Sal 35, 6), è Cristo nostro Signore. Quanto è dolce e quanto è buona; senza che nessuno la cerchi, essa è scesa spontaneamente dai cieli e si è abbassata per rialzarci!… E Cristo ci ha promesso di stare con noi fino alla consumazione dei secoli; come egli stesso dice nel Vangelo: «Ecco, io sono con voi tutti i giorni, fino alla fine del mondo» (Mt 28,20). Quanta bontà, fratelli! È già nel cielo alla destra del Padre, e vuole faticare ancora, con noi, sulla terra. Con noi, vuole avere fame e sete, con noi vuole soffrire, con noi essere straniero. Anzi non rifiuta di morire e di essere carcerato con noi (Mt 25, 35). Vedete quanto è grande il suo amore per noi: nella sua tenerezza indicibile, vuole soffrire in noi tutti questi mali. Sì, la misericordia venuta dal cielo, cioè Cristo nostro Signore, ti ha creato mentre non esistevi, ti ha cercato mentre eri perduto, ti ha riscattato mentre eri stato venduto… E ora, ogni giorno, Cristo si degna di incorporarsi alla tua umanità. Purtroppo, tanti uomini non accettano di aprire la porta del loro cuore.
</p>

<p>
<u>FEGF2</u> / Discorso 109, 1; Convertitevi perché il Regno dei cieli è vicino di San Agostino nel quarto secolo / Nostro Signore Gesù Cristo così diede inizio alla sua predicazione: “Convertitevi, perché il Regno dei cieli è vicino” (Mt 4,17). E similmente,  Giovanni Battista il Precursore incominciò: “Convertitevi, perché il Regno dei cieli è vicino” (Mt 3, 2). Anche ora il Signore rimprovera chi non vuole convertirsi mentre si avvicina il Regno dei cieli. “Il Regno dei cieli – egli dice – non viene in modo da attirare l’attenzione”, e poi aggiunge: “Il Regno dei cieli è in mezzo a voi” (Lc 17, 20-21). Ognuno dunque accolga con prudenza l’ammonizione del Maestro, per non perdere l’ora in cui opera la misericordia del Salvatore, misericordia che viene offerta finché è lasciato tempo al genere umano. E appunto per questo è lasciato tempo all’uomo, perché si converta, e non ci sia nessuno che incorra nella perdizione. Dio sa quando verrà la fine del mondo: ora è il tempo della fede.
</p>

<h5>SILVESTRINI</h5>

<p>
<u>SILVESTRINI-21</u> / Gesù entra nel cuore dei "suoi". Cresce il numero dei discepoli che si pone sotto la guida del Cristo. Egli esercita un fascino irresistibile. E' il fascino dell'amore e della verità, i due elementi che risultano indispensabili e decisivi per la vita di ogni persona. Natanaele, di cui ci parla il Vangelo di oggi, prorompe in una fervida ed entusiastica professione di fede: "Rabbì, tu sei il Figlio di Dio, tu sei il re di Israele". Questa è la grande e sconvolgente verità che i discepoli percepiscono, ma Gesù li proietta verso altre verità che riguarderanno la sua missione e la sua risurrezione, preludio della nostra personale risurrezione. Così Gesù entra appieno nella vita dei suoi e nella nostra vita.
</p>

<h5>VERBIS</h5>

<p>
<u>LOYOLA1</u> / Sappiamo poco di Natanaele, che la tradizione identifica con l’apostolo Bartolomeo, ma Giovanni ci racconta l’essenziale: il suo incontro con Gesù, le cui tappe sono scandite dal verbo vedere. Nonostante i suoi pregiudizi, Natanaele accetta l’invito (o la sfida?) di Filippo: «vieni e vedi»! Filippo ripete parole che Gesù stesso ha già detto per spingere Natanaele a conoscere Gesù di persona, a non restare arroccato sulle sue idee. Guarda con i tuoi occhi, fa’ la tua esperienza, non accontentarti di quanto hai sentito dire o di ciò che pensi di sapere. Ma ancor prima di vedere Gesù, Natanaele è visto dall’uomo di Nazaret, che gli rivolge parole di profondo elogio: lo sguardo di Gesù su Natanaele è attento, guidato dall’amore, capace di cogliere ciò che si cela nei dettagli, per questo va oltre le apparenze e conosce Natanaele in modo autentico e profondo. Gesù non vede solo con gli occhi, ma anche con il suo cuore e bussa al cuore di chi gli sta di fronte. E, a sua volta, Natanaele, che si scopre così amato, riconosce in Gesù il rabbì, il figlio di Dio, e lo vede con occhi nuovi. Questo sguardo d’amore è uno sguardo di speranza: è l’inizio del cammino di discepolo di Natanaele – e non solo. Cosa chiedo al Signore di saper vedere, in questo momento? Come guardo le mie giornate? Riesco a scorgere la presenza del Signore? Quale speranza sul mio futuro ripongo nel Signore? (Giuseppe Riggio SJ)
</p>

<p>
<u>LOYOLA-21</u> / Gesù, dopo il battesimo nel Giordano e la testimonianza resagli dal Battista, vuole partire. Per andare dove? In Galilea, la sua regione d’origine. È proprio nella semplicità del viaggio che lo riporta a casa che comincia la sua missione. Oggi ci viene ricordato che il dono della conversione non è qualcosa di straordinario che possiamo usare per fuggire dal peso della quotidianità o dalle difficoltà più impegnative che la vita ci mette davanti. La conversione dona occhi nuovi per vedere quanto sia invece prezioso tutto ciò che ci sembra banale o che ci va stretto, come per esempio il luogo in cui viviamo. Qual è la differenza tra una fuga e un cammino di conversione? Se la prima si compie sempre in solitudine, il secondo presuppone invece una chiamata e un aiuto reciproci. Gesù chiama Filippo, il quale risponde immediatamente. Filippo prova a sua volta a convocare il suo prossimo, ma non gli riesce. Essere testimoni credibili del Cristo non è compito facile e non basta appellarsi alla Legge e ai Profeti. I Natanaèle di oggi hanno ancora il bisogno di sentirsi amati, conosciuti, riempiti da uno sguardo che li raggiunga anche quando il cuore è rivolto a tutt’altro, magari ai piaceri dell’esistenza rappresentati qui dalla dolcezza del fico. Messo a nudo dall’amore di Dio, Natanaèle riconosce in Gesù quella verità che anche Tommaso sarà costretto ad ammettere dopo aver messo il dito nelle sue piaghe. Una verità che non può essere trattenuta individualmente: per poter emanare tutta la luce e la forza che essa contiene occorrono cuori aperti e disposti a collaborare all’opera incessante dello Spirito Santo. Quel cielo aperto non può chiudersi prima che l’ultimo figlio sia tornato a casa. / In quale luogo inatteso trovo il mio cuore è aperto alla novità che Gesù porta? Cosa mi impedisce di abbandonare ciò che mi sembra conti di più nella mia vita per mettermi in cammino dietro a Gesù? In che luogo della mia vita mi sento chiamato a fare rete per rendere testimonianza all’amore di Dio che non vuol lasciare solo nessuno? (Fabrizio Barbieri)
</p>

<h5>DIBRUNO</h5>

<p>
<u>DIBRUNO1</u> / Da Nàzaret può venire qualcosa di buono? / (1 Gv 3,11-21; Sal 99; Gv 1,43-51) / Ogni uomo vive in una storia, una cultura, una specifica formazione dottrinale, scientifica, teologica, morale. Dov’è l’errore di molti? È nel considerare la loro mente e il loro cuore bloccati in ciò che sono. Mentre tutta la rivelazione è un invito ad uscire da ciò che si è per acquisire ciò che non si è. Se leggiamo la Scrittura Santa iniziando dalla Genesi per finire all’Apocalisse, l’ultimo libro Canonico dei nostri testi sacri, si noterà che il nostro Dio è colui che giorno per giorno sempre conduce di luce in luce, di verità in verità, di rivelazione in rivelazione. Si esce da una conoscenza di ieri e si entra in una conoscenza di oggi. Ogni profeta aggiunge quanto manca all’altro profeta e ogni Libro completa quanto manca all’altro Libro. Ma neanche con la chiusura della rivelazione pubblica è finito il cammino della verità. il discepolo di Gesù sa che verrà lo Spirito Santo e condurrà i credenti a tutta la verità. Così un Padre della Chiesa aggiunge a quanti lo hanno preceduto e ogni Dottore completa quanto il Dottore di prima ha iniziato. La Chiesa cammina di comprensione in comprensione, senza mai arrestarsi. Anche ogni Santo manifesta di Dio una luce nuova, particolare, speciale. / Filippo, chiamato da Gesù a seguirlo, chiama a sua volta Natanaele. Questi, essendo uomo dalla vasta cultura e formazione scritturistica, sa che il Messia viene da Betlemme, non da Nazaret. Ma sa anche che i profeti sono senza origine prestabilita o prefissata da Dio. Possono nascere in ogni tempo, in ogni luogo, da qualsiasi famiglia. Pur essendo convinto, a motivo della sua cultura, che da Nazaret non sorge il Messia, si lascia persuadere da Filippo perché faccia l’incontro personale con Cristo Gesù. Vedendo con i suoi occhi e ascoltando con i suoi orecchi, avrebbe potuto farsi un’opinione o un giudizio personale sulla persona di Gesù. È questo l’uomo. Capacità di discernimento. Accoglienza del discernimento operato. Cambiamento di pensiero e di visione. Spostamento da una formazione iniziale ad una più perfetta, senza mai arrestare questo processo di cammino dalla verità imperfetta alla verità perfetta, dalla verità inziale a quella matura. Il cambiamento è essenza della natura umana, perché è quotidiana vocazione a conformarsi alla verità che a lui viene dalla storia. Chi smette il cammino nella verità, smette anche il suo cammino verso la sua umanizzazione. / Il giorno dopo Gesù volle partire per la Galilea; trovò Filippo e gli disse: «Seguimi!». Filippo era di Betsàida, la città di Andrea e di Pietro. Filippo trovò Natanaele e gli disse: «Abbiamo trovato colui del quale hanno scritto Mosè, nella Legge, e i Profeti: Gesù, il figlio di Giuseppe, di Nàzaret». Natanaele gli disse: «Da Nàzaret può venire qualcosa di buono?». Filippo gli rispose: «Vieni e vedi». Gesù intanto, visto Natanaele che gli veniva incontro, disse di lui: «Ecco davvero un Israelita in cui non c’è falsità». Natanaele gli domandò: «Come mi conosci?». Gli rispose Gesù: «Prima che Filippo ti chiamasse, io ti ho visto quando eri sotto l’albero di fichi». Gli replicò Natanaele: «Rabbì, tu sei il Figlio di Dio, tu sei il re d’Israele!». Gli rispose Gesù: «Perché ti ho detto che ti avevo visto sotto l’albero di fichi, tu credi? Vedrai cose più grandi di queste!». Poi gli disse: «In verità, in verità io vi dico: vedrete il cielo aperto e gli angeli di Dio salire e scendere sopra il Figlio dell’uomo». / Natanaele non ha bisogno di grandi discorsi, grandi segni per accogliere la verità di Gesù. Gli basta ascoltare una sola parola: “Ecco davvero un Israelita in cui non c’è falsità”. Questa parola di Gesù ci rivela che Natanaele non è chiuso a nessuna verità. Lui è pronto a mettere ogni luce nel suo cuore. Prima però vuole essere certo che sia verità. Per questo si ha bisogno o del conforto della Scrittura Santa o della storia. Dinanzi ad una verità storica, tutta la Scrittura va reinterpretata, riletta, ricompresa. Natanaele sa che non basta vedere un uomo per conoscere il suo cuore. Il cuore lo conosce solo Dio e coloro ai quali il Signore concede questa grazia. Nasce da questa sua scienza teologica la confessione su Gesù: “Rabbi, tu sei il Figlio di Dio, tu sei il re d’Israele”. La scienza della Scrittura conferma la storia di Gesù. La storia di Gesù conferma la scienza che Natanaele ha del Dio della Scrittura. Storia e Scrittura sono i due piedi attraverso cui la pienezza della verità entra nel cuore dell’uomo. / Madre di Dio, Angeli, Santi, non permettete che ci chiudiamo nella scienza di ieri, mai.
</p>

<p>
<u>DIBRUNO-21</u> / Vieni e vedi (Gv 1,43-51) / Dio dice una parola: “Il Signore Dio diede questo comando all’uomo: «Tu potrai mangiare di tutti gli alberi del giardino, ma dell’albero della conoscenza del bene e del male non devi mangiare, perché, nel giorno in cui tu ne mangerai, certamente dovrai morire» (Gen 2,16-17). Anche Satana dice una parola: “Il serpente era il più astuto di tutti gli animali selvatici che Dio aveva fatto e disse alla donna: «È vero che Dio ha detto: “Non dovete mangiare di alcun albero del giardino”?». Rispose la donna al serpente: «Dei frutti degli alberi del giardino noi possiamo mangiare, ma del frutto dell’albero che sta in mezzo al giardino Dio ha detto: “Non dovete mangiarne e non lo dovete toccare, altrimenti morirete”». Ma il serpente disse alla donna: «Non morirete affatto! Anzi, Dio sa che il giorno in cui voi ne mangiaste si aprirebbero i vostri occhi e sareste come Dio, conoscendo il bene e il male». Allora la donna vide che l’albero era buono da mangiare, gradevole agli occhi e desiderabile per acquistare saggezza; prese del suo frutto e ne mangiò, poi ne diede anche al marito, che era con lei, e anch’egli ne mangiò (Gen 3,1-6). Qual è la parola vera e quale la parola falsa? è vera quella parola che si compie. Non si è compiuta la parola di Satana, ma quella del Signore: “Allora si aprirono gli occhi di tutti e due e conobbero di essere nudi; intrecciarono foglie di fico e se ne fecero cinture” (Gen 3.7). È vera quella parola che si compie visibilmente. La Parola del Signore si compie nel tempo e nell’eternità, si compie nel presente, ma anche si può compiere nel futuro. Filippo dice a Natanaele: “Abbiamo trovato colui del quale hanno scritto Mosè, nella Legge, e i Profeti, Gesù, il figlio di Giuseppe, di Nàzaret”. Natanaele risponde a Filippo che da Nàzaret non può venire nulla di buono. Filippo gli risponde: Vieni e vedi. Noi abbiamo visto e attestiamo che Lui è il Cristo di Dio. Vieni anche tu, incontrati con Lui e dopo dirai il tuo pensiero. La parola conduce alla storia, dalla storia nasce la fede. Questa via vale per ogni uomo. Oggi al cristiano spesso manca la storia e di conseguenza la sua rimane solo parola. La storia è via necessaria per la fede. Ognuno è obbligato a mostrare la sua fede e la fede si mostra, facendo vedere la propria storia conforme a quella di Gesù. / In quel tempo, Gesù volle partire per la Galilea; trovò Filippo e gli disse: «Seguimi!». Filippo era di Betsàida, la città di Andrea e di Pietro. Filippo trovò Natanaèle e gli disse: «Abbiamo trovato colui del quale hanno scritto Mosè, nella Legge, e i Profeti: Gesù, il figlio di Giuseppe, di Nàzaret». Natanaèle gli disse: «Da Nàzaret può venire qualcosa di buono?». Filippo gli rispose: «Vieni e vedi». Gesù intanto, visto Natanaèle che gli veniva incontro, disse di lui: «Ecco davvero un Israelita in cui non c’è falsità». Natanaèle gli domandò: «Come mi conosci?». Gli rispose Gesù: «Prima che Filippo ti chiamasse, io ti ho visto quando eri sotto l’albero di fichi». Gli replicò Natanaèle: «Rabbì, tu sei il Figlio di Dio, tu sei il re d’Israele!». Gli rispose Gesù: «Perché ti ho detto che ti avevo visto sotto l’albero di fichi, tu credi? Vedrai cose più grandi di queste!». Poi gli disse: «In verità, in verità io vi dico: vedrete il cielo aperto e gli angeli di Dio salire e scendere sopra il Figlio dell’uomo». / La stessa regola ci segnala l’Apostolo Giacomo: “A che serve, fratelli miei, se uno dice di avere fede, ma non ha le opere? Quella fede può forse salvarlo? Se un fratello o una sorella sono senza vestiti e sprovvisti del cibo quotidiano e uno di voi dice loro: «Andatevene in pace, riscaldatevi e saziatevi», ma non date loro il necessario per il corpo, a che cosa serve? Così anche la fede: se non è seguita dalle opere, in se stessa è morta. Al contrario uno potrebbe dire: «Tu hai la fede e io ho le opere; mostrami la tua fede senza le opere, e io con le mie opere ti mostrerò la mia fede». Tu credi che c’è un Dio solo? Fai bene; anche i demòni lo credono e tremano! Insensato, vuoi capire che la fede senza le opere non ha valore? Infatti come il corpo senza lo spirito è morto, così anche la fede senza le opere è morta” (Cfr Gc 2,1-26). Natanaele si incontra con Cristo. Gli è bastata una sola parola di Gesù, perché facesse una perfetta confessione di fede: “Rabbì, tu sei il Figlio di Dio, tu sei il re d’Israele”. Gesù è anche il Mediatore universale tra il Padre, l’umanità, la creazione. Tutto passa per Lui. / Madre della Redenzione, Angeli, Santi, fate che la nostra storia sia via di vera fede.
</p>

<p>
<u>HOMILYVOICE</u> / PRIMA LETTURA Cristiano è colui che dallo Spirito Santo, in Cristo, con Cristo, per Cristo, è stato colmato dell’amore di Dio, o meglio è stato colmato del Dio che è nella sua natura è amore. Ecco come l’Apostolo Paolo annuncia questa verità ai Romani: Giustificati dunque per fede, noi siamo in pace con Dio per mezzo del Signore nostro Gesù Cristo. Per mezzo di lui abbiamo anche, mediante la fede, l’accesso a questa grazia nella quale ci troviamo e ci vantiamo, saldi nella speranza della gloria di Dio. E non solo: ci vantiamo anche nelle tribolazioni, sapendo che la tribolazione produce pazienza, la pazienza una virtù provata e la virtù provata la speranza. La speranza poi non delude, perché l’amore di Dio è stato riversato nei nostri cuori per mezzo dello Spirito Santo che ci è stato dato. Infatti, quando eravamo ancora deboli, nel tempo stabilito Cristo morì per gli empi. Ora, a stento qualcuno è disposto a morire per un giusto; forse qualcuno oserebbe morire per una persona buona. Ma Dio dimostra il suo amore verso di noi nel fatto che, mentre eravamo ancora peccatori, Cristo è morto per noi. A maggior ragione ora, giustificati nel suo sangue, saremo salvati dall’ira per mezzo di lui. Se infatti, quand’eravamo nemici, siamo stati riconciliati con Dio per mezzo della morte del Figlio suo, molto più, ora che siamo riconciliati, saremo salvati mediante la sua vita. Non solo, ma ci gloriamo pure in Dio, per mezzo del Signore nostro Gesù Cristo, grazie al quale ora abbiamo ricevuto la riconciliazione (Rm 5,1-11). Quando il Dio dell’amore è stato riversato nei nostri cuori? Quando eravamo peccatori. Ora se Dio ci ha amato quando eravamo noi peccati, possiamo noi amare gli altri solo quando sono giusti e santi? Come Dio ama il peccatore e lo ama di un amore di salvezza, redenzione, giustificazione, fino a renderlo partecipe della sua natura che è carità eterna, così anche il cristiano deve amare ogni uomo di un amore di salvezza e redenzione non solo del suo corpo ma anche della sua anima. Ecco le regole che l’Apostolo Paolo dona a chi vuole essere nel mondo presenza viva ed efficace del Dio che è Amore Eterno. La carità non sia ipocrita: detestate il male, attaccatevi al bene; amatevi gli uni gli altri con affetto fraterno, gareggiate nello stimarvi a vicenda. Non siate pigri nel fare il bene, siate invece ferventi nello spirito; servite il Signore. Siate lieti nella speranza, costanti nella tribolazione, perseveranti nella preghiera. Condividete le necessità dei santi; siate premurosi nell’ospitalità. Benedite coloro che vi perseguitano, benedite e non maledite. Rallegratevi con quelli che sono nella gioia; piangete con quelli che sono nel pianto. Abbiate i medesimi sentimenti gli uni verso gli altri; non nutrite desideri di grandezza; volgetevi piuttosto a ciò che è umile. Non stimatevi sapienti da voi stessi. Non rendete a nessuno male per male. Cercate di compiere il bene davanti a tutti gli uomini. Se possibile, per quanto dipende da voi, vivete in pace con tutti. Non fatevi giustizia da voi stessi, carissimi, ma lasciate fare all’ira divina. Sta scritto infatti: Spetta a me fare giustizia, io darò a ciascuno il suo, dice il Signore. Al contrario, se il tuo nemico ha fame, dagli da mangiare; se ha sete, dagli da bere: facendo questo, infatti, accumulerai carboni ardenti sopra il suo capo. Non lasciarti vincere dal male, ma vinci il male con il bene (Rm 12,9-21). Chi è cristiano allora? Chi è presenza viva ed efficace in mezzo ai suoi fratelli del Dio che è Amore Eterno. Il cristiano può essere presenza vive ed efficace del Dio che è Amore Eterno solo se dimora in Cristo ed è condotto dallo Spirito Santo che sempre deve abitare in Lui con la pienezza dei suoi doni. Cristiano è colui che è presenza vive ed efficace nella storia del Dio Amore Eterno, del Cristo che dona la vita per la salvezza del mondo, dello Spirito Santo che deve condurre a tutta la verità. Cristiano è colui che nella storia è presenza viva ed efficace del mistero del Dio che è unità di natura divina e trinità di persone divine. Cristiano è Colui che è presenza viva ed efficace del mistero dell’incarnazione, passione, morte, risurrezione di Cristo Gesù. Se il cristiano non è questa presenza viva ed efficace lui non è cristiano, anche se è battezzato. È tralcio separato dalla vite vera. LEGGIAMO 1Gv 3,11-21 Poiché questo è il messaggio che avete udito da principio: che ci amiamo gli uni gli altri. Non come Caino, che era dal Maligno e uccise suo fratello. E per quale motivo l’uccise? Perché le sue opere erano malvagie, mentre quelle di suo fratello erano giuste. Non meravigliatevi, fratelli, se il mondo vi odia. Noi sappiamo che siamo passati dalla morte alla vita, perché amiamo i fratelli. Chi non ama rimane nella morte. Chiunque odia il proprio fratello è omicida, e voi sapete che nessun omicida ha più la vita eterna che dimora in lui. In questo abbiamo conosciuto l’amore, nel fatto che egli ha dato la sua vita per noi; quindi anche noi dobbiamo dare la vita per i fratelli. Ma se uno ha ricchezze di questo mondo e, vedendo il suo fratello in necessità, gli chiude il proprio cuore, come rimane in lui l’amore di Dio? Figlioli, non amiamo a parole né con la lingua, ma con i fatti e nella verità. In questo conosceremo che siamo dalla verità e davanti a lui rassicureremo il nostro cuore, qualunque cosa esso ci rimproveri. Dio è più grande del nostro cuore e conosce ogni cosa. Carissimi, se il nostro cuore non ci rimprovera nulla, abbiamo fiducia in Dio, e qualunque cosa chiediamo, la riceviamo da lui, perché osserviamo i suoi comandamenti e facciamo quello che gli è gradito. Se il cristiano è presenza viva ed efficace del Dio che è Amore eterno, del Cristo che ha dato la vita per noi, per la nostra salvezza, dello Spirito che è il Datore della vita, questa presenza non può ridursi ad un dire sterile e vuoto. Questa presenza deve tradursi nel dono di tutto se stesso, dono del suo corpo, del suo spirito, della sua anima, delle sue sostanze. Ecco come l’Apostolo Giacomo traduce nella concretezza della storia la verità che è il cristiano: A che serve, fratelli miei, se uno dice di avere fede, ma non ha le opere? Quella fede può forse salvarlo? Se un fratello o una sorella sono senza vestiti e sprovvisti del cibo quotidiano e uno di voi dice loro: «Andatevene in pace, riscaldatevi e saziatevi», ma non date loro il necessario per il corpo, a che cosa serve? Così anche la fede: se non è seguita dalle opere, in se stessa è morta. Al contrario uno potrebbe dire: «Tu hai la fede e io ho le opere; mostrami la tua fede senza le opere, e io con le mie opere ti mostrerò la mia fede». Tu credi che c’è un Dio solo? Fai bene; anche i demòni lo credono e tremano! Insensato, vuoi capire che la fede senza le opere non ha valore? Abramo, nostro padre, non fu forse giustificato per le sue opere, quando offrì Isacco, suo figlio, sull’altare? Vedi: la fede agiva insieme alle opere di lui, e per le opere la fede divenne perfetta. E si compì la Scrittura che dice: Abramo credette a Dio e gli fu accreditato come giustizia, ed egli fu chiamato amico di Dio. Vedete: l’uomo è giustificato per le opere e non soltanto per la fede. Così anche Raab, la prostituta, non fu forse giustificata per le opere, perché aveva dato ospitalità agli esploratori e li aveva fatti ripartire per un’altra strada? Infatti come il corpo senza lo spirito è morto, così anche la fede senza le opere è morta (Gc 2,1-26). Come non può vive un corpo senza l’anima, così non può vivere la fede senza l’anima che è il Dio Amore Eterno, il Cristo fattosi dono al Padre per la nostra redenzione, lo Spirito Santo che è il Datore della vita. Un cristiano senza le opere è un cristiano senza Dio, senza Cristo Gesù, senza lo Spirito Santo. Allo stesso modo che un corpo senz’anima è un corpo senza vita, così un cristiano senza il Padre e il Figlio e lo Spirito Santo che lo animano, è un cristiano senza le opere. Le nostre opere di fede, speranza, carità rivelano la presenza del Dio Trinità in noi. Quando non siamo presenza viva ed efficace del nostro Dio nella storia è segno che il nostro Dio non vive in noi. Senza il nostro Dio in noi, siamo in tutto simili a corpo morto. Sono tutti in grande errore, quanti pensano che si possa edificare sulla terra la fratellanza universale senza essere noi presenza vive ed efficace del nostro Dio sulla terra. MARTEDÌ 05 GENNAIO – TEMPO DI NATALE «Rabbì, tu sei il Figlio di Dio, tu sei il re d’Israele!». La verità di Cristo Gesù è molteplice. Tutte le figure dell’Antico Testamento e tutte le promesse, i giuramenti, i decreti, tutte le Parole del Padre si compiono in Lui. Possiamo affermare che ogni cristiano è manifestazione di una scintilla della sua Verità divina, eterna, incarnata. Tutto il Corpo di Cristo è chiamato a manifestare tutta la verità di Cristo, senza però esaurirla, perché la verità di Cristo è infinita ed eterna. Esaminiamo quanto avviene nel primo Capitolo del Vangelo secondo Giovanni. Facciamo entrare i testimoni di quegli eventi. Giovanni il Battista testimonia che è Gesù il Messia. Non solo. Attesta che il Messia è Dio. A questa prima testimonianza ne aggiunge una seconda: Gesù è l’Agnello di Dio che togliere il peccato del mondo. Andrea segue Gesù, dimora con Lui fino alle quattro del pomeriggio. Questa dimora, questo rimanere con Gesù, fa nascere in lui una verità nuova. Lui ha seguito l’Agnello di Dio, l’Agnello della Pasqua, l’Agnello che è il Servo Sofferente del Signore. Incontra suo fratello Simone. A lui dice di aver incontrato il Messia. A Gesù, Agnello di Dio, aggiunge una seconda verità: Gesù è il Messia. Conduce suo fratello a Gesù. Gesù gli cambia il nome. Chi può cambiare il nome di una persona? Solo Dio, solo il suo Signore. Come il Signore cambia il nome ad Abram – Quando Abram ebbe novantanove anni, il Signore gli apparve e gli disse: «Io sono Dio l’Onnipotente: cammina davanti a me e sii integro. Porrò la mia alleanza tra me e te e ti renderò molto, molto numeroso». Subito Abram si prostrò con il viso a terra e Dio parlò con lui: «Quanto a me, ecco, la mia alleanza è con te: diventerai padre di una moltitudine di nazioni. Non ti chiamerai più Abram, ma ti chiamerai Abramo, perché padre di una moltitudine di nazioni ti renderò (Gen 17,1-5) – così Gesù cambia il nome a Simone: Ti chiamerai Cefa, che significa Pietro. Nel Vangelo secondo Matteo il cambiamento del nome avviene al momento della professione di fede di Pietro: Gesù, giunto nella regione di Cesarèa di Filippo, domandò ai suoi discepoli: «La gente, chi dice che sia il Figlio dell’uomo?». Risposero: «Alcuni dicono Giovanni il Battista, altri Elia, altri Geremia o qualcuno dei profeti». Disse loro: «Ma voi, chi dite che io sia?». Rispose Simon Pietro: «Tu sei il Cristo, il Figlio del Dio vivente». E Gesù gli disse: «Beato sei tu, Simone, figlio di Giona, perché né carne né sangue te lo hanno rivelato, ma il Padre mio che è nei cieli. E io a te dico: tu sei Pietro e su questa pietra edificherò la mia Chiesa e le potenze degli inferi non prevarranno su di essa. A te darò le chiavi del regno dei cieli: tutto ciò che legherai sulla terra sarà legato nei cieli, e tutto ciò che scioglierai sulla terra sarà sciolto nei cieli». Allora ordinò ai discepoli di non dire ad alcuno che egli era il Cristo (Mt 16,13-20). Gesù chiama Filippo. Filippo incontra Natanaele, gli parla di Gesù e lo invita a fare l’incontro di persona con lui. Natanaele accoglie l’invito. Gesù appena lo vede, gli rivolge queste parole: «Ecco davvero un Israelita in cui non c’è falsità». Sono state sufficienti queste semplici parole perché Natanaele si aprisse ad una chiara professione di fede: «Rabbì, tu sei il Figlio di Dio, tu sei il re d’Israele!». Natanaele da profondo conoscitore della Legge, dei Profeti, dei Salmi sa che la conoscenza di un cuore è solo di Dio. Se Dio ha dato la conoscenza dei cuori a Gesù, è segno evidente che veramente Gesù è il Messia, il Cristo. Ecco come l’Evangelista Giovanni attesta questa verità di Gesù: Mentre era a Gerusalemme per la Pasqua, durante la festa, molti, vedendo i segni che egli compiva, credettero nel suo nome. Ma lui, Gesù, non si fidava di loro, perché conosceva tutti e non aveva bisogno che alcuno desse testimonianza sull’uomo. Egli infatti conosceva quello che c’è nell’uomo (Gv 2,23-25). Ora è giusto che ognuno di noi si chieda: quale verità di Cristo Gesù attesto al mondo con la mia parola e le mie opere? Per Giovanni il Battista, Andrea e Giovanni seguono Gesù. Per Andrea, Simone si incontra con Cristo. Per Filippo, Natanaele viene condotto a Gesù. Per Gesù, Natanaele fa la sua professione di fede. Per me chi è mai venuto alla fede? Chi ho portato a Cristo Signore? È una domanda che ognuno deve porre al suo cuore e alla sua coscienza. Cristiano è colui che porta a Cristo. Se non porta a Cristo non è cristiano. LEGGIAMO IL TESTO DI Gv 1,43-51 Il giorno dopo Gesù volle partire per la Galilea; trovò Filippo e gli disse: «Seguimi!». Filippo era di Betsàida, la città di Andrea e di Pietro. Filippo trovò Natanaele e gli disse: «Abbiamo trovato colui del quale hanno scritto Mosè, nella Legge, e i Profeti: Gesù, il figlio di Giuseppe, di Nàzaret». Natanaele gli disse: «Da Nàzaret può venire qualcosa di buono?». Filippo gli rispose: «Vieni e vedi». Gesù intanto, visto Natanaele che gli veniva incontro, disse di lui: «Ecco davvero un Israelita in cui non c’è falsità». Natanaele gli domandò: «Come mi conosci?». Gli rispose Gesù: «Prima che Filippo ti chiamasse, io ti ho visto quando eri sotto l’albero di fichi». Gli replicò Natanaele: «Rabbì, tu sei il Figlio di Dio, tu sei il re d’Israele!». Gli rispose Gesù: «Perché ti ho detto che ti avevo visto sotto l’albero di fichi, tu credi? Vedrai cose più grandi di queste!». Poi gli disse: «In verità, in verità io vi dico: vedrete il cielo aperto e gli angeli di Dio salire e scendere sopra il Figlio dell’uomo». Come si è potuto constatare in questo primo capitolo del Vangelo secondo Giovanni, alla testimonianza degli uomini sempre si aggiunge la testimonianza di Gesù. È la testimonianza di Gesù che dona compimento alla testimonianza degli uomini. Gesù completa la testimonianza di Giovanni il Battista, la testimonianza di Andrea, la testimonianza di Filippo. Questo ci dice che sempre alla nostra testimonianza deve aggiungersi la conoscenza personale con Cristo Gesù. Come Gesù completa la testimonianza di Natanaele? Aggiungendo che Lui è il Mediatore unico e universale tra il cielo e la terra, tra il Padre e ogni uomo, tra Dio e l’universo. Questa verità così viene proclamata nel Vangelo secondo Matteo: In quel tempo Gesù disse: «Ti rendo lode, Padre, Signore del cielo e della terra, perché hai nascosto queste cose ai sapienti e ai dotti e le hai rivelate ai piccoli. Sì, o Padre, perché così hai deciso nella tua benevolenza. Tutto è stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorrà rivelarlo. Venite a me, voi tutti che siete stanchi e oppressi, e io vi darò ristoro. Prendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. Il mio giogo infatti è dolce e il mio peso leggero» (Mt 11,25-30). Questa verità è essenza della verità di Cristo Gesù. Questa verità così è testimoniata dall’Apostolo Paolo: Raccomando dunque, prima di tutto, che si facciano domande, suppliche, preghiere e ringraziamenti per tutti gli uomini, per i re e per tutti quelli che stanno al potere, perché possiamo condurre una vita calma e tranquilla, dignitosa e dedicata a Dio. Questa è cosa bella e gradita al cospetto di Dio, nostro salvatore, il quale vuole che tutti gli uomini siano salvati e giungano alla conoscenza della verità. Uno solo, infatti, è Dio e uno solo anche il mediatore fra Dio e gli uomini, l’uomo Cristo Gesù, che ha dato se stesso in riscatto per tutti. Questa testimonianza egli l’ha data nei tempi stabiliti, e di essa io sono stato fatto messaggero e apostolo – dico la verità, non mentisco –, maestro dei pagani nella fede e nella verità (1Tm 2,1-7). Nell’Apocalisse dell’Apostolo Giovanni ecco cosa si canta nel cielo per i secoli eterni: «Tu sei degno di prendere il libro e di aprirne i sigilli, perché sei stato immolato e hai riscattato per Dio, con il tuo sangue, uomini di ogni tribù, lingua, popolo e nazione, e hai fatto di loro, per il nostro Dio, un regno e sacerdoti, e regneranno sopra la terra». E vidi, e udii voci di molti angeli attorno al trono e agli esseri viventi e agli anziani. Il loro numero era miriadi di miriadi e migliaia di migliaia e dicevano a gran voce: «L’Agnello, che è stato immolato, è degno di ricevere potenza e ricchezza, sapienza e forza, onore, gloria e benedizione». Tutte le creature nel cielo e sulla terra, sotto terra e nel mare, e tutti gli esseri che vi si trovavano, udii che dicevano: «A Colui che siede sul trono e all’Agnello lode, onore, gloria e potenza, nei secoli dei secoli» (Ap 5,9-13). Oggi sono proprio queste molteplici verità di Cristo Gesù che non vengono più predicate. Se le verità di Cristo non vengono predicate è segno che lo Spirito del Signore non è in noi e non conduce la nostra vita. Siamo cristiani morti, perché non più animati dallo Spirito del Signore. Madre della Redenzione, fa’ che il cristiano ricominci a professare tutta la verità del Figlio tuo. Tu invocherai per noi lo Spirito Santo, Lui ci animerà e noi proclameremo che solo Gesù è il Mediatore unico e universale tra il Padre e ogni uomo. Aiutaci, o Madre! Vogliono gridare al mondo tutte le verità del Figlio Tuo. Amen.  
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
