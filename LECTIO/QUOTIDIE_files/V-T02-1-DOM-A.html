<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Domenica della II settimana del Tempo Ordinario
</p>

<p>
<u>ANTIFONA</u> / A te si prostri tutta la terra, o Dio. A te canti inni, canti al tuo nome, o Altissimo. (Sal 65,4)
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>GLORIA</u> / Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
<u>COLLETTA</u> / Dio onnipotente ed eterno, che governi il cielo e la terra, ascolta con bontà le preghiere del tuo popolo e dona ai nostri giorni la tua pace. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / Dal libro del profeta Isaìa (Is 49, 3. 5-6) / Il Signore mi ha detto: «Mio servo tu sei, Israele, sul quale manifesterò la mia gloria». Ora ha parlato il Signore, che mi ha plasmato suo servo dal seno materno per ricondurre a lui Giacobbe e a lui riunire Israele - poiché ero stato onorato dal Signore e Dio era stato la mia forza - e ha detto: «È troppo poco che tu sia mio servo per restaurare le tribù di Giacobbe e ricondurre i superstiti d'Israele. Io ti renderò luce delle nazioni, perché porti la mia salvezza fino all'estremità della terra». / C: Parola di Dio.
</p>

<p>
<u>PSALMUS</u> / (Sal 39) <b>Ecco, Signore, io vengo per fare la tua volontà</b> / Ho sperato, ho sperato nel Signore, ed egli su di me si è chinato, ha dato ascolto al mio grido. Mi ha messo sulla bocca un canto nuovo, una lode al nostro Dio. / Sacrificio e offerta non gradisci, gli orecchi mi hai aperto, non hai chiesto olocausto né sacrificio per il peccato. Allora ho detto: «Ecco, io vengo». / «Nel rotolo del libro su di me è scritto di fare la tua volontà: mio Dio, questo io desidero; la tua legge è nel mio intimo». / Ho annunciato la tua giustizia nella grande assemblea; vedi: non tengo chiuse le labbra, Signore, tu lo sai.
</p>

<p>
<u>LETTURA2</u> / Dalla prima lettera di san Paolo apostolo ai Corìnzi (1Cor 1, 1-3) / Paolo, chiamato a essere apostolo di Cristo Gesù per volontà di Dio, e il fratello Sòstene, alla Chiesa di Dio che è a Corinto, a coloro che sono stati santificati in Cristo Gesù, santi per chiamata, insieme a tutti quelli che in ogni luogo invocano il nome del Signore nostro Gesù Cristo, Signore nostro e loro: grazia a voi e pace da Dio Padre nostro e dal Signore Gesù Cristo! / C: Parola di Dio. / A: Rendiamo grazie a Dio.
</p>

<p>
<u>ACCLAMATIO</u> / Alleluia, Alleluia / Il Verbo si fece carne e venne ad abitare in mezzo a noi; a quanti lo hanno accolto ha dato potere di diventare figli di Dio. / Alleluia.
</p>

<p>
<u>VANGELO</u> / Dal Vangelo secondo  Giovanni (Gv 1,29-34) In quel tempo, Giovanni, vedendo Gesù venire verso di lui, disse: «Ecco l'agnello di Dio, colui che toglie il peccato del mondo! Egli è colui del quale ho detto: "Dopo di me viene un uomo che è avanti a me, perché era prima di me". Io non lo conoscevo, ma sono venuto a battezzare nell'acqua, perché egli fosse manifestato a Israele». Giovanni testimoniò dicendo: «Ho contemplato lo Spirito discendere come una colomba dal cielo e rimanere su di lui. Io non lo conoscevo, ma proprio colui che mi ha inviato a battezzare nell'acqua mi disse: "Colui sul quale vedrai discendere e rimanere lo Spirito, è lui che battezza nello Spirito Santo". E io ho visto e ho testimoniato che questi è il Figlio di Dio». / C: Parola del Signore. / A: Lode a Te o Cristo.
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS1</u> / Fratelli, ogni giorno della nostra vita è una grazia del Signore, un'occasione posta nelle nostre mani per fare del bene e costruire il regno di Dio. Invochiamo il Padre che è nei cieli, perché oggi conceda a ciascuno di noi di camminare nelle sue vie. R. <b>Aiutaci, Signore, a vivere nella tua amicizia.</b> / Per la santa Chiesa, perché, guidata dallo Spirito del Signore, sappia riconoscere nella vita di tutti i giorni i segni della presenza di Dio, preghiamo. R. / Per i nostri pastori, perché mediante il ministero e la santità personale siano educatori e padri nella fede, preghiamo. R. / Per tutti noi rinati nel Battesimo, perché il Signore ci preservi dal peccato e ci faccia crescere nell'esperienza viva del suo Spirito, preghiamo. R. / Per l'uomo che lavora, perché l'impegno quotidiano necessario al sostentamento della famiglie giovi anche a rendere più giusti e cordiali i rapporti tra tutti i membri della società, preghiamo. R. / Per i bimbi che oggi nascono alla vita, perché siano accolti con amore e tutta la comunità senta che il frutto del grembo è dono di Dio, preghiamo. R. / Assisti, o Padre, i tuoi figli nel cammino di questo giorno e fa' che portino con gioia il peso e la gloria della loro fatica quotidiana. Per Cristo nostro Signore. R. Amen.
</p>

<p>
<u>OREMUS2</u> / Più che offerte e sacrifici, Dio vuole da noi l’obbedienza alla sua volontà. Disponiamo il nostro animo alla preghiera, affinché possiamo domandargli ciò che è conforme ai suoi disegni d’amore. Preghiamo dicendo: <b>Ascoltaci Signore</b> / Perché la Chiesa sappia annunciare a tutti gli uomini che Gesù è l’Agnello che toglie i peccati dal mondo e che in lui soltanto c’è la salvezza. Preghiamo. / Per i predicatori, i catechisti, gli educatori, perché siano consapevoli dell’importanza del compito che è stato loro affidato, di essere cioè instancabili annunciatori del Signore. Preghiamo. / Per i cristiani che si trovano in situazioni di peccato, perché riscoprano la loro chiamata alla santità e si aprano alla consolazione e all’aiuto dello Spirito Santo nel cercare e vivere la volontà di Dio. Preghiamo. / Per coloro che sono impegnati nel dialogo interreligioso, perché sappiano individuare tutto ciò che unisce e rende possibile l’incontro tra gli uomini, resi in Cristo fratelli. Preghiamo. / Per noi, convocati a celebrare l’Eucaristia, perché il saperci salvati nel sangue dell’Agnello ci ispiri comportamenti di perdono e fraternità fondati sulla fede, nell’impegno ad edificare il Regno di Dio. Preghiamo. / O Dio, che ti fai chiamare Padre, ti rendiamo grazie per averci salvati nel sacrificio in croce del tuo Figlio, Gesù. Aiutaci a comprendere i nostri limiti e rendici capaci di orientare al bene le nostre azioni. Te lo chiediamo per Cristo nostro Signore.
</p>

<p>
<u>OFFERTORIO</u> / Concedi a noi tuoi fedeli, o Padre, di partecipare con viva fede ai santi misteri, poiché ogni volta che celebriamo questo memoriale del sacrificio del tuo Figlio, si compie l’opera della nostra redenzione. Per Cristo nostro Signore.
</p>

<p>
<u>COMMUNIO</u> / Davanti a me tu prepari una mensa; il mio calice trabocca. (Sal 22,5) 	♦ Abbiamo conosciuto e creduto l’amore che Dio ha in noi. (1Gv 4,16)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Infondi in noi, o Padre, lo Spirito del tuo amore, perché saziati dall’unico pane del cielo, nell’unica fede siamo resi un solo corpo. Per Cristo nostro Signore.
</p>

<h3>LECTIO</h3>

<p>
<u>EVANGELIZO1</u> / <br>
San Cirillo d'Alessandria (380-444) vescovo e dottore della Chiesa / Su Isaia, IV, 2 / "Ecco l'Agnello di Dio che toglie i peccati del mondo" / "Esultate, cieli, poiché il Signore ha usato misericordia a Israele. Giubilate, suonate la tromba profondità della terra! ... Perché il Signore ha riscattato Giacobbe" (Is 44,23 LXX). Da questo passaggio di Isaia si può facilmente concludere che la remissione dei peccati, la conversione e la redenzione di tutti gli uomini, annunciate dai profeti, saranno compiute da Cristo negli ultimi giorni. Infatti quando Dio, il Signore, ci è apparso, quando, divenuto uomo, ha vissuto sulla terra, lui il vero Agnello che toglie i peccati del mondo, lui, la vittima totalmente pura, quale motivo di gioia per le potenze del cielo e gli spiriti celesti, per tutti gli ordini degli angeli! Cantavano, cantavano la sua nascita secondo la carne: "Gloria a Dio nel più alto dei cieli e pace in terra agli uomini che egli ama" (Lc 2,14). Se è vero secondo la parola del Signore - ed è vero assolutamente - che "ci sarà gioia in cielo per un solo peccatore convertito" (Lc 15,7), come dubitare che ci sia gioia e giubilo negli spiriti celesti quando Cristo porta tutta la terra alla conoscenza della verità, chiama alla conversione, giustifica per la fede, fa risplendere di luce con la santificazione? "I cieli esultano, poiché Dio ha usato misericordia a Israele", non solo a quell'Israele secondo la carne, ma all'Israele secondo lo spirito. "Le profondità della terra", cioè i ministri sacri della predicazione del Vangelo, hanno "suonato la tromba". E' giunta dovunque la loro voce potente; come sacre trombe, ha risuonato da ogni parte. Essi hanno annunciato la gloria del Salvatore in tutti i luoghi, hanno chiamato sia gli ebrei che i pagani alla conoscenza di Cristo.
</p>

<p>
<u>EVANGELIZO-21</u> / <a href="https://vangelodelgiorno.org/IT/gospel" title="Meditazione" class="https">Meditazione</a>
</p>

<p>
<u>DiBruno1</u> / <br>
È lui che battezza nello Spirito Santo (Gv 1,29-34) / Le parole di Gesù sono verità eterna e immutabile. La Chiesa vive di questa verità. Chi distrugge questa verità, distrugge la Chiesa: “«In verità, in verità io ti dico, se uno non nasce dall’alto, non può vedere il regno di Dio». Gli disse Nicodèmo: «Come può nascere un uomo quando è vecchio? Può forse entrare una seconda volta nel grembo di sua madre e rinascere?». Rispose Gesù: «In verità, in verità io ti dico, se uno non nasce da acqua e Spirito, non può entrare nel regno di Dio. Quello che è nato dalla carne è carne, e quello che è nato dallo Spirito è spirito. Non meravigliarti se ti ho detto: dovete nascere dall’alto. Il vento soffia dove vuole e ne senti la voce, ma non sai da dove viene né dove va: così è chiunque è nato dallo Spirito»” (Gv 3,3-8). È condizione non solo necessaria, non solo indispensabile, ma divina. È compito di ogni ministro della Parola predicare la conversione, chiamare ad entrare nel regno di Dio, battezzare nel nome del Padre e del Figlio e dello Spirito Santo. La Chiesa nasce con il battesimo, che è la porta per accedere agli altri sacramenti. È pensiero diabolico affermare che il battesimo a nulla serve e che non vi è alcuna differenza tra chi è battezzato e chi non è battezzato. La nuova creatura nasce dalle acque del battesimo. / L’Apostolo Paolo è stato afferrato da Cristo Gesù sulla via di Damasco. Il Signore poi lo ha messo nelle mani di Anania, dal quale ha ricevuto il battesimo: “Allora Anania andò, entrò nella casa, gli impose le mani e disse: «Saulo, fratello, mi ha mandato a te il Signore, quel Gesù che ti è apparso sulla strada che percorrevi, perché tu riacquisti la vista e sia colmato di Spirito Santo». E subito gli caddero dagli occhi come delle squame e recuperò la vista. Si alzò e venne battezzato, poi prese cibo e le forze gli ritornarono” (At 9,17-19). Per comprendere quanto sia divino il battesimo, nella casa di Cornelio Pietro battezza quanti prima sono stati colmati di Spirito Santo: “Pietro stava ancora dicendo queste cose, quando lo Spirito Santo discese sopra tutti coloro che ascoltavano la Parola. E i fedeli circoncisi, che erano venuti con Pietro, si stupirono che anche sui pagani si fosse effuso il dono dello Spirito Santo; li sentivano infatti parlare in altre lingue e glorificare Dio. Allora Pietro disse: «Chi può impedire che siano battezzati nell’acqua questi che hanno ricevuto, come noi, lo Spirito Santo?». E ordinò che fossero battezzati nel nome di Gesù Cristo. Quindi lo pregarono di fermarsi alcuni giorni” (At 10,44-48). Né le acque senza lo Spirito Santo, né lo Spirito Santo senza l’immersione nelle acque. Se il battesimo non è dato o è dichiarato inutile, muore la Chiesa. Essa non ha più futuro. Le conseguenze sono pesantissime. Significa che non vi saranno più ministri della Parola, non vi sarà più Eucaristia né perdono dei peccati, non vi sarà più alcuna garanzia di verità nell’insegnamento delle Scritture Profetiche. Prima di negare una divina verità, sempre vanno ponderate tutte le sue conseguenze. / <b>In quel tempo, Giovanni, vedendo Gesù venire verso di lui, disse: «Ecco l’agnello di Dio, colui che toglie il peccato del mondo! Egli è colui del quale ho detto: “Dopo di me viene un uomo che è avanti a me, perché era prima di me”. Io non lo conoscevo, ma sono venuto a battezzare nell’acqua, perché egli fosse manifestato a Israele». Giovanni testimoniò dicendo: «Ho contemplato lo Spirito discendere come una colomba dal cielo e rimanere su di lui. Io non lo conoscevo, ma proprio colui che mi ha inviato a battezzare nell’acqua mi disse: “Colui sul quale vedrai discendere e rimanere lo Spirito, è lui che battezza nello Spirito Santo”. E io ho visto e ho testimoniato che questi è il Figlio di Dio».</b> / Oggi si sta giocando molto, anzi troppo, con le divine verità. Ogni divina verità che viene negata, messa in dubbio, dichiarata sorpassata è una ferita grave inferta nel corpo della Chiesa. Senza battesimo nell’acqua e nello Spirito Santo non ci saranno né vescovi, né presbiteri, né battezzati. Senza l’episcopato non ci sarà il presbiterato e neanche mai vi sarà l’Eucaristia. Non si mangia Cristo, non si vive per Cristo. Neanche il Vangelo, la Rivelazione potrà essere conservata nella sua divina ed eterna verità. Senza battesimo tutto crolla e tutto muore. È questo il motivo per cui Satana ha dichiarato guerra a questo sacramento e si sta servendo di teologi e di ministri della Parola per dichiararlo inutile, vano e per affermare che ormai nulla più serve. / Madre di Dio, Angeli, Santi, non permettete che la divina verità venga calpestata.
</p>

<p>
<u>DIBRUNO-21</u> / <a href="FILE:///C:/MYKNOW/XDOCS/verbum/DiBruno.txt" title="DiBruno" class="FILE">DiBruno</a>
</p>

<p>
<u>SILVESTRINI-21</u> / <a href="https://liturgia.silvestrini.org/digest/" title="settimana" class="https">settimana</a>
</p>

<p>
<u>LOYOLA1</u> / <br>
Giovanni vede e dice. Intravede in quell’uomo una novità, la novità. È un modo nuovo di agire, di donare fiducia, di portare speranza. E molla definitivamente le sue convinzioni. Lascia fare, lascia andare. Ogni attesa cede il passo alla sorpresa, non vive di pretesa. Lì, in quel trentenne di un piccolo paese di una regione non particolarmente determinante per le sorti dell’umanità, riparte la storia di ognuno. Riparte nel silenzio del gesto di quell’uomo, riparte nella concretezza di un tempo e di uno spazio. Riparte senza sovrastare, senza invadere, senza imporre nulla: riparte da un esempio, da un incontro. Ed in quel gesto, in quello stile intravediamo quel qualcosa di più che ci lascia stupefatti, meravigliati, felici. In quell’uomo s’intravede sorgente di vita riconciliata, pacifica, autentica. È la sua, è la nostra. “Toglie il peccato del mondo”: se ne fa carico; se ogni nostro bersaglio fallito ci appesantisce, ci isola, ci fa vivere male, isolati, Lui viene a starci accanto, non ci toglie la responsabilità, ma ci dona la percezione (attraverso i sentimenti del cuore, la presenza di persone vicine, la meraviglia della natura e del mondo) che non siamo soli. C’è sempre una sorgente di vita per noi. / Quali convinzioni su di te, sulla vita, non sei disposto/a a mettere in discussione? La novità ti fa paura o ti attrae? Ti lasci “voler bene”, attraverso persone, desideri, situazioni, possibilità? (Loris Piorar SJ)
</p>

<p>
<u>LOYOLA-21</u> / <a href="https://getupandwalk.gesuiti.it/" title="commento" class="https">commento</a>
</p>

<p>
<u>LettureBose</u> / <a href="" title="NuoveLettureGiorni" class="page">NuoveLettureGiorni</a> 
</p>

<h5>FEGF</h5>

<p>
<a href="" title="FraternitaEvangelicheGerusalemmeFI" class="page">FraternitaEvangelicheGerusalemmeFI</a>
</p>

<p>
<u>HomilyVoice-21</u> / <a href="file:///D:/MULO/HomilyVoice" title="HomilyVoice" class="file">HomilyVoice</a>
</p>


<span class="backlinks">
</span>

</div>
</div>
</body>
</html>
