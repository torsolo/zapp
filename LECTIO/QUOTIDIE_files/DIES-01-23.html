<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-23</h1>-->
<h1>DIES-01-23</h1>

<h5>Oremus</h5>

<p>
<ul>
<li>Colui che annuncia la verità deve essere disposto a non essere compreso. Fa', Signore, che nei momenti di incomprensione sappiamo metterci al tuo posto. Fortificaci in modo tale che siamo coerenti rispetto a ciò a cui crediamo. Accordaci la grazia di vivere a volto scoperto, e non permettere che cediamo alla tentazione della viltà: le viltà che si affermano come rivelazioni, o quelle che si nascondono come tradimenti. Infondi nella nostra vita la luce della verità e fa' che sia nostra guida sul cammino della giustizia.</li>
</ul>
</p>

<p>
<ul>
<li>Madonna dell’ascolto / O madre dell’ascolto, quella preghiera che palpita segreta nel profondo del cuore e non s’è ancora vestita di parole, tu già conosci. Madre dell’accoglienza, prima ancora ch’io bussi alla tua porta, m’allieta la tua grazia, m’invita il tuo sorriso. (Isabella Cinti )</li>
</ul>
</p>

<p>
<ul>
<li>Signore, Tu sei l'Amore più grande di tutti, Tu vivi nel mistero, oltre l'Orizzonte. Dacci un cuore limpido, per poterti vedere, dacci un cuore attento, per poterti udire, dacci un cuore grande, per diventare amici, dacci un cuore pieno di fiducia, che ci faccia trovare casa in Te.</li>
</ul>
</p>

<p>
<ul>
<li>Fa’, o Signore, che non perda mai il senso del sorprendente. Concedimi il dono dello stupore! Donami occhi rispettosi del tuo creato, occhi attenti, occhi riconoscenti. Signore, insegnami a fermarmi: l’anima vive di pause; insegnami a tacere: solo nel silenzio si può capire ciò che è stato concepito in silenzio. Ovunque hai scritto lettere: fa’ che sappia leggere la tua firma dolce nell’erba dell’aiuola pettinata, la tua firma forte nell’acqua del mare agitata. Hai lasciato le tue impronte digitali: fa’ che sappia vederle nei puntini delle coccinelle nel brillìo delle stelle. Tutto è tempio tutto è altare! Rendimi, Signore, disponibile alle sorprese: comprenderò la liturgia pura del sole, la liturgia mite del fiore; sentirò che c’è un Filo conduttore in tutte le cose… e salirà il voltaggio dell’anima. Amen. M. Quoist</li>
</ul>
</p>

<p>
<ul>
<li>Preghiera ai Santi Sposi Maria e Giuseppe: Come Dio Padre,  nella Sua infinita Sapienza e immenso Amore,  affidò qui in terra il Suo Unigenito Figlio Gesù Cristo a Te, Maria Santissima, e a te, San Giuseppe, sposi della Santa Famiglia di Nazareth, così noi, divenuti per il Battesimo figli di Dio, con umile fede ci affidiamo e consacriamo a Voi. Abbiate per noi, per i nostri figli, per le nostre famiglie, le stesse premure e tenerezze avute per Gesù. Aiutateci a conoscere, amare e servire Gesù come voi l’avete conosciuto, amato e servito. Otteneteci di amarVi con lo stesso amore con il quale Gesù Vi ha amato qui in terra. Proteggete le nostre persone, difendeteci da ogni pericolo e da ogni male. Accrescete la nostra fede, custoditeci nella fedeltà alla nostra vocazione e alla nostra missione: fateci santi. Al termine di questa vita, accoglieteci con voi in cielo, dove già regnate con Cristo nella Gloria eterna. Amen. (Don Dolindo Ruotolo)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a><br>
23 gennaio: santi Severiano e Aquila, martiri; sant'Emerenziana, martire; santi Clemente, vescovo di Ancira, e Agatangelo, martiri; sant'Amasio, vescovo di Teano; sant'Ildefonso, vescovo di Toledo; san Maimbodo, pellegrino ed eremita; sant'Andrea Chong Hwa-Gyong, catechista e martire di Corea.
</p>

<h5>Quotes</h5>

<p>
<ul>
<li>Una grande amicizia ha due ingredienti principali: il primo è la scoperta di ciò che ci rende simili, il secondo è il rispetto di ciò che ci fa diversi. (S. Littleword)</li>
</ul>
</p>

<h5>Poesia</h5>

<h5>Dixit</h5>

<p>
<ul>
<li>Rivelazioni di Gesù Cristo a Santa Brigida: “Chi non vuole abbandonare il peccato, non è degno della grazia dello Spirito Santo.” "L’uomo, perciò, deve lodarmi, ringraziarmi e onorarmi per tutti i beni di cui l’ho colmato, e non vivere e abusarne secondo i desideri della carne." «Ho dato all’uomo il libero arbitrio, affinché abbandonasse la propria volontà per amore mio, che sono il suo Dio e per questo avesse più merito. Ho dato all’uomo il cuore, perché io, Dio, che sono ovunque e incomprensibile, possa essere contenuto per amore nel suo cuore e l’uomo, pensando di essere in me, ne ricavi piaceri indicibili». Libro V, 1, Interrogazione 3. «Chiunque goda del libero arbitrio, deve temere e capire veramente che nulla conduce più facilmente alla dannazione eterna di una volontà priva di guida. Per questo chi abbandona la propria volontà e l’affida a me, che sono il suo Dio, entrerà in cielo senza fatica». Libro V, 1, Interrogazione 4. La Santa Vergine Maria dice: «Sei abituata a dare qualcosa a chi viene a te con una borsa pura e pulita, e a giudicare indegno di ricevere qualcosa da te chi non vuole aprire né pulire la sua borsa piena di fango e di sporcizia. Lo stesso succede nella vita spirituale: quando la volontà non intende abbandonare le sue offese, la giustizia non vuole che goda dell’influenza dello Spirito Santo; e quando una persona è priva della volontà di correggere la propria vita, non merita il cibo dello Spirito Santo, che si tratti di un re, di un imperatore, di un sacerdote, di un povero o di un ricco».</li>
</ul>
</p>

<p>
<ul>
<li>Le pene che maggiormente affliggono in questa vita le anime amanti di Dio non sono la povertà, le infermità, i disonori e le persecuzioni, ma le tentazioni e le desolazioni di spirito. […] Il vedersi dalle tentazioni spinta a perdere la grazia divina, o il temere nella desolazione di averla già perduta, queste son pene troppo amare a chi ama di cuore Gesù Cristo. Ma lo stesso amore dà loro la forza di soffrirle con pazienza e di seguire il preso cammino della perfezione. Ed oh quanto si avanzano le anime con tali pruove che suole far Dio del loro amore! (Sant'Alfonso Maria De Liguori, da "Pratica di amar Gesù Cristo")</li>
</ul>
</p>

<p>
<ul>
<li>Perché l'uomo, senza ascendere a Dio, presume d'indagare la verità? Questa eterna Verità mi schiaccia, ed io ritorno nella mia nullità per adorare, per riconoscermi misero verme ed atomo fuggente, e per accendermi tutto di amore per Dio. Sono povera creatura, nata nel tempo, piccola, contingente, miserabile, e come mai potrei presumere di me? Se io non fossi, forse si scrollerebbe non dico il mondo, ma un suo solo atomo? Forse devierebbero i fiumi, o si altererebbero le sfere celesti? Perché presumo tanto di me? Perché presume l'uomo d'indagare la verità, e va errando fra i dedali oscuri del suo povero cervello, senza ascendere a Dio? Perché avendo la fiamma viva della fede, l'uomo la spegne, e preferisce al Sole eterno il suo piccolo moccolo fumigante? L'Evangelista non poteva cominciare meglio l'annunzio della Buona Novella della Verità che con questa mirabile epigrafe della Verità, scritta coi raggi dell'eterna luce: "In principio era il Verbo, e il Verbo era presso Dio, e il Verbo era Dio." Bisogna dunque risalire al Principio eterno per conoscere davvero la Verità, bisogna farsi illuminare da quella luce per orientarsi nelle povere tenebre dell'umana ragione, bisogna guardare al Redentore che ci annunzia la Verità e ci guida al bene, non come ad un sapiente o ad un uomo di genio, ma come al Verbo Incarnato, che ci rivela i segreti celesti e ci orienta nella vita per elevarci all'eterna Vita. Fuori di questa luce il Vangelo non avrebbe significato, sarebbe una parola qualunque e, per l'orgogliosa mente umana che ignora le profonde bellezze della semplicità ed ama arrovellarsi tra le astruserie delle sue fantastiche elucubrazioni, sarebbe una parola fatta solo per i rozzi o indegna di lei! San Luca cominciò il suo Vangelo con un prologo umano, per darci la certezza storica di ciò che doveva raccontare, e disse di aver diligentemente investigato tutto dal principio, e di averne scritto con ordine, per far riconoscere la verità delle cose insegnate (1,3-4). San Giovanni comincia il suo Vangelo con una garanzia più grande, che va oltre la povera certezza storica, con la garanzia dell'eterna Verità: "In principio era il Verbo e il Verbo era presso Dio, e il Verbo era Dio." O luce eterna, a Te dunque io vengo, e nelle tue parole vedo le Verità che trascendono tutte le altre; le vedo, le accetto, le adoro, le assorbo nella mia vita, ne formo la mia norma, il mio carattere, la ragione e la guida di ogni mia azione, il pascolo della mente, la fiamma del cuore, la beatitudine nell'esilio, la felicità svelata nella Patria eterna. (Dal commento al Vangelo di San Giovanni del Sacerdote Dolindo Ruotolo)</li>
</ul>
</p>

<h5>DengMingDao</h5>

<p>
Rinnovamento / Città sulla collina, / più oltre terre a maggese. / Un campo incolto / è il segreto della fertilità. / In città scorgiamo milioni di vite simboleggiate dalle finestre, dalle porte e dai molti piani degli edifici. I trionfi della civiltà possono essere entusiasmanti. Ma per quanto i seguaci del Tao apprezzino la città, sentono il bisogno di ritirarsi in mezzo alla natura. In campagna trovano il nutrimento della libertà, hanno nuove occasioni di vita e riescono a muoversi senza i vincoli imposti dalla società. In passato i pionieri scorsero le grandi praterie e subito sognarono di dominare la natura con le gloriose imprese dell'uomo. Oggi sappiamo che le cose funzionano diversamente: che proteggere e conservare l'ambiente naturale è essenziale alla nostra stessa sopravvivenza. Dovremmo concederci la possibilità di vivere come campi incolti. Se non riusciamo ad abbandonare la città, cerchiamo almeno di ritagliarci ogni giorno un piccolo spazio di calma per ritirarci in noi stessi. Se invece abbiamo la possibilità di passeggiare nei prati o sulle colline, tanto meglio. Ma nessuno di noi può mantenersi fertile senza rinnovamento.
</p>

<h5>InFinemDei</h5>

<p>
Il giorno sta per concludersi e noi approfittiamo di questo momento per renderti grazie per i doni che abbiamo ricevuto in questa giornata. Oggi abbiamo imparato che seguire Gesù vuol dire apprezzare quello che il mondo disprezza e questo suscita a volte dell'odio, delle critiche e anche delle persecuzioni. Concedici la forza per i momenti difficili che incontriamo e fa' che il nostro spirito non si allontani dal tuo. Fa' che reagiamo di fronte all'inerzia e al peccato per vivere nella felicità di coloro che ti seguono.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
