<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-24</h1>-->
<h1>DIES-12-24</h1>

<h5>Oremus</h5>

<p>
<ul>
<li>NOVENA DIO NATALE / G9: CAMMINAVAMO NELLE TENEBRE / Il profeta Isaia prospetta il tempo della salvezza messianica come il tempo della luce, della gioia e della liberazione. Nel Bambino che ci sarà donato sono raccolte tutte le virtù e tutta la grandezza degli eroi e dei Santi d'Israele. Egli sarà potente, saggio, pacifico; sarà il vero "Emmanuele", cioè Dio in mezzo a noi. / Videro una grande luce: "Il popolo che camminava nelle tenebre vide una grande luce; su coloro che abitavano in terra tenebrosa una luce rifulse. Hai moltiplicato la gioia, hai aumentato la letizia. Gioiscono davanti a Te, come si gioisce quando si miete e come si gioisce quando si spartisce la preda, poichè il giogo che gli pesava e la sbarra sulle sue spalle, il bastone del suo aguzzino tu hai spezzato come al tempo di Madian.... poiché un bambino è nato per noi, ci è stato dato un figlio. Sulle sue spalle è il segno della sovranità ed è chiamato: Consigliere ammirabile, Dio potente, Padre per sempre, Principe della pace. Grande sarà il suo dominio e la pace non avrà fine sul trono di Davide e sul regno, che egli viene a consolidare e rafforzare con il diritto e la giustizia ora e sempre" (Is 9, 1-6) / Entra nel tempo e nello spazio: O fusione inaudita, o compenetrazione paradossale! Colui che è, viene nel tempo, l'increato si fa oggetto di creazione. Colui che non ha dimensioni entra nel tempo e nello spazio e un'anima spirituale si fa mediatrice tra la divinità e la pesantezza della carne. Colui che arricchisce, si fa povero e mendica la mia carne, perché io venga arricchito della sua divinità. Lui, che è la pienezza, si svuota, si spoglia per un poco della sua gloria, perché io possa partecipare della sua pienezza. Quale ricchezza di bontà! Quale immenso mistero mi avvolge! Sono stato fatto partecipe dell'immagine di Dio e non ho saputo custodirla: ora Dio si rende partecipe della mia carne, sia per salvare l'immagine che mi aveva data, sia per rendere immortale la mia carne. Entra in comunione con noi, in un modo nuovo ancora più profondo del primo: con chi un tempo condivise il bene, ora condivide il male; quest'ultima comunione è ancora più degna di Dio e, per chi ha intelligenza, ancora più sublime. (San Gregorio Nazianzeno) / Vieni Signore Gesù! Perchè impariamo ad accoglierti con cuore semplice e puro - Vieni Signore Gesù! I piccoli e i poveri di questo mondo riconoscano la loro dignità di figli di Dio, e riconoscano che Tu sei venuto proprio per loro - Vieni Signore Gesù! Perchè i piccoli e i poveri riconoscano nel volto del fratello l'immagine concreta della Carità del tuo cuore - Vieni Signore Gesù! Perché tutti gli uomini Ti accolgano e credano in Te - Vieni Signore Gesù! Sostieni il lavoro di tutti i Missionari che fanno conoscere al mondo il Tuo nome - Vieni Signore Gesù! Vieni Signore Gesù, nel nostro cuore, rendilo tempio santo della tua dimora. - Vieni Signore Gesù! O Dio, che ci hai radunato a celebrare in devota letizia la nascita del tuo Figlio, concedi a noi e a tutta la tua Chiesa di conoscere con la fede la profondità del tuo mistero e di viverlo con amore intenso e generoso, per Cristo nostro Signore. Amen.</li>
</ul>
</p>

<p>
<ul>
<li>Non bisogna farsi piacere per forza la notte. Certe volte il buio che si avverte è insopportabile. E il Natale ne acuisce il dolore, perché è il tempo in cui il vuoto di 'chi' o di 'cosa' ci manca si fa sentire di più. So bene che a Natale c'è gente che soffre di più, e non prova nessuna gioia perché non vede nessuna nascita, nessuna speranza. Il vero problema è che nessuna nostra parola può aiutare queste persone che hanno tutto il diritto di star male nella loro notte. Eppure la fede ci dice che Gesù nasce in una notte. Non c'è luce, ma buio. Non c'è accoglienza, ma porte chiuse per Lui. Non c'è "posto adatto", ma "posto arrangiato". Se Gesù è venuto, lo ha fatto innanzitutto per coloro che non trovano nemmeno più parole per dire il loro dolore. E che cosa ha fatto per loro? Si è nascosto nella loro notte affinché al fondo di quel buio non ci fosse più un vuoto, ma Qualcuno. E perché non lo sentono? Perché certe volte il dolore ci toglie il realismo vero delle cose e ci fa sentire solo ciò che si vede. E' per loro che voglio pregarti questa sera, a poche ore dal Natale. Per loro ti prego Signore, Vieni! Rompi la monotonia dei pensieri negativi e fai nascere il dubbio che forse c'è speranza. Strappali dalla passività di chi non vuole fare più nulla e spingili a uscire dai recinti dove si sono chiusi a chiave. Fagli alzare gli occhi a guardare bene il buio e dona loro un firmamento di stelle, che seppur nella nostalgia possa strappare loro lacrime di gratitudine. Quel pianto, almeno quello, sia un pianto di riconciliazione, e ogni lacrima li possa accompagnare fin davanti a te, che hai nascosto la tua Gloria nella debolezza di un bambino. Possano accorgersi che loro, così lontani dalla gioia, sono il posto che tu hai scelto per venire al mondo. E i più infelici dell'universo sappiano che sono il pensiero fisso della Tua venuta in mezzo a noi. Amen. (Don Luigi Maria Epicoco)</li>
</ul>
</p>

<p>
<ul>
<li>Esulti il Santo, perché si avvicina al premio. Gioisca il peccatore, perché è invitato al perdono. Si rianimi il pagano, perché è chiamato alla vita. (San Leone Magno)</li>
</ul>
</p>

<p>
<ul>
<li>O Gesù, che ti sei fatto Bambino per venire a cercare e chiamare per nome ciascuno di noi, tu che vieni ogni giorno e che vieni a noi in questa notte, donaci di aprirti il nostro cuore. Noi vogliamo consegnarti la nostra vita, il racconto della nostra storia personale, perché tu lo illumini, perché tu ci scopra il senso ultimo di ogni sofferenza, dolore, pianto, oscurità. Fa' che la luce della tua notte illumini e riscaldi i nostri cuori, donaci di contemplarti con Maria e Giuseppe, dona pace alle nostre case, alle nostre famiglie, alla nostra società! Fa' che essa ti accolga e gioisca di te e del tuo amore. (Carlo Maria Martini)</li>
</ul>
</p>

<p>
<ul>
<li>Signora di Betlemme, Signora di chi è in cammino, come te, senza trovare neppure una locanda. Signora della semplicità dei pastori e dello splendore degli angeli che cantano: “Gloria a Dio nel cielo, pace in terra agli uomini che Dio ama”. Grazie per averci dato il Pane che ci mancava. Grazie per averci arricchiti della Tua povertà. Grazie per il tuo silenzio che riceve e medita e genera in noi la Parola. Che stasera la luce del Natale ci desti e sia l’inizio di uno splendore che non ha fine. Che stasera tornando alle nostre case possiamo dire agli uomini che vivono insicuri e senza speranza: “Presto, venite. Vi portiamo la buona notizia, che è gioia per tutto il popolo: Oggi è nato il Signore, il nostro Salvatore!” (Card. Eduardo Pironio)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Poesia</h5>

<p>
Poesia dell’amore piccolo / Fu breve quella notte. Fu breve, ma bella. Poca cosa è il tempo, che è anche poca cosa, perché nessuno ha mai saputo quanto dura una stella sebbene tutti sappiamo quanto dura una cosa. / Il nostro amore di una notte fu un grande amore piccolo che rotolò dall’ombra come un dado senza fortuna, ma nessuno ha mai saputo quanto dura un sogno sebbene tutti sappiamo quanto dura la morte. / Una notte è eterna per chi non la dimentica, e il tempo non importa niente per il sogno e il fiore, e, come nessuno sa quanto dura la vita, nessuno sa nemmeno quanto dura l’amore. (José Ángel Buesa - Cuba, 1910 –1982)
</p>

<p>
Non scoraggiarti se sogni il sole e uscendo ti bagni per la pioggia. Non scoraggiarti se speri che quel fiore viva e ti svegli, e lo trovi appassito. Non scoraggiarti se credi nel sorriso di un uomo e, poi, lo stesso uomo ti delude… Non scoraggiarti se doni tutto di te e poi studiandoti ti scopri un pozzo vuoto, senz’acqua, privo di tutto: non scoraggiarti, perché c’è chi riempie quel tuo pozzo di un’acqua che non si esaurisce mai, di un’acqua che disseta la mente, il corpo, e soprattutto l’anima. Non scoraggiarti se ti rubano la tua libertà, se i tuoi occhi guardano con amore e ricevono sguardi di odio, d’invidia: se tutto di te viene frainteso, non scoraggiarti. Vivi nella tua libertà, nelle tue convinzioni, difendendo e potenziando quei valori che Lui ha posto nel tuo cuore; vivi donando la gioia e l’amore, schierandoti dalla parte dei deboli, dei piccoli, dei sofferenti, perché è da loro che puoi ricevere molto, tutto quello che serve a vivere, e vivi nella certezza che Dio ti ama. (Anonimo)
</p>

<p>
Mentre il silenzio fasciava la terra / e la notte era a metà del suo corso, / tu sei disceso, o Verbo di Dio, / in solitudine e più alto silenzio. / La creazione ti grida in silenzio, / la profezia da sempre ti annuncia, / ma il mistero ha ora una voce, / al tuo vagito il silenzio è più fondo. / E pure noi facciamo silenzio, / più che parole il silenzio lo canti, / il cuore ascolti quest’unico Verbo / che ora parla con voce di uomo. / A te, Gesù, meraviglia del mondo, / Dio che vivi nel cuore dell’uomo, / Dio nascosto in carne mortale, / a te l’amore che canta in silenzio. (D.M.Turoldo)
</p>

<h5>Quotes</h5>

<p>
<ul>
<li>Il vero amore è come una finestra illuminata in una notte buia. Il vero amore è una quiete accesa. (Giuseppe Ungaretti)</li>
<li>Il Vangelo è come un cielo notturno: più lo si contempla e più stelle vi si scorgono.</li>
<li>Troppo spesso crediamo che Dio non ascolti le nostre domande, mentre siamo noi che non ascoltiamo le sue risposte. (François Mauriac)</li>
<li>Iniziare un nuovo cammino spaventa. Ma dopo ogni passo che percorriamo ci rendiamo conto di come era pericoloso rimanere fermi. (R. Benigni)</li>
<li>Le parole volano via, ma il pennello per scriverle lascia il segno (Cina)</li>
<li>Dio semina dunque oltre le verità parziali, dove non del tutto errate, dei potenti, i silenziamenti dei poveri, perché la sua grazia sempre nuova si diffonde per le vie che Lui sa, ben oltre i piani di chicchessia, secondo la sua sapienza e conduce verso la verità tutta intera. Questa è la nostra gioia, la nostra fiducia, la nostra speranza. (Gp. Centofanti)</li>
</ul>
</p>

<h5>Aivanhov</h5>

<p>
<b>24/12/2001</b> Cercate di prendere coscienza del valore che hanno i momenti in cui, nel silenzio e nel raccoglimento, ricevete la luce, la grazia dal cielo. Gli uomini devono affrontare molte sofferenze perché non possiedono tale consapevolezza. Ricevono delle benedizioni, ma le perdono subito, semplicemente perché non conoscono il valore di ciò che hanno ricevuto. Credono che il Cielo sia sempre pronto a riversare la sua luce e il suo amore, e quando non hanno nulla di più interessante da fare, accettano di fermarsi qualche minuto a riceverli. Ma non è così che si deve fare. Il Cielo non è a disposizione di persone leggere e noncuranti. In particolari momenti, in determinate condizioni, riversa le sue benedizioni, e se non siete abbastanza coscienti per riceverle, oppure non sapete conservarle, tanto peggio per voi, le perderete. Fate dunque attenzione, e nei giorni in cui sentirete di aver ricevuto una rivelazione o una grazia dal Cielo, cercate di conservarla preziosamente. 
</p>

<p>
<b>24/12/2002</b> Finché l'uomo trascura il legame che lo unisce al mondo divino, si priva delle proprie vere radici e perde il senso della vita. Il mondo divino non è come un paese straniero esterno a noi che possiamo ignorare senza che ciò comporti conseguenze. Il mondo divino è la nostra terra interiore, è il mondo della nostra anima e del nostro spirito e, spezzando il legame che ci lega a lui, ci priviamo delle risorse di cui abbiamo maggiormente bisogno per vivere. Nelle prove e nelle difficoltà dell'esistenza, alcuni ritrovano istintivamente il contatto con tale realtà superiore. Tuttavia questo non è sufficiente, perché in tutti i momenti della vita quotidiana dobbiamo essere coscienti della presenza dentro di noi di quel mondo così ricco e potente da cui possiamo senza sosta attingere risorse spirituali: la forza, il coraggio, l'ispirazione... 
</p>

<p>
<b>24/12/2003</b> Ai nostri giorni, nelle nostre case, si è persa l'abitudine di accendere le lampade o le candele, a meno che non ci sia un guasto all'elettricità e quindi lo si fa con cattivo umore e malcontento. In realtà accendere una candela, qualunque sia la circostanza in cui la si accende, dovrebbe essere considerato un atto sacro per mezzo del quale si entra in contatto con i quattro elementi. La candela, che è solida, rappresenta l'elemento terra. L'accendete ed ecco il fuoco. Poi, a poco a poco, la candela si fonde e la cera liquida comincia a riempire l'incavo alla base della fiamma. Quanto all'aria, è sempre presente, perché è indispensabile per il fuoco: senza aria il fuoco si spegne e, anche se non la si vede, si indovina la sua presenza osservando le leggere oscillazioni della fiamma. Dunque, quando accendete una candela siate coscienti che vi trovate in presenza dei quattro principi della materia e che potete lavorare con loro legandovi ai quattro grandi Angeli che li governano: l'Angelo del Fuoco, l'Angelo dell'Aria, l'Angelo dell'Acqua e l'Angelo della Terra. 
</p>

<p>
<b>24/12/2004</b> Nella Scienza iniziatica, il fuoco è considerato come il mezzo più potente per entrare in comunicazione con il mondo spirituale, poiché rappresenta il limite tra il piano fisico e quello eterico. Gli Iniziati, prima di cominciare un lavoro di una certa importanza, hanno l'abitudine di accendere una fiamma, perché sanno che il fuoco li introdurrà nelle regioni sottili dove il loro pensiero, la loro voce sarà ascoltata e dove troveranno le condizioni per la realizzazione. Tutti i veri maghi hanno un legame potente con il fuoco. Benché la religione abbia perduto sempre più il senso di queste pratiche iniziatiche, nelle chiese si continua a mantenere la tradizione di accendere ceri o lumini ed è la prova che gli esseri umani conservano inconsciamente quell'antichissima conoscenza per cui la presenza del fuoco è una garanzia di realizzazione.
</p>

<p>
<b>24/12/2005</b> Nella nostra Fratellanza, viviamo i giorni delle grandi feste religiose cristiane, Natale, Pasqua… con semplicità come gli altri giorni: preghiamo, meditiamo, cantiamo. Anche se, in particolare, pensiamo alla nascita, alla morte o alla resurrezione di Cristo, non facciamo niente di eccezionale. Ora, se alcuni ritengono che questo non sia sufficiente per loro, sono liberi di andare a celebrare tali feste nelle loro chiese o nei loro templi. Che ognuno scelga le forme che vuole dare al proprio sentimento religioso, lasciando che gli altri facciano altrettanto. Il fatto di non avere la stessa religione e gli stessi riti, non deve essere una ragione di contesa per gli esseri umani. Non è saggio avvelenare la vita degli altri, con il pretesto di seguire il fondatore di una religione piuttosto che un altro. Che tutti si abbraccino, si aiutino e fraternizzino, anziché scatenare continuamente disordini e tumulti. È così che si mostreranno i fedeli della sola vera religione, la religione universale di luce e amore di cui il sole è il modello. 
</p>

<p>
<b>24/12/2006</b> Vorreste ottenere l’aiuto delle entità celesti e ricevere le loro benedizioni. Ma come possono anche solo accorgersi di voi, se non fate nulla per attirare la loro attenzione? Inviate loro almeno qualche segnale luminoso! Come? Proiettando ogni giorno, attraverso il vostro cuore, il vostro intelletto, la vostra anima e il vostro spirito delle scintille, dei fuochi d’artificio dai colori puri. Scorgendoli, quelle entità diranno: «Oh, c’è una festa laggiù, andiamoci!» Si avvicineranno, e ciò che vedranno sembrerà loro così bello che proveranno amicizia nei vostri confronti; potranno perfino installarsi in voi per aiutarvi, e tutto diventerà facile per voi. Ecco perché occorre prendere seriamente il lavoro spirituale; è il solo modo di attirare la presenza e l’aiuto degli spiriti superiori. Essi sono sensibili soltanto alla luce emanata dagli esseri che lavorano alla realizzazione del Regno di Dio sulla terra.
</p>

<p>
<b>24/12/2007</b> È la filosofia di Gesù trasmessa dal cristianesimo ad aver permesso al sentimento di fratellanza di svilupparsi nel mondo occidentale; ma la situazione è ben lungi dall’essere ideale. Non solo la Chiesa si è troppo spesso schierata dalla parte dei potenti, ma in tutti quei dogmi, in tutte quelle gerarchie ecclesiastiche, in tutto quel fasto nelle cerimonie, credete che Gesù riuscirebbe a riconoscersi? Immaginate che egli venga sulla terra una notte di Natale… Entrerebbe in chiese magnificamente adorne, e là vedrebbe un clero, ricoperto di preziosi ornamenti, celebrare la nascita di un bambinello quasi nudo, dinanzi a una folla che aspetta la fine della messa per andare a mangiare, a bere e a divertirsi. Poi uscirebbe per le strade, e incontrerebbe un gran numero di uomini e donne che hanno freddo e fame. Allora, pongo solo la domanda: credete che Gesù si riconoscerebbe in quel cristianesimo? È per questo che è venuto?
</p>

<p>
<b>24/12/2008</b> La vera evoluzione è una continua ascesa, ma nel corso di questa ascesa, ciascuno incontrerà fatalmente alti e bassi, salite e discese; occorre saperlo, in modo da non perdere il coraggio e perseverare: un giorno, ci saranno più salite che discese. Dio, come un Padre amorevole, perdona ai Suoi figli che riconoscono i propri errori e sono decisi a correggerli. È impossibile elevarsi senza alcun cedimento. L’essenziale è aver intrapreso il cammino verso le altezze, quello dell’amore e della saggezza che conduce alla verità. Il fatto che su quel cammino vi succeda di indietreggiare, non è così grave. L’essenziale è che manteniate lo stesso orientamento, che conserviate ben presenti in voi la stessa meta, lo stesso ideale, e che teniate sempre lo sguardo fisso alla vetta da raggiungere.
</p>

<p>
<b>24/12/2009</b> Le immagini sacre possono aiutarvi, ma a condizione che sappiate come considerarle. Se pregate davanti a rappresentazioni del Cristo, della Vergine, dei santi, non è ad esse che dovete rivolgervi, e non saranno queste a rispondervi, ad esaudirvi. Quelle immagini fungono solo da intermediarie… o, se preferite, delle scale grazie alle quali potete elevarvi per accedere a quelle entità superiori. Allo stesso modo un tempio, una chiesa, è una scala, perché quello spazio sacro vi offre tutte le condizioni per raccogliervi e trovare in voi stessi i mezzi per raggiungere le regioni celesti in cui riceverete l’ispirazione e la salvezza. Ecco la vera scienza: essa non distrugge nulla, ma vi insegna come considerare le immagini sacre e i luoghi di culto. Se poi un essere di grande spiritualità vi dona un oggetto che egli stesso ha benedetto, accettatelo con riconoscenza, perché si tratta di un talismano; ma non crediate che quel talismano sia onnipotente. No; tramite suo, cercate di andare più in alto, più lontano, legatevi alla forza cosmica che lo impregna, e quell’oggetto, allora, agirà efficacemente su di voi.
</p>

<p>
<b>24/12/2010</b> Ditevi chiaramente che la vostra esistenza terrena non è che un lungo sonno popolato di sogni. Un giorno, quando vi risveglierete, direte: "Dio mio, come ho potuto credere che fosse tutto vero?" Tuttavia, finché siete qui, dovete lavorare per imparare a conoscere la materia, anche se, quando ritornerete nell'altro mondo, dovrete convenire che la realtà non era quella... Noi siamo soltanto un sogno dell'Essere divino che è in noi; dormiamo e dobbiamo risvegliarci. Ma come fare per risvegliarci? Concentrandoci sul nostro Sé superiore, identificandoci in Lui. A poco a poco, la coscienza del nostro sé limitato si unirà alla coscienza del nostro Sé superiore, ed è in questa unione che si verificherà il vero risveglio.
</p>

<p>
<b>24/12/2011</b> Per nove mesi, il bambino che nascerà si trova in una specie di notte, e tutto si prepara in questa notte. È nell’oscurità del grembo materno che si formano gli organi del suo corpo: i polmoni, il cuore, il cervello… Se questa costruzione non viene effettuata in buone condizioni, la vita di quel bambino alla luce del sole sarà compromessa, poiché il giorno – ossia l’esistenza terrena – dipende da quella notte: la gestazione. Ogni manifestazione può essere paragonata al passaggio dalla notte al giorno… oppure anche al progressivo dipanarsi di un gomitolo formato da fili di colori diversi. La manifestazione rappresenta lo srotolarsi del gomitolo, ma i fili possono essere solo quelli che erano già stati avvolti. Allora, se non vi sforzate di lavorare con la saggezza, non potete sperare di estrarre un giorno la saggezza dalla vostra testa! Tutto ciò che si vuole manifestare deve essere già stato preparato da molto tempo. Non dovete farvi trarre in inganno: per produrre nel mondo visibile qualcosa di veramente compiuto, è necessario aver lavorato a lungo nel mondo invisibile. 
</p>

<p>
<b>24/12/2012</b> Che si tratti di una piccola stanza o di una grande casa, in tutti i luoghi in cui abitate, i muri, i mobili e gli oggetti sono impregnati delle vostre emanazioni. È il lato magico della presenza: voi depositate su tutto ciò che vi circonda – e in modo particolare sugli oggetti che toccate – delle particelle eteriche che sono conduttrici di influenze favorevoli oppure nefaste. Se proiettate continuamente pensieri, parole e sentimenti negativi, quegli oggetti diventano come calamite che attirano dall’Universo tutto ciò che esiste di cattivo. Ovviamente, è vero anche il contrario: se le vostre emanazioni sono impregnate di saggezza e di amore, voi deponete dei buoni fluidi sugli oggetti che vi circondano e questi diventano conduttori della luce, della gioia e della salute. D’ora in avanti, abituatevi a fare questo esercizio: in tutti i locali della vostra casa, imparate a prendere gli oggetti con attenzione, con amore, chiedendo allo Spirito divino di estendere la Sua benedizione su di essi. Dite così: «Spirito di luce, di purezza e di verità, Ti consacro questi oggetti affinché diventino per Te un ricettacolo, uno strumento della Tua potenza». E lo Spirito verrà ad abitare nella vostra dimora.
</p>

<p>
<b>24/12/2013</b> La morte è un cambiamento di stato che ci permette di attraversare regioni alle quali non possiamo avere accesso con il nostro corpo fisico. Vivere sulla terra e vivere nell'altro mondo sono momenti necessari alla nostra evoluzione. Ecco perché noi veniamo, poi ripartiamo... poi di nuovo ritorniamo... Il desiderio di immortalità che abita gli esseri umani non è una chimera, ha un fondamento reale, ma non sapendo cosa sia immortale in loro, i poveretti si aggrappano alla vita fisica finché possono... Si sentiranno immortali soltanto il giorno in cui avranno imparato a lavorare sui propri pensieri, sui propri sentimenti e sulle proprie azioni, poiché è lì che si trova la vita eterna. Coloro che vivono quella vita, coloro che hanno veramente compreso cosa sia quella vita, non hanno paura della morte. Sono coscienti che le ricchezze che hanno accumulato nel cuore e nell'anima non li abbandoneranno mai. Al contrario, sanno che le troveranno amplificate nel mondo invisibile, poiché è nel mondo invisibile che abbiamo la nostra origine.
</p>

<p>
<b>24/12/2014</b> Le festività cristiane, per la maggior parte, sono ciò che è sopravvissuto – sotto un'altra forma e con un altro significato – di antiche feste pagane legate alla vita della natura. Al loro approssimarsi si organizzano festeggiamenti: si pensa ai doni che si offriranno e si riceveranno, ai pranzi ai quali si inviteranno parenti e amici, alle decorazioni nella casa e nelle strade, ai nuovi abiti da indossare e anche ai mascheramenti. Una festa è per tutti un'interruzione benefica nella sequenza spesso monotona dei giorni. In una Scuola iniziatica, però, noi vediamo nelle feste ben altro che semplici occasioni per organizzare banchetti, appendere decorazioni e trascorrere qualche momento piacevole. Ciascuno si sforza di captare nelle regioni sottili quelle correnti di energie che vivificheranno e rigenereranno il suo cuore e la sua anima. Inoltre ognuno sa che in quell'atmosfera di scambi gioiosi, le entità luminose vengono ad attingere alcuni elementi di cui in seguito si serviranno per proseguire il loro lavoro nel mondo. Per aiutarle in questo lavoro, ciascuno affida a quelle entità la propria gioia e tutta la ricchezza spirituale che quella festa gli procura, affinché altri possano beneficiarne. E quella gioia e quella ricchezza gli ritornano amplificate.
</p>

<p>
<b>24/12/2015</b> La vita quotidiana è difficile e impone grandi tensioni: nelle famiglie, sul lavoro e nella società, quante energie gli esseri umani sono obbligati a comprimere in se stessi per affrontare e sopportare tutto ciò che si esige da loro! E di tanto in tanto si ha bisogno di liberare queste energie. Gli Iniziati lo avevano capito: ecco perché da tempo immemorabile hanno istituito feste popolari in certi momenti dell’anno che corrispondono a determinate configurazioni astronomiche. Anche le feste cristiane, per la maggior parte, non sono che il sopravvivere – sotto un’altra forma e con un altro significato – di antiche feste pagane. All’avvicinarsi delle ricorrenze, si organizzano festeggiamenti: si accumulano vettovaglie, si preparano decorazioni, abiti per l'occasione o anche travestimenti. Ma istituendo tali feste, gli Iniziati avevano anche un altro obiettivo: volevano portare gli esseri umani a cercare, in regioni più sottili, delle energie per rigenerare e vivificare il loro cuore e la loro anima. In quell'atmosfera di scambi gioiosi e benefici, le entità luminose vengono ad attingere energie di cui poi si servono per continuare il loro lavoro attraverso il mondo. Volete aiutarle in questo lavoro? Potete, coscientemente, affidare a loro la vostra gioia e tutta la ricchezza spirituale che una festa vi procura, affinché altri possano beneficiarne. Questa gioia e questa ricchezza torneranno a voi ancor più amplificate.
</p>

<p>
<b>24/12/2016</b> Per quale ragione la Natività, la nascita del Cristo, viene festeggiata all'inizio dell'inverno? La risposta si trova nel libro della Natura. Ogni vita ha inizio da una semente, un seme nascosto nell'oscurità della terra o nelle viscere di una donna. E l'inverno è la stagione in cui, nei semi che sono stati messi in terra, avviene un lungo lavoro di germinazione, che in primavera porterà allo schiudersi di una moltitudine di nuove esistenze. Un identico lavoro avviene nella psiche di ogni essere: in quella terra nera che è la sua natura inferiore, inizia a germogliare il seme del Sé divino, il Cristo. È questo avvenimento che i cristiani celebrano la notte di Natale... Sì, proprio di notte, a mezzanotte, nel momento di maggiore oscurità, ha luogo una nascita. Ecco perché, nonostante il freddo e l'oscurità, Natale è anche la festa della luce.
</p>

<p>
<b>24/12/2017</b> A differenza di ciò che avviene sul piano fisico, nella vita psichica e nella vita spirituale gli esseri umani non sono unicamente uomini o unicamente donne. Così, il mistico che contempla la Divinità è come una donna che vuole ricevere una scintilla, un germe del Creatore. Aprendosi a Lui, egli cambia polarità e riceve nella propria anima quel germe che porterà a lungo dentro di sé al fine di mettere al mondo un bambino divino. Sul piano spirituale, sia l’uomo sia la donna possono concepire un figlio e metterlo al mondo. Alla stessa stregua, se la donna che si consacra al servizio di Dio ha imparato a cambiare polarità, diventa attiva, emissiva; tramite il suo spirito ella può unirsi all’Anima universale e plasmarla. Nella vita spirituale non esiste unione sterile, ma a condizione che le donne e gli uomini siano istruiti sulle leggi della polarizzazione.
</p>

<p>
<b>24/12/2018</b> La morte è un cambiamento di stato che ci permette di attraversare regioni alle quali non possiamo avere accesso con il nostro corpo fisico. Vivere sulla terra e vivere nell'altro mondo sono momenti necessari alla nostra evoluzione. Ecco perché noi veniamo, poi ripartiamo... poi di nuovo ritorniamo... Il desiderio di immortalità che abita gli esseri umani non è una chimera, ha un fondamento reale, ma non sapendo cosa sia immortale in loro, i poveretti si aggrappano alla vita fisica finché possono... Si sentiranno immortali soltanto il giorno in cui avranno imparato a lavorare sui propri pensieri, sui propri sentimenti e sulle proprie azioni, poiché è lì che si trova la vita eterna. Coloro che vivono quella vita, coloro che hanno veramente compreso cosa sia quella vita, non hanno paura della morte. Sono coscienti che le ricchezze che hanno accumulato nel cuore e nell'anima non li abbandoneranno mai. Al contrario, sanno che le troveranno amplificate nel mondo invisibile, poiché è nel mondo invisibile che abbiamo la nostra origine.
</p>

<p>
<b>24/12/2019</b> Festeggiare il Natale significa prepararci a far nascere il principio cosmico del Cristo nella nostra anima. Perché il Cristo, che è un principio cosmico, può nascere in noi come è nato in Gesù. La nascita di Gesù è stato sicuramente un evento storico della più grande importanza, ma non bisognava insistere tanto su quell'evento con la convinzione che abbia cambiato il corso della storia: la nascita di un essere umano in un dato momento non cambia gran che. Se fosse stato sufficiente che Gesù nascesse duemila anni fa, perché il Regno di Dio non è ancora venuto sulla terra? Le guerre, le carestie, la miseria... tutto ciò dovrebbe essere scomparso. Le vere trasformazioni possono essere apportate solo da un gran numero di esseri che hanno fatto della nascita di Gesù un evento interiore, un evento spirituale: la nascita del Cristo in loro. Si potrà dire che la nascita di Gesù ha veramente cambiato il corso della storia quando i cristiani saranno in grado di manifestarsi ovunque come portatori di luce e di pace. 
</p>

<p>
<b>24/12/2020</b> Il fuoco divora l'albero, e divorandolo lo trasforma, lo rende simile a sé. L'albero diventa fuoco perché il fuoco lo mangia. È una legge: ogni cosa e ogni essere diventano identici a colui che li mangia. E la stessa cosa vale per noi: se offriamo tutto il nostro essere al fuoco dell'amore divino affinché venga a impadronirsi di noi e a divorarci, quel fuoco ci renderà simili a lui. Interiormente noi possediamo materiali sufficienti ad alimentare il fuoco divino per l'eternità. Ecco perché dobbiamo meditare sul fuoco, cercando di comprendere come lavora sull'albero per trasformarlo in luce e calore. Quando lo avremo compreso, anche noi diventeremo alberi di luce. 
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
