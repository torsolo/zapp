<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Venerdì della II settimana del Tempo Ordinario (anno dispari)
</p>

<p>
<u>ANTIFONA</u> / A te si prostri tutta la terra, o Dio. A te canti inni, canti al tuo nome, o Altissimo. (Sal 65,4)
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>COLLETTA</u> / Dio onnipotente ed eterno, che governi il cielo e la terra, ascolta con bontà le preghiere del tuo popolo e dona ai nostri giorni la tua pace. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Gesù è mediatore di una migliore alleanza</b> / Dalla lettera agli Ebrei (Eb 8,6-13) Fratelli, [Gesù, nostro sommo sacerdote,] ha avuto un ministero tanto più eccellente quanto migliore è l’alleanza di cui è mediatore, perché è fondata su migliori promesse. Se la prima alleanza infatti fosse stata perfetta, non sarebbe stato il caso di stabilirne un’altra. Dio infatti, biasimando il suo popolo, dice: «Ecco: vengono giorni, dice il Signore, quando io concluderò un’alleanza nuova con la casa d’Israele e con la casa di Giuda. Non sarà come l’alleanza che feci con i loro padri, nel giorno in cui li presi per mano per farli uscire dalla terra d’Egitto; poiché essi non rimasero fedeli alla mia alleanza, anch’io non ebbi più cura di loro, dice il Signore. E questa è l’alleanza che io stipulerò con la casa d’Israele dopo quei giorni, dice il Signore: porrò le mie leggi nella loro mente e le imprimerò nei loro cuori; sarò il loro Dio ed essi saranno il mio popolo. Né alcuno avrà più da istruire il suo concittadino, né alcuno il proprio fratello, dicendo: “Conosci il Signore!”. Tutti infatti mi conosceranno, dal più piccolo al più grande di loro. Perché io perdonerò le loro iniquità e non mi ricorderò più dei loro peccati». Dicendo alleanza nuova, Dio ha dichiarato antica la prima: ma, ciò che diventa antico e invecchia, è prossimo a scomparire. / Parola di Dio.
</p>

<p>
<u>PSALMUS</u> / (Sal 84) <b>Amore e verità s’incontreranno</b> / Mostraci, Signore, la tua misericordia e donaci la tua salvezza. Sì, la sua salvezza è vicina a chi lo teme, perché la sua gloria abiti la nostra terra. / Amore e verità s’incontreranno, giustizia e pace si baceranno. Verità germoglierà dalla terra e giustizia si affaccerà dal cielo. / Certo, il Signore donerà il suo bene e la nostra terra darà il suo frutto; giustizia camminerà davanti a lui: i suoi passi tracceranno il cammino.
</p>

<p>
<u>ACCLAMATIO</u> / Alleluia, alleluia / Dio ha riconciliato a sé il mondo in Cristo, affidando a noi la parola della riconciliazione. (2Cor 5,19) / Alleluia.
</p>

<p>
<u>VANGELO</u> / <b>Chiamò a sé quelli che voleva perché stessero con lui</b> / Dal Vangelo secondo  Marco (Mc 3,13-19) / In quel tempo, Gesù salì sul monte, chiamò a sé quelli che voleva ed essi andarono da lui. Ne costituì Dodici - che chiamò apostoli –, perché stessero con lui e per mandarli a predicare con il potere di scacciare i demòni. Costituì dunque i Dodici: Simone, al quale impose il nome di Pietro, poi Giacomo, figlio di Zebedèo, e Giovanni fratello di Giacomo, ai quali diede il nome di Boanèrghes, cioè "figli del tuono"; e Andrea, Filippo, Bartolomeo, Matteo, Tommaso, Giacomo, figlio di Alfeo, Taddeo, Simone il Cananeo e Giuda Iscariota, il quale poi lo tradì. / Parola del Signore.
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / Fratelli e sorelle, uniamo le nostre invocazioni alla preghiera che Cristo rivolge al Padre, e alla voce dello Spirito che è in noi, dicendo: <b>Signore, ascoltaci.</b> / Concedi, Signore, al tuo popolo fondato sugli apostoli, giorni sereni e frutti di bene. Noi ti preghiamo: / Benedici, Signore, il Papa, i vescovi e i loro collaboratori che tu invii a evangelizzare, e dona loro amore e sapienza. Noi ti preghiamo: / Illumina, Signore, i ragazzi e le ragazze che compiono una decisiva scelta di vita e chiama nuovi operai nella tua messe. Noi ti preghiamo: / Dona, Signore, a tutti i cristiani un rapporto personale e profondo con Cristo, perché comunichino con gioia agli altri la propria fede. Noi ti preghiamo: / Suscita, Signore, nella nostra comunità parrocchiale, un rinnovato impegno ad evangelizzare, con le parole e con le opere, l'ambiente in cui viviamo. Noi ti preghiamo: / Perché anche noi ci lasciamo evangelizzare. / Per i sacerdoti, i religiosi e le religiose della nostra parrocchia. / O Signore, tu ci hai chiamati per nome affidandoci una missione particolare nella tua Chiesa, e ci ami di amore eterno: attiraci sempre di più a te e rendici strumenti della tua salvezza. Per Gesù tuo Figlio, nostro fratello e salvatore, che vive e regna nei secoli dei secoli. Amen.
</p>

<p>
<u>OFFERTORIO</u> / Concedi a noi tuoi fedeli, o Padre, di partecipare con viva fede ai santi misteri, poiché ogni volta che celebriamo questo memoriale del sacrificio del tuo Figlio, si compie l’opera della nostra redenzione. Per Cristo nostro Signore.
</p>

<p>
<u>COMMUNIO</u> / Davanti a me tu prepari una mensa; il mio calice trabocca. (Sal 22,5) 	♦ Abbiamo conosciuto e creduto l’amore che Dio ha in noi. (1Gv 4,16)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Infondi in noi, o Padre, lo Spirito del tuo amore, perché saziati dall’unico pane del cielo, nell’unica fede siamo resi un solo corpo. Per Cristo nostro Signore.
</p>

<h3>LECTIO</h3>

<p>
<u>EVANGELIZO1</u> / <br>
Catechismo della Chiesa cattolica § 74-79 / "Ne costituì Dodici che stessero con lui e anche per mandarli a predicare" / Dio «vuole che tutti gli uomini siano salvati ed arrivino alla conoscenza della verità» (1Tm 2,4), cioè di Gesù Cristo. È necessario perciò che il Cristo sia annunciato a tutti i popoli e a tutti gli uomini e che in tal modo la Rivelazione arrivi fino ai confini del mondo (...). «Cristo Signore, nel quale trova compimento tutta la Rivelazione del sommo Dio, ordinò agli Apostoli di predicare a tutti, comunicando loro i doni divini, come la fonte di ogni verità salutare e di ogni regola morale, il Vangelo che, prima promesso per mezzo dei profeti, Egli ha adempiuto e promulgato di sua bocca» [Conc. Ecum. Vat. II, Dei Verbum, 7]. La trasmissione del Vangelo, secondo il comando del Signore, è stata fatta in due modi: oralmente, «dagli Apostoli, i quali nella predicazione orale, con gli esempi e le istituzioni trasmisero sia ciò che avevano ricevuto dalla bocca, dal vivere insieme e dalle opere di Cristo, sia ciò che avevano imparato per suggerimento dello Spirito Santo»; e per iscritto, «da quegli Apostoli e uomini della loro cerchia, i quali, sotto l'ispirazione dello Spirito Santo, misero in iscritto l'annunzio della salvezza» [Conc. Ecum. Vat. II, Dei Verbum, 7]. «Affinché il Vangelo si conservasse sempre integro e vivo nella Chiesa, gli Apostoli lasciarono come successori i vescovi, ad essi affidando il loro proprio compito di magistero» [Conc. Ecum. Vat. II, Dei Verbum, 7]. Infatti, «la predicazione apostolica, che è espressa in modo speciale nei libri ispirati, doveva essere conservata con successione continua fino alla fine dei tempi» [Conc. Ecum. Vat. II, Dei Verbum, 7]. Questa trasmissione viva, compiuta nello Spirito Santo, è chiamata Tradizione, in quanto è distinta dalla Sacra Scrittura, sebbene ad essa strettamente legata. Per suo tramite «la Chiesa, nella sua dottrina, nella sua vita e nel suo culto, perpetua e trasmette a tutte le generazioni, tutto ciò che essa è, tutto ciò che essa crede» [Conc. Ecum. Vat. II, Dei Verbum, 7]. «Le asserzioni dei santi Padri attestano la vivificante presenza di questa Tradizione, le cui ricchezze sono trasfuse nella pratica e nella vita della Chiesa che crede e che prega» [Conc. Ecum. Vat. II, Dei Verbum, 7]. In tal modo la comunicazione, che il Padre ha fatto di sé mediante il suo Verbo nello Spirito Santo, rimane presente e operante nella Chiesa.
</p>

<p>
<u>EVANGELIZO-21</u> / Concilio Vaticano II, Costituzione sulla Chiesa «Lumen Gentium», § 26; «Ne costituì Dodici che stessero con lui»: i vescovi, successori degli apostoli. / Il vescovo, insignito della pienezza del sacramento dell'ordine, è «l'economo della grazia del supremo sacerdozio» specialmente nell'eucaristia, che offre egli stesso o fa offrire e della quale la Chiesa continuamente vive e cresce. Questa Chiesa di Cristo è veramente presente nelle legittime comunità locali di fedeli, le quali, unite ai loro pastori, sono anch'esse chiamate Chiese nel Nuovo Testamento (At 8,1; 14,22). Esse infatti sono, ciascuna nel proprio territorio, il popolo nuovo chiamato da Dio nello Spirito Santo e in una grande fiducia (1Ts 1,5). In esse con la predicazione del Vangelo di Cristo vengono radunati i fedeli e si celebra il mistero della Cena del Signore, «affinché per mezzo della carne e del sangue del Signore siano strettamente uniti tutti i fratelli della comunità». In ogni comunità che partecipa all'altare, sotto la sacra presidenza del Vescovo viene offerto il simbolo di quella carità e «unità del corpo mistico, senza la quale non può esserci salvezza». In queste comunità, sebbene spesso piccole e povere e disperse, è presente Cristo, per virtù del quale si costituisce la Chiesa una, santa, cattolica e apostolica. Infatti «la partecipazione del corpo e del sangue di Cristo altro non fa, se non che ci mutiamo in ciò che riceviamo». (...) In questo modo i vescovi, con la preghiera e il lavoro per il popolo, in varie forme effondono abbondantemente la pienezza della santità di Cristo. Col ministero della parola comunicano la forza di Dio per la salvezza dei credenti (Rm 1,16), e con i sacramenti, dei quali con la loro autorità organizzano la regolare e fruttuosa distribuzione, santificano i fedeli.
</p>

<p>
<u>DiBruno1</u> / <br>
Perché stessero con lui e per mandarli a predicare (Mc 3,13-19) / Nell’Antico Testamento nessun profeta sceglieva i profeti che avrebbero continuato la sua missione dopo di lui. Solo a Elia il Signore comanda di scegliere Eliseo per essere domani profeta dopo di lui: “Il Signore gli disse: «Su, ritorna sui tuoi passi verso il deserto di Damasco; giunto là, ungerai Cazaèl come re su Aram. Poi ungerai Ieu, figlio di Nimsì, come re su Israele e ungerai Eliseo, figlio di Safat, di Abel-Mecolà, come profeta al tuo posto. Se uno scamperà alla spada di Cazaèl, lo farà morire Ieu; se uno scamperà alla spada di Ieu, lo farà morire Eliseo. Io, poi, riserverò per me in Israele settemila persone, tutti i ginocchi che non si sono piegati a Baal e tutte le bocche che non l’hanno baciato». Partito di lì, Elia trovò Eliseo, figlio di Safat. Costui arava con dodici paia di buoi davanti a sé, mentre egli stesso guidava il dodicesimo. Elia, passandogli vicino, gli gettò addosso il suo mantello. Quello lasciò i buoi e corse dietro a Elia, dicendogli: «Andrò a baciare mio padre e mia madre, poi ti seguirò». Elia disse: «Va’ e torna, perché sai che cosa ho fatto per te». Allontanatosi da lui, Eliseo prese un paio di buoi e li uccise; con la legna del giogo dei buoi fece cuocere la carne e la diede al popolo, perché la mangiasse. Quindi si alzò e seguì Elia, entrando al suo servizio” (1Re 19,15-21). Nessun profeta riceve una missione uguale a quella di un altro profeta. Ma ognuno svolge un ministero assai particolare, unico nella storia della salvezza. / Eliseo sa che senza lo Spirito del Signore nessuna missione potrà essere svolta e chiede a Elia in eredità due terzi del suo Spirito. Vuole essere realmente il suo erede: “Cinquanta uomini, tra i figli dei profeti, li seguirono e si fermarono di fronte, a distanza; loro due si fermarono al Giordano. Elia prese il suo mantello, l’arrotolò e percosse le acque, che si divisero di qua e di là; loro due passarono sull’asciutto. Appena furono passati, Elia disse a Eliseo: «Domanda che cosa io debba fare per te, prima che sia portato via da te». Eliseo rispose: «Due terzi del tuo spirito siano in me». Egli soggiunse: «Tu pretendi una cosa difficile! Sia per te così, se mi vedrai quando sarò portato via da te; altrimenti non avverrà». Mentre continuavano a camminare conversando, ecco un carro di fuoco e cavalli di fuoco si interposero fra loro due. Elia salì nel turbine verso il cielo. Eliseo guardava e gridava: «Padre mio, padre mio, carro d’Israele e suoi destrieri!». E non lo vide più. Allora afferrò le proprie vesti e le lacerò in due pezzi. Quindi raccolse il mantello, che era caduto a Elia, e tornò indietro, fermandosi sulla riva del Giordano” (2Re 2,7-13). Con Gesù non ci sono eredi e neanche successori. Lui è l’Immortale, perché il Risorto. È il Vivente Eterno. È il Mediatore unico tra il Padre e l’Umanità. Tutto deve avvenire in Lui, con Lui, per Lui. I discepoli devono stare con Lui perché imparino come si obbedisce al Padre in ogni cosa. Domani la loro missione, che dovrà essere vissuta con il suo Santo Spirito, si potrà compiere solo se essi avranno imparato dal Maestro come si ascolta il Signore. / In quel tempo, Gesù salì sul monte, chiamò a sé quelli che voleva ed essi andarono da lui. Ne costituì Dodici – che chiamò apostoli –, perché stessero con lui e per mandarli a predicare con il potere di scacciare i demòni. Costituì dunque i Dodici: Simone, al quale impose il nome di Pietro, poi Giacomo, figlio di Zebedèo, e Giovanni fratello di Giacomo, ai quali diede il nome di Boanèrghes, cioè “figli del tuono”; e Andrea, Filippo, Bartolomeo, Matteo, Tommaso, Giacomo, figlio di Alfeo, Taddeo, Simone il Cananeo e Giuda Iscariota, il quale poi lo tradì. / La volontà del Padre è volontà di Cristo. La volontà di Cristo dovrà essere volontà dei discepoli assieme all’obbedienza di Cristo al Padre. Se essi non impareranno come si obbedisce a Cristo nello Spirito Santo, la missione di Gesù per essi naufragherà. Essa mai potrà produrre salvezza e redenzione, perché questi frutti li produce solo la grande obbedienza a Cristo nello Spirito Santo. Eliseo chiede a Elia due terzi del suo Spirito. Gesù dona il suo Spirito tutto a tutti. Il suo Spirito è però Spirito di comunione ed opera frutti di vita eterna solo nella grande comunione degli Apostoli e di tutto il corpo di Cristo. Quando si esce dalla comunione, non è lo Spirito di Cristo Gesù che opera, ma ognuno è mosso e spinto solo dal suo cuore. Questa verità mai va dimenticata. / Madre di Dio, Angeli, Santi, fate che i discepoli di Gesù vivano di perfetta comunione. 
</p>

<p>
<u>DIBRUNO-21</u> / Perché stessero con lui e per mandarli (Mc 3,13-19) / Perché gli Apostoli sono chiamati per stare con Gesù? Per ascoltare ciò che Lui dice e vedere ciò che lui fa, come lo dice e come lo fa. Domani saranno loro i continuatori della sua missione di salvezza. Timoteo ascolta e vede cosa e come l’Apostolo Paolo vive la missione della salvezza. Viene esortato a comportarsi allo stesso modo: “Sappi che negli ultimi tempi verranno momenti difficili. Gli uomini saranno egoisti, amanti del denaro, vanitosi, orgogliosi, bestemmiatori, ribelli ai genitori, ingrati, empi, senza amore, sleali, calunniatori, intemperanti, intrattabili, disumani, traditori, sfrontati, accecati dall’orgoglio, amanti del piacere più che di Dio, gente che ha una religiosità solo apparente, ma ne disprezza la forza interiore. Guàrdati bene da costoro! Fra questi vi sono alcuni che entrano nelle case e circuiscono certe donnette cariche di peccati, in balìa di passioni di ogni genere, sempre pronte a imparare, ma che non riescono mai a giungere alla conoscenza della verità. Sull’esempio di Iannes e di Iambrès che si opposero a Mosè, anche costoro si oppongono alla verità: gente dalla mente corrotta e che non ha dato buona prova nella fede. Ma non andranno molto lontano, perché la loro stoltezza sarà manifesta a tutti, come lo fu la stoltezza di quei due. Tu invece mi hai seguito da vicino nell’insegnamento, nel modo di vivere, nei progetti, nella fede, nella magnanimità, nella carità, nella pazienza, nelle persecuzioni, nelle sofferenze. Quali cose mi accaddero ad Antiòchia, a Icònio e a Listra! Quali persecuzioni ho sofferto! Ma da tutte mi ha liberato il Signore! E tutti quelli che vogliono rettamente vivere in Cristo Gesù saranno perseguitati. Ma i malvagi e gli impostori andranno sempre di male in peggio, ingannando gli altri e ingannati essi stessi. Tu però rimani saldo in quello che hai imparato e che credi fermamente. Conosci coloro da cui lo hai appreso e conosci le sacre Scritture fin dall’infanzia: queste possono istruirti per la salvezza, che si ottiene mediante la fede in Cristo Gesù. Tutta la Scrittura, ispirata da Dio, è anche utile per insegnare, convincere, correggere ed educare nella giustizia, perché l’uomo di Dio sia completo e ben preparato per ogni opera buona (2Tm 3,1-17). Vedendo si apprende più che ascoltando. Vedere Cristo crocifisso, mentre è inchiodato sulla croce, e sentire parlare della sua crocifissione non sono la stessa cosa. Ecco perché il Vangelo va mostrato vissuto nel nostro corpo. / In quel tempo, Gesù salì sul monte, chiamò a sé quelli che voleva ed essi andarono da lui. Ne costituì Dodici – che chiamò apostoli –, perché stessero con lui e per mandarli a predicare con il potere di scacciare i demòni. Costituì dunque i Dodici: Simone, al quale impose il nome di Pietro, poi Giacomo, figlio di Zebedèo, e Giovanni fratello di Giacomo, ai quali diede il nome di Boanèrghes, cioè “figli del tuono”; e Andrea, Filippo, Bartolomeo, Matteo, Tommaso, Giacomo, figlio di Alfeo, Taddeo, Simone il Cananeo e Giuda Iscariota, il quale poi lo tradì. / L’Apostolo Giovanni non solo ha visto, ascoltato, toccato, gustato Cristo Gesù. Lo ha anche contemplato nello Spirito Santo nella pienezza del suo mistero. Può essere vero suo testimone: “Quello che era da principio, quello che noi abbiamo udito, quello che abbiamo veduto con i nostri occhi, quello che contemplammo e che le nostre mani toccarono del Verbo della vita – la vita infatti si manifestò, noi l’abbiamo veduta e di ciò diamo testimonianza e vi annunciamo la vita eterna, che era presso il Padre e che si manifestò a noi –, quello che abbiamo veduto e udito, noi lo annunciamo anche a voi, perché anche voi siate in comunione con noi. E la nostra comunione è con il Padre e con il Figlio suo, Gesù Cristo. Queste cose vi scriviamo, perché la nostra gioia sia piena” (1Gv 1,1-4). Chi vuole compiere la missione della salvezza, deve conoscere di Gesù anche le modalità del suo respiro, le profondità della sua anima, i desideri del suo spirito. Deve rivestirsi del suo stesso cuore. Questo potrà avvenire con una ininterrotta frequentazione di Lui. Come Gesù dimora nel seno del Padre e cammina tra gli uomini, così anche il suo discepolo deve abitare nel suo cuore e camminare tra gli uomini. Quando vi è distacco da Cristo Gesù, vi è distacco dalla sua missione. / Madre della Redenzione, Angeli, Santi, fate che sempre dimoriamo nel cuore di Cristo. 
</p>

<p>
<u>SILVESTRINI-21</u> / Cristo è l'unico mediatore. Oggi, nel nostro Monastero festeggiamo San Vincenzo, Diacono e Martire. Per comodità dei nostri lettori inseriamo il commento alle letture del giorno e non a quelle della solennità che può essere reperita qui sotto, sul sito. Continuiamo invece la meditazione sulla prima lettura. Oggi l'autore della Lettera agli Ebrei continua il suo trattato sul sacerdozio di Cristo. Parla della novità della mediazione sacerdotale di Gesù. Essa si colloca nel contesto della nuova alleanza, quella preannunciata da Geremìa al tempo della crisi dell'esilio. Due sono i punti, sui quali fa leva il testo profetico, riferito dall'autore della lettera, come chiave di lettura della mediazione di Gesù: l'interiorità della legge e il perdono dei peccati. Non basta proclamare all'esterno la volontà di Dio. È l'intimo, il cuore che deve essere modificato. D'altra parte questo non può avvenire senza togliere l'ostacolo alla relazione vitale con Dio: il peccato. Nella missione di Gesù, culminante nella sua autodonazione, nella morte, si realizzano le condizioni della nuova alleanza, sognata da Geremìa. Infatti, la morte di Gesù è la massima espressione dell'amore, sintesi della volontà di Dio. Egli affronta il suo dramma finale con la fedeltà di Figlio e nella solidarietà radicale con gli uomini fratelli. In tal modo viene tolta la radice del peccato, che è ribellione a Dio e incapacità di rapporti di amore tra gli uomini. Il peccato intorpidisce il nostro cuore, annebbia l'intelligenza fino a non sapere chi siamo veramente. Ma in Gesù sperimentiamo il perdono gratuito di Dio. Ora, che Dio mostra il suo volto amorevole, nonostante i nostri peccati, sappiamo chi siamo noi, osserviamo senza paura il nostro volto. Vogliamo vivere con la generosità con cui Dio ci perdona.
</p>

<p>
<u>LOYOLA1</u> / <br>
… Simone, Giuda, ma anche Giulia, Alberto, Francesco, Chiara… in mezzo alla folla che sta quasi assediando Gesù, Gesù si allontana, fa spazio dentro e fuori, sale sul monte per allargare il proprio orizzonte e ci chiama per nome – a volte dandoci anche un nome nuovo. Ma non basta essere chiamati: serve anche che qualcuno sia in ascolto, rispondere e andare. Ma a cosa, esattamente, saremmo chiamati? Dio ha grandi, grandissimi progetti per noi. Noi rispondiamo, con prontezza, e il progetto riveste le nostre vite e tutto si compie. E se non funzionasse così? La chiamata non è a un disegno già deciso, a un programma già prestabilito, a un puzzle che basta solo mettere insieme. La chiamata è prima di tutto a stare con lui. Viverlo, viversi. Camminare affianco. Condividere il pane, la fatica di farsi capire. Gesù si sta aprendo al mondo quando chiama a sé i discepoli, chiede di non essere lasciato solo. Siamo pronti a rispondere? Poi, solo dopo, come conseguenza, sapremo, se vorremo, scacciare i demoni, che non è altro poi che farsi testimoni della nostra esperienza di lui e con lui, che tutto guarisce, che tutto salva. Allora le tenebre si dilateranno, i lacci che ci tengono imbrigliati si scioglieranno. Fino alla prossima fatica, fino al prossimo nuovo sì. / In quale luogo della mia vita sento il bisogno di prendermi del tempo per rimanere con Lui? Quali paure, quali remore, mi frenano dal seguirlo? Quali demoni voglio imparare a scacciare? (Francesca Carraro)
</p>

<p>
<u>LOYOLA-21</u> / Mi invii e mi chiami per nome, Signore – e il nome con cui mi chiami racconta me e te insieme: me, perché è proprio me che hai voluto, fatta esattamente come sono, cresciuta in te e con te; te, perché sono una tua creatura e il mio nome racconta quello che desideri per me. La tua chiamata mi costituisce; sotto le tue mani, ecco, vedo apparire la mia identità: sei tu che scegli il colore della mia voce, la direzione dei miei passi, la forma dei miei gesti. Mi chiami e in te ritrovo la vita, nuova di desiderio. Eccomi, allora, figlia tra i figli. Perché non mi chiami sola, Signore; mi chiami con questi fratelli che ho attorno, perché incarnando il tuo amore possiamo testimoniarcelo l’un l’altro nel tepore concreto della quotidianità. / Con quale nome ti sembra che il Signore ti chiami? Cosa ti senti chiamato a fare, in lui e per lui? In quale luogo della tua vita riesci a ritrovare una fonte di vita nuova? Quale gesto concreto posso fare oggi per chi ho accanto, per testimoniare l’amore del Signore? (Verena M.)
</p>

<p>
<u>LettureBose</u> / Amate l'unità / Se anche alcuni hanno voluto ingannare me secondo la carne, tuttavia lo Spirito, che viene da Dio, non può essere ingannato. Sa infatti da dove viene e dove va (Gv 3,8), e rivela le cose nascoste. Ho gridato, quando ero in mezzo a voi, ho detto con voce forte, con la voce di Dio: "State attaccati al vescovo, al presbiterio e ai diaconi!". Alcuni hanno sospettato che io dicessi questo conoscendo già la divisione di alcuni, ma mi è testimone colui per il quale sono in catene: non l'ho saputo da nessun essere umano! È lo Spirito che me lo ha annunciato, dicendo: "Non fate niente senza il vescovo, custodite la vostra carne come tempio di Dio (1Cor 3,16; 6,19), amate l'unità, fuggite le divisioni, siate imitatori di Gesù Cristo come anche lui lo è del Padre suo (1Cor 11,1)". Io ho fatto ciò che era in mio potere, come un uomo stabilito per l'unità. Dove c'è divisione e collera, non abita Dio. Infatti, a tutti coloro che si convertono, il Signore perdona, se si convertono all'unione con Dio e alla comunione con il vescovo. Io credo nella grazia di Dio, che scioglierà da voi ogni legaccio! Intanto vi esorto a non fare nulla per spirito di contesa, ma ad agire secondo l'insegnamento di Cristo. Ho infatti sentito alcuni che dicevano: "Se non lo trovo negli archivi, non credo nel vangelo"; e quando io ho detto loro: "Sta scritto", mi hanno risposto: "È proprio qui il problema!". Ma i miei archivi sono Gesù Cristo! Gli archivi inviolabili sono la sua croce, la sua morte, la sua resurrezione e la fede che ci viene per mezzo di lui. È per mezzo di queste realtà che io voglio, grazie alle vostre preghiere, essere giustificato! Buona cosa sono i sacerdoti, ma migliore è il sommo sacerdote cui è stato affidato il Santo dei santi; l'unico cui sono stati affidati i segreti di Dio. Lui che è la porta del Padre (Gv 10, 7.9), per la quale entrano Abramo, Isacco, Giacobbe, i profeti, gli apostoli e la chiesa. Tutto ciò è in vista dell'unione con Dio. Ma il vangelo ha un qualcosa di particolare: la venuta del Salvatore, il Signore nostro Gesù Cristo, la sua passione e resurrezione. I beneamati profeti, infatti, profetarono di lui, ma il vangelo è il compimento di ciò che è incorruttibile. Tutte insieme queste realtà sono buone, se credete con amore. (Ignazio di Antiochia, Lettera ai filadelfesi 7,1-9,2) 
</p>

<p>
<u>FEGF1</u> / “Dialoghi con Athenagoras “ O. Clement; Ritornare all’Evangelo del Patriarca Athenagoras / Bisogna ritenere di ogni cosa ciò che è buono, dice Apostolo. La ricerca di libertà, di giustizia, di collaborazione fraterna, la ricostruzione del mondo per mezzo della tecnica e dell’intelligenza dell’uomo, una più equa ripartizione dei beni della terra, la rinascita di popolazioni e di culture da molto tempo asservite, l’emancipazione della donna, la valorizzazione dei lavoratori: tutto deve essere segretamente vivificato dalla risurrezione, tutto deve convergere verso la trasfigurazione finale. Ci vuole un rinnovamento che fiorisca un po’ dappertutto nel mondo cristiano. Ma io credo che la condizione principale, basilare, non possa essere che l’unione dei cristiani, chiamati a uscire insieme nel mondo per porsi al servizio dell’uomo. Cristo ha pregato perché noi fossimo  una cosa sola, affinché il mondo creda. Poco per volta la fiducia viene a sostituire la paura e il disprezzo che così a lungo hanno dominato fra le Chiese, o meglio all’interno della Chiesa, o meglio all’interno della Chiesa di Cristo, poiché non esiste che una sola Chiesa. Ci parliamo come fratelli, preghiamo insieme. L’amore nasce sul volto della Chiesa e la trasfigura: Chiesa e cristianesimo cominciano ad unificarsi nella loro comune sorgente, che è l’Evangelo e l’Eucaristia .
</p>

<p>
<u>HomilyVoice-21</u> / PRIMA LETTURA / Dopo quei giorni, dice il Signore: porrò le mie leggi nella loro mente e le imprimerò nei loro cuori; sarò il loro Dio ed essi saranno il mio popolo. La prima Alleanza era stata stipulata su una richiesta e una promessa del Signore, così come è rivelato nel Capitolo 19 del Libro dell’Esodo: Mosè salì verso Dio, e il Signore lo chiamò dal monte, dicendo: «Questo dirai alla casa di Giacobbe e annuncerai agli Israeliti: “Voi stessi avete visto ciò che io ho fatto all’Egitto e come ho sollevato voi su ali di aquile e vi ho fatto venire fino a me. Ora, se darete ascolto alla mia voce e custodirete la mia alleanza, voi sarete per me una proprietà particolare tra tutti i popoli; mia infatti è tutta la terra! Voi sarete per me un regno di sacerdoti e una nazione santa”. Queste parole dirai agli Israeliti». Mosè andò, convocò gli anziani del popolo e riferì loro tutte queste parole, come gli aveva ordinato il Signore. Tutto il popolo rispose insieme e disse: «Quanto il Signore ha detto, noi lo faremo!». Mosè tornò dal Signore e riferì le parole del popolo. Il Signore disse a Mosè: «Ecco, io sto per venire verso di te in una densa nube, perché il popolo senta quando io parlerò con te e credano per sempre anche a te» (Es 19,3-9). Ascoltando la voce del suo Signore, il popolo godeva della benedizione del suo Dio, benedizione che era fonte di ogni bene. Tutta la vita del popolo era legata a questo ascolto. Anche la permanenza nella Terra Promessa era il frutto di questo ascolto. Il dono della Terra era per promessa ad Abramo. La permanenza invece era il frutto dell’ascolto della Parola del Signore. Ecco l’amara constatazione del Signore fatta per bocca del profeta Geremia. Dice il Signore degli eserciti, Dio d’Israele: Aggiungete pure i vostri olocausti ai vostri sacrifici e mangiatene la carne! Io però non parlai né diedi ordini sull’olocausto e sul sacrificio ai vostri padri, quando li feci uscire dalla terra d’Egitto, ma ordinai loro: “Ascoltate la mia voce, e io sarò il vostro Dio e voi sarete il mio popolo; camminate sempre sulla strada che vi prescriverò, perché siate felici”. Ma essi non ascoltarono né prestarono orecchio alla mia parola; anzi, procedettero ostinatamente secondo il loro cuore malvagio e, invece di rivolgersi verso di me, mi hanno voltato le spalle. Da quando i vostri padri sono usciti dall’Egitto fino ad oggi, io vi ho inviato con assidua premura tutti i miei servi, i profeti; ma non mi hanno ascoltato né prestato orecchio, anzi hanno reso dura la loro cervìce, divenendo peggiori dei loro padri. Dirai loro tutte queste cose, ma non ti ascolteranno; li chiamerai, ma non ti risponderanno. Allora dirai loro: Questa è la nazione che non ascolta la voce del Signore, suo Dio, né accetta la correzione. La fedeltà è sparita, è stata bandita dalla loro bocca (Ger 7,21-28). Non resta al Signore che stipulare con il suo popolo una Nuova Alleanza. Perché il Signore stipula con il suo popolo una nuova alleanza? La risposta alla domanda la troviamo sempre nel Capitolo 31 del Profeta Geremia: In quel tempo – oracolo del Signore – io sarò Dio per tutte le famiglie d’Israele ed esse saranno il mio popolo. Così dice il Signore: Ha trovato grazia nel deserto un popolo scampato alla spada; Israele si avvia a una dimora di pace». Da lontano mi è apparso il Signore: «Ti ho amato di amore eterno, per questo continuo a esserti fedele. Ti edificherò di nuovo e tu sarai riedificata, vergine d’Israele. Di nuovo prenderai i tuoi tamburelli e avanzerai danzando tra gente in festa. Di nuovo pianterai vigne sulle colline di Samaria; dopo aver piantato, i piantatori raccoglieranno. Verrà il giorno in cui le sentinelle grideranno sulla montagna di Èfraim: “Su, saliamo a Sion, andiamo dal Signore, nostro Dio”. Poiché dice il Signore: Innalzate canti di gioia per Giacobbe, esultate per la prima delle nazioni, fate udire la vostra lode e dite: “Il Signore ha salvato il suo popolo, il resto d’Israele” (Ger 31,1-7). La risposta è nell’Amore Eterno di Dio per l’uomo. Dio non ama di un amore passeggero, momentaneo. Lui ama di Amore Eterno. Oggi questo Amore Eterno si vive nei Sacramenti della Chiesa. Oggi è la Chiesa la manifestazione, la rivelazione dell’Amore Eterno del Signore. La Chiesa è chiamata a vivere nell’Amore Eterno del suo Signore al fine di portare in questo Amore Eterno il mondo intero. / LEGGIAMO Eb 8,6-13 / Ora invece egli ha avuto un ministero tanto più eccellente quanto migliore è l’alleanza di cui è mediatore, perché è fondata su migliori promesse. Se la prima alleanza infatti fosse stata perfetta, non sarebbe stato il caso di stabilirne un’altra. Dio infatti, biasimando il suo popolo, dice: Ecco: vengono giorni, dice il Signore, quando io concluderò un’alleanza nuova con la casa d’Israele e con la casa di Giuda. Non sarà come l’alleanza che feci con i loro padri, nel giorno in cui li presi per mano per farli uscire dalla terra d’Egitto; poiché essi non rimasero fedeli alla mia alleanza, anch’io non ebbi più cura di loro, dice il Signore. E questa è l’alleanza che io stipulerò con la casa d’Israele dopo quei giorni, dice il Signore: porrò le mie leggi nella loro mente e le imprimerò nei loro cuori; sarò il loro Dio ed essi saranno il mio popolo. Né alcuno avrà più da istruire il suo concittadino, né alcuno il proprio fratello, dicendo: «Conosci il Signore!». Tutti infatti mi conosceranno, dal più piccolo al più grande di loro. Perché io perdonerò le loro iniquità e non mi ricorderò più dei loro peccati. Dicendo alleanza nuova, Dio ha dichiarato antica la prima: ma, ciò che diventa antico e invecchia, è prossimo a scomparire. Come il Signore scriverà la sua Legge– la Legge del Signore è Cristo Gesù – nei cuore di ogni uomo? Il Padre scriverà Cristo nel cuore di ogni uomo attraverso il suo Santo Spirito. Ma chi dovrà dare lo Spirito Santo ad ogni uomo? Il Padre lo ha dato a Cristo Gesù. Cristo Gesù lo ha versato dal suo costato squarciato sulla croce e lo ha “alitato” sugli Apostoli il giorno della sua gloriosa risurrezione. Era il giorno della Parasceve e i Giudei, perché i corpi non rimanessero sulla croce durante il sabato – era infatti un giorno solenne quel sabato –, chiesero a Pilato che fossero spezzate loro le gambe e fossero portati via. Vennero dunque i soldati e spezzarono le gambe all’uno e all’altro che erano stati crocifissi insieme con lui. Venuti però da Gesù, vedendo che era già morto, non gli spezzarono le gambe, ma uno dei soldati con una lancia gli colpì il fianco, e subito ne uscì sangue e acqua. Chi ha visto ne dà testimonianza e la sua testimonianza è vera; egli sa che dice il vero, perché anche voi crediate. Questo infatti avvenne perché si compisse la Scrittura: Non gli sarà spezzato alcun osso. E un altro passo della Scrittura dice ancora: Volgeranno lo sguardo a colui che hanno trafitto (Gv 19,31-37). La sera di quel giorno, il primo della settimana, mentre erano chiuse le porte del luogo dove si trovavano i discepoli per timore dei Giudei, venne Gesù, stette in mezzo e disse loro: «Pace a voi!». Detto questo, mostrò loro le mani e il fianco. E i discepoli gioirono al vedere il Signore. Gesù disse loro di nuovo: «Pace a voi! Come il Padre ha mandato me, anche io mando voi». Detto questo, soffiò e disse loro: «Ricevete lo Spirito Santo. A coloro a cui perdonerete i peccati, saranno perdonati; a coloro a cui non perdonerete, non saranno perdonati» (Gv 20,19-23). Gli Apostoli dovranno “alitarlo” attraverso la predicazione di Cristo, mostrando però Cristo allo stesso modo che Cristo mostrava il Padre, su ogni uomo. Pietro annuncia il mistero di Cristo il giorno della Pentecoste. La sua Parola, colma di Spirito Santo, perché il suo cuore è colmo di Spirito Santo, come dardo infuocato trafigge il cuore di quanti lo stanno ad ascoltare. All’udire queste cose si sentirono trafiggere il cuore e dissero a Pietro e agli altri apostoli: «Che cosa dobbiamo fare, fratelli?». E Pietro disse loro: «Convertitevi e ciascuno di voi si faccia battezzare nel nome di Gesù Cristo, per il perdono dei vostri peccati, e riceverete il dono dello Spirito Santo. Per voi infatti è la promessa e per i vostri figli e per tutti quelli che sono lontani, quanti ne chiamerà il Signore Dio nostro». Con molte altre parole rendeva testimonianza e li esortava: «Salvatevi da questa generazione perversa!». Allora coloro che accolsero la sua parola furono battezzati e quel giorno furono aggiunte circa tremila persone (At 2,37-41). Oggi è l’Apostolo del Signore che deve scrivere Cristo nel cuore del mondo. Lo scriverà se nel suo cuore quotidianamente lo Spirito Santo scrive Cristo Gesù con sempre più grande chiarezza e luminosità. / LETTURA DEL VANGELO / Salì poi sul monte, chiamò a sé quelli che voleva ed essi andarono da lui. Ne costituì Dodici – che chiamò apostoli –, perché stessero con lui e per mandarli a predicare. Può parlare di una persona chi la persona conosce. Una persona si può conoscere solo esteriormente o anche interiormente, nella sua anima, nel suo cuore, in ogni fibra del suo essere. Poiché evangelizzare significa annunciare, parlare, insegnare, ammaestrare, manifestare, rivelare cuore, anima, spirito, parole ed opere di Cristo, è necessario che Cristo venga frequentato, si sia con Lui, si dimori in Lui. Cristo Gesù può rivelarci il Padre perché Lui è nel seno del Padre: “Dio, nessuno lo ha mai visto: il Figlio unigenito, che è Dio ed è nel seno del Padre, è lui che lo ha rivelato” (Gv 1,18). Cristo Gesù nessuno lo vede, il discepolo di Gesù che è nel seno di Gesù, è Lui che lo rivela. Gli Apostoli del Signore sono chiamati a spendere la loro vita per Cristo. Cristo è il fine della loro vita e di ogni loro opera. Possono vivere questa missione – essere per Cristo – se sono in Cristo, se con Lui sono una cosa sola, come il Padre e Cristo sono una cosa sola. Solo se sono in Cristo, saranno anche con Cristo. Essere con Cristo significa essere con il suo corpo che è la Chiesa, alla quale hanno consacrato la loro vita. Questo mistero così è annunciato sia dall’Evangelista Giovanni e sia dall’Apostolo Paolo: «Io sono la vite vera e il Padre mio è l’agricoltore. Ogni tralcio che in me non porta frutto, lo taglia, e ogni tralcio che porta frutto, lo pota perché porti più frutto. Voi siete già puri, a causa della parola che vi ho annunciato. Rimanete in me e io in voi. Come il tralcio non può portare frutto da se stesso se non rimane nella vite, così neanche voi se non rimanete in me. Io sono la vite, voi i tralci. Chi rimane in me, e io in lui, porta molto frutto, perché senza di me non potete far nulla. Chi non rimane in me viene gettato via come il tralcio e secca; poi lo raccolgono, lo gettano nel fuoco e lo bruciano. Se rimanete in me e le mie parole rimangono in voi, chiedete quello che volete e vi sarà fatto. In questo è glorificato il Padre mio: che portiate molto frutto e diventiate miei discepoli. Come il Padre ha amato me, anche io ho amato voi. Rimanete nel mio amore. Se osserverete i miei comandamenti, rimarrete nel mio amore, come io ho osservato i comandamenti del Padre mio e rimango nel suo amore. Vi ho detto queste cose perché la mia gioia sia in voi e la vostra gioia sia piena (Gv 15,1-11). Non prego che tu li tolga dal mondo, ma che tu li custodisca dal Maligno. Essi non sono del mondo, come io non sono del mondo. Consacrali nella verità. La tua parola è verità. Come tu hai mandato me nel mondo, anche io ho mandato loro nel mondo; per loro io consacro me stesso, perché siano anch’essi consacrati nella verità. Non prego solo per questi, ma anche per quelli che crederanno in me mediante la loro parola: perché tutti siano una sola cosa; come tu, Padre, sei in me e io in te, siano anch’essi in noi, perché il mondo creda che tu mi hai mandato (Gv 17,15-21). Essere in Cristo, con Cristo, per Cristo significa per ogni Apostolo e Discepolo di Gesù essere in ogni altro Apostolo e Discepolo, con ogni altro Apostolo e Discepolo, per ogni altro Apostolo e Discepolo. Significa in parole assai semplici: manifestare sulla nostra terra, nel corpo che è la Chiesa, il mistero della Beata Trinità, nella quale le Persone vivono di circuminsessione eterna. Ed egli ha dato ad alcuni di essere apostoli, ad altri di essere profeti, ad altri ancora di essere evangelisti, ad altri di essere pastori e maestri, per preparare i fratelli a compiere il ministero, allo scopo di edificare il corpo di Cristo, finché arriviamo tutti all’unità della fede e della conoscenza del Figlio di Dio, fino all’uomo perfetto, fino a raggiungere la misura della pienezza di Cristo. Così non saremo più fanciulli in balìa delle onde, trasportati qua e là da qualsiasi vento di dottrina, ingannati dagli uomini con quella astuzia che trascina all’errore. Al contrario, agendo secondo verità nella carità, cerchiamo di crescere in ogni cosa tendendo a lui, che è il capo, Cristo. Da lui tutto il corpo, ben compaginato e connesso, con la collaborazione di ogni giuntura, secondo l’energia propria di ogni membro, cresce in modo da edificare se stesso nella carità (Ef 4,11-16). Ecco il grande divino mistero che Apostoli e Discepoli di Gesù devono vivere. Vivendo il mistero, manifestano il mistero. Vivendo Cristo, manifestano Cristo, vivendo la Chiesa, manifestano la Chiesa. / LEGGIAMO IL TESTO DI Mc 3,13-19 / Salì poi sul monte, chiamò a sé quelli che voleva ed essi andarono da lui. Ne costituì Dodici – che chiamò apostoli –, perché stessero con lui e per mandarli a predicare con il potere di scacciare i demòni. Costituì dunque i Dodici: Simone, al quale impose il nome di Pietro, poi Giacomo, figlio di Zebedeo, e Giovanni fratello di Giacomo, ai quali diede il nome di Boanèrghes, cioè «figli del tuono»; e Andrea, Filippo, Bartolomeo, Matteo, Tommaso, Giacomo, figlio di Alfeo, Taddeo, Simone il Cananeo e Giuda Iscariota, il quale poi lo tradì. Ora è giusto che noi riflettiamo sulla nostra storia, così come oggi viene vissuta. Se Cristo Gesù è nel seno del Padre, vive nel seno del Padre, nutrendosi della conoscenza del Padre, se Lui e il Padre sono una cosa sola, “naturalmente” lui non solo rivela il Padre, non solamente parla del Padre, non solo Lui ci dice chi è il Padre, ma anche “naturalmente” Lui ci mostra il Padre. Gli disse Tommaso: «Signore, non sappiamo dove vai; come possiamo conoscere la via?». Gli disse Gesù: «Io sono la via, la verità e la vita. Nessuno viene al Padre se non per mezzo di me. Se avete conosciuto me, conoscerete anche il Padre mio: fin da ora lo conoscete e lo avete veduto». Gli disse Filippo: «Signore, mostraci il Padre e ci basta». Gli rispose Gesù: «Da tanto tempo sono con voi e tu non mi hai conosciuto, Filippo? Chi ha visto me, ha visto il Padre. Come puoi tu dire: “Mostraci il Padre”? Non credi che io sono nel Padre e il Padre è in me? Le parole che io vi dico, non le dico da me stesso; ma il Padre, che rimane in me, compie le sue opere. Credete a me: io sono nel Padre e il Padre è in me. Se non altro, credetelo per le opere stesse (Gv 14,5-11). La stessa verità va predicata di ogni Apostolo e discepolo di Gesù. Se lui vive in Cristo, si nutre di Cristo, abita nel seno di Cristo, vive di perfetta circuminsessione con Cristo, “naturalmente non solo parlerà di Cristo, non solo dirà il suo mistero, non solo sul suo mistero ammaestrerà, il suo mistero anche manifesterà. Lui e Cristo sono un solo mistero. Quando l’Apostolo e il Discepolo di Gesù non manifestano naturalmente il mistero di Cristo, naturalmente non annunciano Lui, naturalmente non lavorano per Lui, per formare il suo corpo, è il segno che essi sono usciti dal seno di Cristo, non si alimentano più di Lui. Vale per tutti noi quanto rivela il Libro del Siracide: “Chi maneggia la pece si sporca, chi frequenta il superbo diviene simile a lui” (Sir 13,1). Chi maneggia Cristo Gesù, naturalmente “si sporca” di Cristo Gesù, manifesta e rivela Cristo Gesù. Se naturalmente non manifestiamo e non riveliamo Cristo Gesù, è segno che non ci siamo “sporcati” di Lui. Se noi dobbiamo sporcarci della puzza delle pecore, molto di più dobbiamo sporcarci della “puzza” di Cristo Gesù, che è “puzza” del Padre nello Spirito Santo. Apostoli e Discepoli devono sporcarsi della puzza di Cristo, per essere nel mondo vero profumo di Cristo, per essere tra le pecore di Cristo vero odore di Cristo. Così l’Apostolo Paolo ai Corinzi: Siano rese grazie a Dio, il quale sempre ci fa partecipare al suo trionfo in Cristo e diffonde ovunque per mezzo nostro il profumo della sua conoscenza! Noi siamo infatti dinanzi a Dio il profumo di Cristo per quelli che si salvano e per quelli che si perdono; per gli uni odore di morte per la morte e per gli altri odore di vita per la vita. E chi è mai all’altezza di questi compiti? Noi non siamo infatti come quei molti che fanno mercato della parola di Dio, ma con sincerità e come mossi da Dio, sotto il suo sguardo, noi parliamo in Cristo (2Cor 2,14-17). Noi invece ci stiamo sporcando di pensieri di questo mondo e secondo questi pensieri noi parliamo. Madre del Salvatore, aiuta Apostoli e Discepoli di Gesù a conoscere la loro vocazione. Essi sono stati scelti da Dio nel suo Santo Spirito per abitare nel seno di Cristo al fine di mostrare Cristo, allo stesso modo che Cristo vive nel seno del Padre per mostrare il Padre. Ottienici questa grazia, Vergine Santa: abitare nel seno di Cristo perché possiamo rivelare e mostrare Cristo. Amen.  
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
