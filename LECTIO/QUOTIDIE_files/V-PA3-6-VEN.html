<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / <a href="./MM/bgm.mp3"><img src="./MM/audiolh.png"></a> Venerdì della III settimana di Pasqua
</p>

<p>
<u>ANTIFONA</u> / L’Agnello immolato è degno di ricevere potenza e ricchezza, sapienza e forza, onore, gloria e benedizione. Alleluia. (Ap 5,12)
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. <a href="./MM/Kyrie.mp3"><img src="./MM/audiolh.png"></a> Signore Pietà, Cristo pietà.
</p>

<p>
<u>GLORIA</u> / <a href="./MM/Gloria.mp3"><img src="./MM/audiolh.png"></a> Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
<u>COLLETTA</u> / Dio onnipotente, che ci hai fatto conoscere la grazia della risurrezione del Signore, donaci di rinascere a vita nuova per la forza del tuo Spirito di amore. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Egli è lo strumento che ho scelto per me, affinché porti il mio nome dinanzi alle nazioni</b> / Dagli Atti degli Apostoli (At 9,1-20) / In quei giorni, Sàulo, spirando ancora minacce e stragi contro i discepoli del Signore, si presentò al sommo sacerdote e gli chiese lettere per le sinagoghe di Damàsco, al fine di essere autorizzato a condurre in catene a Gerusalemme tutti quelli che avesse trovato, uomini e donne, appartenenti a questa Via. E avvenne che, mentre era in viaggio e stava per avvicinarsi a Damàsco, all'improvviso lo avvolse una luce dal cielo e, cadendo a terra, udì una voce che gli diceva: «Sàulo, Sàulo, perché mi perséguiti?». Rispose: «Chi sei, o Signore?». Ed egli: «Io sono Gesù, che tu perséguiti! Ma tu àlzati ed entra nella città e ti sarà detto ciò che devi fare». Gli uomini che facevano il cammino con lui si erano fermati ammutoliti, sentendo la voce, ma non vedendo nessuno. Sàulo allora si alzò da terra, ma, aperti gli occhi, non vedeva nulla. Così, guidandolo per mano, lo condussero a Damàsco. Per tre giorni rimase cieco e non prese né cibo né bevanda. C'era a Damàsco un discepolo di nome Ananìa. Il Signore in una visione gli disse: «Ananìa!». Rispose: «Eccomi, Signore!». E il Signore a lui: «Su, va' nella strada chiamata Diritta e cerca nella casa di Giuda un tale che ha nome Sàulo, di Tarso; ecco, sta pregando, e ha visto in visione un uomo, di nome Ananìa, venire a imporgli le mani perché recuperasse la vista». Rispose Ananìa: «Signore, riguardo a quest'uomo ho udito da molti quanto male ha fatto ai tuoi fedeli a Gerusalemme. Inoltre, qui egli ha l'autorizzazione dei capi dei sacerdoti di arrestare tutti quelli che invocano il tuo nome». Ma il Signore gli disse: «Va', perché egli è lo strumento che ho scelto per me, affinché porti il mio nome dinanzi alle nazioni, ai re e ai figli d'Israele; e io gli mostrerò quanto dovrà soffrire per il mio nome». Allora Ananìa andò, entrò nella casa, gli impose le mani e disse: «Sàulo, fratello, mi ha mandato a te il Signore, quel Gesù che ti è apparso sulla strada che percorrevi, perché tu riacquisti la vista e sia colmato di Spirito Santo». E subito gli caddero dagli occhi come delle squame e recuperò la vista. Si alzò e venne battezzato, poi prese cibo e le forze gli ritornarono. Rimase alcuni giorni insieme ai discepoli che erano a Damàsco, e subito nelle sinagoghe annunciava che Gesù è il Figlio di Dio. / Parola di Dio.
</p>

<p>
<u>PSALMUS</u> / <a href="./MM/SALMO117R.mp3"><img src="./MM/audiolh.png"></a> (Sal 116) <b>Andate in tutto il mondo e proclamate il Vangelo</b> / Alleluia, alleluia, alleluia. Genti tutte, lodate il Signore, popoli tutti, cantate la sua lode. Rit. / Perché forte è il suo amore per noi e la fedeltà del Signore dura per sempre. Rit.
</p>

<p>
<u>ACCLAMATIO</u> / Alleluia, alleluia / Chi  mangia la mia carne e beve il mio sangue, rimane in me e io in lui, dice il Signore. (Gv 6,56) / Alleluia.
</p>

<p>
<u>VANGELO</u> / <b>La mia carne è vero cibo e il mio sangue vera bevanda</b> / Dal Vangelo secondo Giovanni (Gv 6,52-59) / In quel tempo, i Giudei si misero a discutere aspramente fra loro: «Come può costui darci la sua carne da mangiare?». Gesù disse loro: «In verità, in verità io vi dico: se non mangiate la carne del Figlio dell'uomo e non bevete il suo sangue, non avete in voi la vita. Chi mangia la mia carne e beve il mio sangue ha la vita eterna e io lo risusciterò nell'ultimo giorno. Perché la mia carne è vero cibo e il mio sangue vera bevanda. Chi mangia la mia carne e beve il mio sangue rimane in me e io in lui. Come il Padre, che ha la vita, ha mandato me e io vivo per il Padre, così anche colui che mangia me vivrà per me. Questo è il pane disceso dal cielo; non è come quello che mangiarono i padri e morirono. Chi mangia questo pane vivrà in eterno». Gesù disse queste cose, insegnando nella sinagoga a Cafàrnao. / Parola del Signore.
</p>

<p>
<u>CREDO</u> / <a href="./MM/Credo.mp3"><img src="./MM/audiolh.png"></a> Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / Gesù si è manifestato a Paolo come il Signore perseguitato nei fratelli credenti, per inculcarci il senso del corpo mistico. La nostra preghiera diventa universale, dicendo: <b>Signore della gloria, salva tutti gli uomini.</b> / Per la Chiesa, perchè rimanga sempre in stato di conversione vera, e lo manifesti in tutte le sue strutture e le sue opere. Preghiamo. / Per tutti coloro che continuano a perseguitare i credenti, perchè la luce del Signore risorto li folgori anche attraverso la testimonianza eroica dei martiri. Preghiamo. / Per le istituzioni e le iniziative catecumenali delle nostre comunità, create per l'evangelizzazione dei credenti, perchè siano veramente ispirate al modello biblico della Chiesa delle origini. Preghiamo. / Per i giovani dei nostri gruppi ecclesiali, perchè si accostino con frequenza all'eucaristia, e da essa siano stimolati a una più profonda comunione tra di loro e a una disponibilità maggiore verso tutti. Preghiamo. / Per noi che partecipiamo all'eucaristia, perchè facciamo di essa una rinnovata esperienza di comunione trinitaria ed ecclesiale. Preghiamo. / Per i sacerdoti ostacolati e incompresi nella loro attività pastorale. Preghiamo. / Per gli anziani della parrocchia. Preghiamo. / O Dio ineffabile nei tuoi disegni, che trasformi i persecutori in apostoli, suscita nella Chiesa una rinnovata testimonianza di fede eroica, perchè, come dalla morte di Stefano scaturì la conversione di Paolo, così dal seme dei nuovi martiri rifiorisca oggi una vita cristiana autentica. Per Cristo nostro Signore. Amen.
</p>

<p>
<u>OFFERTORIO</u> / Santifica, o Signore, i doni che ti presentiamo e, accogliendo questo sacrificio spirituale, trasforma anche noi in offerta perenne a te gradita. Per Cristo nostro Signore. ♦ Il sacrificio che ti presentiamo, o Padre, ci trasformi, per tua grazia, in offerta perenne a te gradita. Per Cristo nostro Signore.
</p>

<p>
<u>PREFAZIO</u> / <b>Cristo vive per sempre e intercede per noi</b> / È veramente cosa buona e giusta, nostro dovere e fonte di salvezza, proclamare sempre la tua gloria, o Signore, e soprattutto esaltarti in questo tempo nel quale Cristo, nostra Pasqua, si è immolato. Egli continua a offrirsi per noi e intercede come nostro avvocato; immolato sulla croce, più non muore, e con i segni della passione vive immortale. Per questo mistero, nella pienezza della gioia pasquale, l’umanità esulta su tutta la terra e le schiere degli angeli e dei santi cantano senza fine l’inno della tua gloria: <a href="./MM/Sanctus.mp3"><img src="./MM/audiolh.png"></a> Santo, Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / Cristo crocifisso è risorto dai morti e ci ha redenti. Alleluia. ♦ Questo è il pane disceso dal cielo. Chi mangia questo pane vivrà in eterno. Alleluia. (Gv 6,58)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / O Padre, che ci hai nutriti con questo sacramento, ascolta la nostra umile preghiera: il memoriale della Pasqua, che Cristo tuo Figlio ci ha comandato di celebrare, ci edifichi sempre nel vincolo della tua carità. Per Cristo nostro Signore. ♦ Santifica e rinnova, o Padre, i tuoi fedeli, che hai convocato a questa mensa, ed estendi a tutti gli uomini la libertà e la pace donate sulla croce. Per Cristo nostro Signore.
</p>

<h3>LECTIO</h3>

<p>
<u>EVANGELIZO1</u> / 
</p>

<p>
<u>EVANGELIZO2</u> / 
</p>

<p>
<u>EVANGELIZO-21</u> / Simeone il Nuovo Teologo (ca 949-1022) monaco greco / Inni 51, SC 196 / "Chi mangia questo pane vivrà in eterno" (Gv 6,58) / Come una volta il mare percosso dalla verga di Mosè e la manna discesa dal cielo erano solo la figura e il simbolo della verità, e null'altro, il mare, del battesimo e la manna, del Salvatore, così le cose di cui parliamo sono il simbolo e la figura di realtà dotate di una trascendenza e gloria incomparabili, quanto l'increato trascende per natura ciò che è creato. La manna infatti, che è chiamata "pane e cibo degli angeli", che la gente mangiò allora nel deserto, è finita, è scomparsa e tutti sono morti, coloro che ne avevano mangiato: poiché la manna non partecipava della vera vita mentre la carne del Maestro, divinizzata e piena della vita, fa partecipare chi ne mangia alla vita e rende immortali. (...) Ha iniziato con lo spogliarmi della corruzione e della morte, rendendomi completamente libero sensibilmente e coscientemente, e - mistero più incredibile di ogni altro - ha fatto di me un nuovo cielo ed ha fissato in me la sua dimora, lui il Creatore di tutto, favore di cui alcuno fra i santi dei tempi antichi fu giudicato degno. Una volta, infatti, parlava per intermediario dello Spirito divino e attraverso l'opera di Quello realizzava meraviglie, ma mai e poi mai Dio si è unito sostanzialmente a qualcuno prima che divenisse uomo Cristo mio Dio: è Lui che, preso un corpo, ha dato il suo Spirito divino e, per mezzo di lui, si è unito sostanzialmente a tutti i credenti, costituendo così un'unione inseparabile.
</p>

<p>
<u>DiBruno1</u> / 
</p>

<p>
<u>DiBruno2</u> / 
</p>

<p>
<u>DIBRUNO-21</u> / Colui che mangia me vivrà per me (Gv 6,52-59) / Quando si vive per Cristo? Quando si consacra la vita a Cristo, come Cristo l’ha consacrata al Padre. Si consacra la vita a Cristo, se la si consacra alla sua verità, Parola, grazia, luce, vita eterna. Ecco perché Cristo Gesù va sempre mangiato nella fede. L’Apostolo Paolo rivela però che è possibile mangiare Cristo solo con il corpo, ma senza la partecipazione dell’anima e dello spirito. Lo si mangia senza la fede, cioè senza pensare a chi si va a ricevere: “Mentre vi do queste istruzioni, non posso lodarvi, perché vi riunite insieme non per il meglio, ma per il peggio. Innanzi tutto sento dire che, quando vi radunate in assemblea, vi sono divisioni tra voi, e in parte lo credo. È necessario infatti che sorgano fazioni tra voi, perché in mezzo a voi si manifestino quelli che hanno superato la prova. Quando dunque vi radunate insieme, il vostro non è più un mangiare la cena del Signore. Ciascuno infatti, quando siete a tavola, comincia a prendere il proprio pasto e così uno ha fame, l’altro è ubriaco. Non avete forse le vostre case per mangiare e per bere? O volete gettare il disprezzo sulla Chiesa di Dio e umiliare chi non ha niente? Che devo dirvi? Lodarvi? In questo non vi lodo! Io, infatti, ho ricevuto dal Signore quello che a mia volta vi ho trasmesso: il Signore Gesù, nella notte in cui veniva tradito, prese del pane e, dopo aver reso grazie, lo spezzò e disse: «Questo è il mio corpo, che è per voi; fate questo in memoria di me». Allo stesso modo, dopo aver cenato, prese anche il calice, dicendo: «Questo calice è la nuova alleanza nel mio sangue; fate questo, ogni volta che ne bevete, in memoria di me». Ogni volta infatti che mangiate questo pane e bevete al calice, voi annunciate la morte del Signore, finché egli venga. Perciò chiunque mangia il pane o beve al calice del Signore in modo indegno, sarà colpevole verso il corpo e il sangue del Signore. Ciascuno, dunque, esamini se stesso e poi mangi del pane e beva dal calice; perché chi mangia e beve senza riconoscere il corpo del Signore, mangia e beve la propria condanna. È per questo che tra voi ci sono molti ammalati e infermi, e un buon numero sono morti. Se però ci esaminassimo attentamente da noi stessi, non saremmo giudicati; quando poi siamo giudicati dal Signore, siamo da lui ammoniti per non essere condannati insieme con il mondo. Perciò, fratelli miei, quando vi radunate per la cena, aspettatevi gli uni gli altri. E se qualcuno ha fame, mangi a casa, perché non vi raduniate a vostra condanna. Quanto alle altre cose, le sistemerò alla mia venuta” (1Cor 11,17-34). Come Cristo Gesù va mangiato tutto intero: parola, verità, vita, luce, grazia, corpo, sangue, anima, divinità, così chi lo mangia lo deve mangiare con tutto se stesso: intelligenza, volontà, sentimento, desiderio, cuore, anima, spirito. Tutto l’uomo deve mangiare tutto Cristo. Se si mangia una parte di Cristo non si mangia tutto Cristo. Lo si mangia invano. Così se solo una parte dell’uomo mangia Cristo, anche in questo caso lo si mangia invano. Tutto l’uomo deve mangiare tutto Cristo. / In quel tempo, i Giudei si misero a discutere aspramente fra loro: «Come può costui darci la sua carne da mangiare?». Gesù disse loro: «In verità, in verità io vi dico: se non mangiate la carne del Figlio dell’uomo e non bevete il suo sangue, non avete in voi la vita. Chi mangia la mia carne e beve il mio sangue ha la vita eterna e io lo risusciterò nell’ultimo giorno. Perché la mia carne è vero cibo e il mio sangue vera bevanda. Chi mangia la mia carne e beve il mio sangue rimane in me e io in lui. Come il Padre, che ha la vita, ha mandato me e io vivo per il Padre, così anche colui che mangia me vivrà per me. Questo è il pane disceso dal cielo; non è come quello che mangiarono i padri e morirono. Chi mangia questo pane vivrà in eterno». Gesù disse queste cose, insegnando nella sinagoga a Cafàrnao. / Oggi in verità sono molti coloro che si accostano all’Eucaristia. Ma come Cristo Gesù viene mangiato? Lui è mangiato solo in parte da una parte dell’uomo: solo con la bocca. Cuore, anima, spirito, volontà, sentimento, desiderio, pensiero sono altrove. È mangiato senza purissima fede. Questo è un mangiare vanamente il corpo di Cristo. Se non è peccato di sacrilegio, di certo è grave peccato di profanazione. / Madre della Redenzione, Angeli, Santi, fate che mangiamo Cristo con vera fede. 
</p>

<p>
<u>SILVESTRINI-21</u> / Chi sei o Signore? Siamo sempre liberi di scegliere, ma anche il Signore è libero di proporsi in modo forte e decisivo quando il cuore si indurisce. Non possiamo riconoscerlo subito se non comprendiamo più la Misericordia, se il linguaggio dell'amore diventa per noi indecifrabile, ma... ardiamo dal desiderio di sapere chi è che ci avvolge di calda luce e ci attrae così fortemente. Per soddisfare questa conoscenza dobbiamo accettare di essere presi per mano perché è davvero difficile 'vedere' nella sofferenza in cui vive un cuore irrigidito. Ci viene chiesto di attendere nella fede pregando incessantemente in un dialogo intimo e vivo con il Risorto che ci è vicino come ha promesso. Così vicino che, accostandoci alla mensa possiamo vederlo e mangiarlo, assimilarlo ed essere assimilati da lui per un meraviglioso mistero di fusione tra finito e infinito. Sant'Efrem dice: Ha trasferito "il genere umano nella casa della vita" perché "chi mangia la mia carne e beve il mio sangue dimora in me ed io in lui". Allora sei la mia casa, o Signore, in Te amo rientrare quando l'affanno consuma la pace, quando la stanchezza affievolisce il passo, ma anche quando le tue creature mi danno gioia e il mio cuore si dilata in un mondo nel quale è stata vinta la morte. Per la tua Risurrezione, o Cristo, gioiscono i cieli e la terra; è l'inevitabile canto di lode della natura redenta dal tuo sangue che è donata e si dona in un circolo infinito di amore... "Venite, offriamo il nostro amore come sacrificio grande e universale, eleviamo cantici solenni e rivolgiamo preghiere a colui che offrì la sua croce in sacrificio a Dio per rendere ricchi tutti noi del suo inestimabile tesoro".
</p>

<p>
<u>LOYOLA1</u> / 
</p>

<p>
<u>LOYOLA2</u> / 
</p>

<p>
<u>LOYOLA-21</u> / Difficile per noi comprendere, ascoltando con l’orecchio della ragione… siamo tante volte giudei senza respiro a discutere di cosa vivere, di cosa nutrirci, come accaparrarci la vita… quasi disposti a sbranarci tra di noi per avere la meglio. Cristo ha restituito il suo significato a “figlio dell’uomo” con la sua stessa carne, con la sua stessa vita. Ecco che seguire quest’Uomo vuol dire tornare a Dio, tornare a un Noi di comunione, condivisione e pienezza: bere dal calice della vita vuol dire non risparmiarsi, lasciandosi per-donare e per-donando, a costo della morte, a costo della vita. / Di quale condivisione posso nutrirmi oggi? Quale comunione posso offrire e a chi? Quando la mia razionalità mi ha impedito di comprendere nel profondo dove fosse la vita? (Mounira Abdelhamid Serra)
</p>

<p>
<u>LettureBose</u> / Vi lascio la pace, vi do la mia pace / Il Signore ci lascia la pace al momento di andarsene, ci darà la sua pace nel mondo futuro. Ci lascia la pace in questo mondo affinché, rimanendo in essa, possiamo vincere il nemico; ci darà la sua pace quando regneremo e non vi sarà più il nemico. Ci lascia la pace, perché anche qui possiamo amarci a vicenda; ci darà la sua pace là dove non potremo più essere in conflitto gli uni con gli altri. Ci lascia la sua pace affinché non ci condanniamo a vicenda interpretando i nostri pensieri segreti, mentre siamo in questo mondo; ci darà la sua pace quando manifesterà i pensieri del nostro cuore, e allora ciascuno riceverà la lode da Dio (1Cor 4,5). In lui è la nostra pace e da lui viene la nostra pace, sia quella che ci lascia andando al Padre, sia quella che ci darà quando ci condurrà al Padre ... Ma perché quando dice: Vi lascio la pace, non dice: "La mia pace", mentre aggiunge: "Mia" quando dice: Vi do la mia pace (Gv 14,27)? ... Perché meravigliarsi, ha voluto che per sua pace si intendesse quella che egli stesso possiede? La pace che ci ha lasciato in questo mondo è da considerarsi nostra, piuttosto che sua, perché il Signore, che non ha in sé alcun peccato, non ha in sé alcun conflitto. Noi invece ora possediamo una pace tale che in essa dobbiamo dire ancora: Rimetti a noi i nostri debiti (Mt 6,12). C'è già per noi una certa pace, dunque, dal momento che nell'uomo interiore troviamo la nostra gioia nella legge di Dio, ma questa pace non è piena poiché vediamo nelle nostre membra un'altra legge che si oppone alla legge del nostro cuore (Rm 7,22-23). Esiste anche una certa pace tra di noi poiché crediamo di amarci a vicenda, ma neppure questa è una pace piena perché non vediamo, vicendevolmente, i pensieri del nostro cuore e su quanto invece ci riguarda ma non è in noi, facciamo supposizioni in positivo o in negativo. Questa è la nostra pace, anche se ci è stata lasciata da lui, e non avremmo neppure questa, se non ce l'avesse lasciata lui. La sua pace, però, è diversa. Ma se custodiremo fino alla fine la pace che abbiamo ricevuto, avremo quella pace che ha il Signore là dove non potranno nascere conflitti a partire da noi e nulla nei nostri cuori rimarrà nascosto gli uni agli altri. (Agostino di Ippona, Commento al Vangelo di Giovanni 77 ,3-4) 
</p>

<p>
<u>FEGF1</u> / L’attività umana nell’universo,  Dalla Costituzione pastorale “Gaudium et Spes” del Concilio ecumenico Vaticano II sulla Chiesa nel mondo contemporaneo / La Chiesa, che custodisce il deposito della parola di Dio, fonte dei principi religiosi e morali, anche se non ha sempre pronta la risposta alle singole questioni, desidera unire la luce della rivelazione alla competenza di tutti, perché sia illuminata la strada che l’umanità ha da poco imboccato. Per i credenti è certo che l’attività umana individuale e collettiva, con quello sforzo immenso con cui gli uomini lungo i secoli cercano di cambiare in meglio le condizioni di vita,,risponde al disegno divino. L’uomo, creato ad immagine di Dio, ha ricevuto il mandato di sottomettere a sé la terra con tutto ciò che è contenuto in essa, di governare il mondo nella giustizia e nella santità, si riconoscere Dio come creatore di tutto e, conseguentemente, di riferire a lui se stesso e tutto l’universo, di modo che, assoggettate all’uomo tutte le cose, il nome di Dio sia glorificato su tutta la terra. Questa vale pienamente anche per il lavoro di ogni giorno. Quando uomini e donne, per procurare il sostentamento a sé e alla famiglia, esercitano il proprio lavoro così da servire la società, possono giustamente pensare che con la loro attività prolungano l’opera del Creatore, provvedono al benessere dei fratelli e concorrono con il personale contributo a compiere il disegno divino nella storia. I cristiani pensano che quanto gli uomini hanno prodotto con il loro ingegno e forza non si oppone alla potenza di Dio, né che la creatura razionale sia quasi rivale del Creatore. Sono persuasi che le vittorie del genere umano sono segno della grandezza di Dio e frutto del suo ineffabile disegno.
</p>

<p>
<u>LuigiMariaEpicoco</u> / La forza gentile / Quanto possa creare scandalo e confusione qualcuno che ti dice che devi mangiare la sua carne e bere il suo sangue per salvarti. Sembra quasi un invito a un orribile cannibalismo. Ecco perché i Giudei si domandano ad alta voce: “Come può costui darci la sua carne da mangiare?”. Ma Gesù non indietreggia nella Sua affermazione: “Se non mangiate la carne del Figlio dell’uomo e non bevete il suo sangue, non avete in voi la vita. Chi mangia la mia carne e beve il mio sangue ha la vita eterna e io lo risusciterò nell’ultimo giorno”. È San Tommaso che ci spiega la differenza. Anche lui l’aveva appresa da Aristotele ma al di là di chi ce ne fornisce la spiegazione ciò che conta è comprendere che la realtà è fatta di due cose: sostanza e accidente. La sostanza è ciò che è una cosa nella sua realtà più profonda. L’accidente è la parte esterna. Banalizzando è un po’ come dire che quando qualcuno vuole dire a qualcun altro che lo ama, lo abbraccia. In sostanza è amore, esternamente un abbraccio. L’Eucarestia è la stessa cosa: in sostanza è realmente Gesù, esternamente è pane e vino, cosicché quel pane e quel vino sono la parte esterna di una realtà molto più profonda. In questo senso noi mangiamo e beviamo realmente il corpo e il sangue di Cristo. Non simbolicamente, ma realmente. Perché i sacramenti sono in sostanza delle cose pur poggiandosi esternamente su alcuni segni. La cosa però che conta è che molto spesso dobbiamo fare l’esperienza scandalosa del segno esterno. Capitò così anche nelle aspettative del popolo eletto. La richiesta di un Messia liberatore dovette fare i conti con la realtà di un bambino fragile, nato povero e quasi di nascosto. Eppure quel bambino è il Figlio dell’Onnipotente. Se è Onnipotente perché assume la forma della debolezza e della fragilità? Perchè la potenza di Dio non è mai prepotenza, è la “forza gentile” direbbe Newman di chi sa che la forza che può tutto è l’Amore. Ecco perché l’Onnipotenza si manifesta nel Figlio inchiodato sulla Croce, e anche questo è scandalo.
</p>

<p>
<u>RobertoPasolini</u> / Avere vita / L’insegnamento che Gesù elabora nella sinagoga di Cafàrnao è un discorso profondo, ma assai complesso. Il ricorso sistematico alla potenza del linguaggio simbolico è necessario, da una parte, a comunicare il mistero della nostra natura umana chiamata a trasfigurarsi in quella divina. Dall’altra parte, però, è un registro talmente forte da lasciare interdetti persino uditori teologicamente ben preparati: «I Giudei si misero a discutere aspramente fra loro: “Come può costui darci la sua carne da mangiare?”» (Gv 6,52). Davanti alla nostra incapacità di entrare nel ritmo e nelle frequenze dell’amore, che non teme mai il ricorso a parole impegnative pur di mantenere unito ciò che rischia di separarsi e di separare, il Signore Gesù aggiunge al suo già lungo discorso una meravigliosa appendice, tutta imperniata sul realismo della metafora alimentare, chiave interpretativa e cifra del rapporto profondo che la sua persona invoca: «In verità, in verità io vi dico: se non mangiate la carne del Figlio dell’uomo e non bevete il suo sangue, non avete in voi la vita» (Gv 6,54). Eppure è proprio l’atto del mangiare e del bere a sollevare un grosso imbarazzo nella folla in ascolto. Forse perché rispetto al bisogno di nutrimento regna in noi una certa ambiguità tra l’assunzione di cibo intesa come un «prendere» oppure come un «ricevere». Sarebbe sufficiente tradurre il verbo «mangiare» usato da Gesù con queste due diverse sfumature per rendersi conto che la sua offerta di vita non può certo essere data per scontata. In effetti, se facciamo attenzione al modo con cui prepariamo e consumiamo i nostri pasti, possiamo riconoscere che il nostro modo di mangiare è spesso vorace, disordinato, solitario e, talvolta, persino compulsivo. Prendere cibo, spesso, non è altro che l’atto con cui ci illudiamo di poterci servire delle cose per alimentare quella sorgente di vita di cui riteniamo di poter disporre con una certa libertà e autonomia. Non è l’espressione umile e grata di chi riconosce – proprio ricevendo cibo – di non essere in alcun modo proprietario o sorgente della propria esistenza. Questa modalità di assunzione del cibo potrebbe essere paragonata a quella sottile arroganza con cui, talvolta, crediamo di essere sulla via giusta, al punto da sentirci in diritto di arrestare il cammino degli altri. Come fa Saulo quando si trova nella necessità di confrontarsi con la vita dei primi testimoni del Risorto: «[…] E chiese lettere per le sinagoghe di Damàsco, al fine di essere autorizzato a condurre in catene a Gerusalemme tutti quelli che avesse trovato, uomini e donne, appartenenti a questa Via» (At 9,2). Di fronte a questa ostile chiusura nei confronti degli altri, Dio si prende la libertà di esplicitare il suo disappunto, offrendo al futuro apostolo delle genti la più amara e dolce delle esperienze. Finendo a terra ma, soprattutto, cadendo improvvisamente dal trespolo delle proprie certezze, il fariseo Paolo sperimenta il fallimento del proprio individualismo, incamminandosi verso la gioia di un modo di vivere in cui nessuno può essere salvo se non si mette a tavola insieme agli altri: «Sàulo allora si alzò da terra, ma, aperti gli occhi, non vedeva nulla. Così, guidandolo per mano, lo condussero a Damasco. Per tre giorni rimase cieco e non prese né cibo né bevanda» (At 9,8-9). I momenti in cui vengono rovesciate le abitudini con cui sediamo alla mensa della realtà non sono la necessità perché Dio possa mostrarsi la fonte – abbandonata – della nostra vita. Al contrario, sono le occasioni in cui la sua potenza d’amore è finalmente libera di sostituire la pellicola del film in bianco e nero a cui ci sentiamo condannati con il meraviglioso film a colori che egli desidera — da sempre — realizzare con noi e con tutti. Sempre e solo così, infatti, si accede alla gioia e all’esperienza della risurrezione in questo mondo: quando si torna a credere che la vita, in fondo, l’abbiamo ormai con noi. Non perché ci appartiene, ma perché attraverso il sangue e corpo di Cristo ci è donata come vero cibo. Come bevanda autentica.
</p>

<p>
<u>MichaelDavideSemeraro</u> / Il tuo nome è Vita, alleluia! / La nota con cui si conclude il testo del Vangelo che leggiamo nella Liturgia di oggi evoca le «cose» che il Signore Gesù avrebbe detto insegnando «nella sinagoga a Cafarnao» (Gv 6,59). Le parole che il Signore ci dona, in realtà, sono ben più che delle parole, esse - infatti - ci trasmettono la vita e la tengono continuamente viva dentro di noi perché possa crescere e raggiungere la sua pienezza. Allora possiamo veramente dire che il pane moltiplicato per la folla è segno di quella vita donata. Il Signore Gesù spinge le immagini ancora più lontano e, per certi aspetti, persino troppo lontano: «se non mangiate la carne del Figlio dell’uomo e non bevete il suo sangue, non avete in voi la vita» (Gv 6,53). La domanda si pone in modo del tutto naturale e, per molti versi, si fa necessaria: “Di quale vita si tratta?”. La risposta del Signore Gesù sembra persino anticipare la questione: «Chi mangia la mia carne e beve il mio sangue ha la vita eterna e io lo risusciterò nell’ultimo giorno. Perché la mia carne è vero cibo e il mio sangue è vera bevanda» (6,54-55). Non è difficile immaginare l’imbarazzo e la fatica degli ascoltatori di Gesù davanti a immagini così forti, che risvegliano tutta una serie di attenzioni e di preoccupazioni rituali e spirituali che hanno a che fare con le carni macellate e, soprattutto, rapportate con il sangue, non solo degli animali, ma anche con quello degli umani. Una serie di tabù che, in realtà, custodisce il mistero della vita ed evita che si attenti alla sua sacralità. Eppure, sembra che il Signore Gesù voglia condurre i suoi ascoltatori proprio sulla soglia di questa comprensione forte del mistero di una vita donata e condivisa, con una radicalità e una generosità tali da abbattere ogni schema religioso di auto-protezione, per trasformarlo in un invito al rischio del dono. Il segreto di tutto ciò risiede e si radica nella stessa vita di Dio: «Come il Padre, che ha la vita, ha mandato me e io vivo per il Padre, così anche colui che mangia me vivrà per me» (Gv 6,57). Attraverso queste parole, che il Signore Gesù pronuncia nella sinagoga di Cafarnao, possiamo capire meglio che cosa realmente sia avvenuto a Saulo «mentre era in viaggio e stava per avvicinarsi a Damasco» (At 9,3). C’è qualcosa che stravolge completamente e definitivamente il modo di sentire, di vivere e di imporre la relazione con Dio. Mentre Saulo si reca a Damasco per imprigionare i discepoli del Signore Gesù, è avvolto da «una luce» che lo obbliga a cambiare completamente il suo modo di vedere e di giudicare. Una luce che lo rende prima di tutto cieco, per poi riaprire gli occhi del suo cuore ricominciando tutto daccapo. Lo stesso Signore narra, al timoroso Anania, che cosa è avvenuto nel cuore del temuto persecutore: «ha visto in visione un uomo, di nome Anania, venire a imporgli le mani perché recuperasse la vista» (At 9,12). Il passaggio di Saulo, che come tutti i farisei hanno una grande devozione per gli angeli e si fanno scrupolo di difendere i diritti di Dio anche a costo della vita propria e altrui, è una sorta di conversione all’«uomo». Ciò che sigilla la trasformazione del cuore di Saulo è quell’uomo che gli viene incontro come fratello e gli apre una nuova via di comprensione del mistero stesso di Dio, su cui l’apostolo rifletterà per il resto della sua vita. Servire Dio trasformando la nostra relazione con Lui in carne e sangue, in una vita vera e piena, una vita che sa riceversi con gratitudine e ridonarsi con generosità. Tutto cambia: invece di essere noi a offrire a Dio qualcosa, è Lui che si offre a noi e ci mostra così la «Via» (At 9,2) per fare altrettanto.
</p>

<p>
<u>HomilyVoice-21</u> / PRIMA LETTURA Ma il Signore gli disse: «Va’, perché egli è lo strumento che ho scelto per me, affinché porti il mio nome dinanzi alle nazioni, ai re e ai figli d’Israele; e io gli mostrerò quanto dovrà soffrire per il mio nome». Riflettere sulle opere del Signore, sorretti, guidati, presi per mano dallo Spirito Santo, illumina la mente perché entri nella verità del mistero, conforta il cuore ed esso è spinto ad amare il mistero secondo la sua verità, apre la bocca perché lo si annunci al mondo intero. Le opere del Signore hanno sempre come Agente Primo solo il Signore. L’uomo è sempre agente secondo. Essere agente secondo non significa essere agente di poco conto. Significa invece che senza l’agente secondo l’Agente Primo non potrà portare a compimento la sua opera. Un esempio potrà illuminare questa verità. Lo Spirito Santo è l’Agente Primo della missione evangelizzatrice per la salvezza e la redenzione di ogni uomo. Gli Apostoli e ogni discepolo di Gesù è agente secondo. Senza gli Apostoli e i discepoli di Gesù lui non può far risuonare il Vangelo nel mondo. Mancano i veicoli che lo portano. La mente, agente primo, pensa. La mano e la penna, agenti secondi, scrivono quanto è pensato dalla mente. Se mano e penna non scrivono, il pensiero rimane nella mente. Non viene messo su carta. Nessuno lo potrà leggere. All’uomo agente secondo è chiesto sempre di fidarsi dell’Agente Primo che è il Signore. Senza la fede nel Signore, l’opera non si compie. Saulo è stato folgorato sulla via di Damasco. Il Signore chiama Anania perché dovrà battezzare Paolo. Anania è come se volesse mettere in guardia il Signore. Di Saulo non ci si può fidare. Lui è persecutore. Lui viene a Damasco per incatenare i cristiani e portarli a Gerusalemme. Cosa fa il Signore? Lo rassicura. Gli offre delle certezze. Gli dice che da questo istante Saulo è uno strumento eletto per portare il suo nome dinanzi alle nazioni, ai re e ai figli d’Israele. In più Lui stesso, il Signore, gli mostrerà quanto dovrà soffrire per il suo nome. Anania è persona semplice, dal cuore puro, manifesta il suo pensiero. Ricevuta rassicurazione, subito obbedisce. Compie quanto il Signore gli comanda. Se invece Anania fosse stato dal cuore cattivo, malvagio, non puro, non santo, si sarebbe rifiutato di obbedire al suo Signore. L’obbedienza è il frutto del cuore. Se il cuore è puro, l’obbedienza è immediata. Se il cuore è impuro difficilmente si obbedirà al Signore. Non si obbedirà né al Signore che parla per mezzo delle Scritture profetiche e neanche al Signore che parla direttamente all’uomo. LEGGIAMO At 9,1-20 Saulo, spirando ancora minacce e stragi contro i discepoli del Signore, si presentò al sommo sacerdote e gli chiese lettere per le sinagoghe di Damasco, al fine di essere autorizzato a condurre in catene a Gerusalemme tutti quelli che avesse trovato, uomini e donne, appartenenti a questa Via. E avvenne che, mentre era in viaggio e stava per avvicinarsi a Damasco, all’improvviso lo avvolse una luce dal cielo e, cadendo a terra, udì una voce che gli diceva: «Saulo, Saulo, perché mi perséguiti?». Rispose: «Chi sei, o Signore?». Ed egli: «Io sono Gesù, che tu perséguiti! Ma tu àlzati ed entra nella città e ti sarà detto ciò che devi fare». Gli uomini che facevano il cammino con lui si erano fermati ammutoliti, sentendo la voce, ma non vedendo nessuno. Saulo allora si alzò da terra ma, aperti gli occhi, non vedeva nulla. Così, guidandolo per mano, lo condussero a Damasco. Per tre giorni rimase cieco e non prese né cibo né bevanda. C’era a Damasco un discepolo di nome Anania. Il Signore in una visione gli disse: «Anania!». Rispose: «Eccomi, Signore!». E il Signore a lui: «Su, va’ nella strada chiamata Diritta e cerca nella casa di Giuda un tale che ha nome Saulo, di Tarso; ecco, sta pregando e ha visto in visione un uomo, di nome Anania, venire a imporgli le mani perché recuperasse la vista». Rispose Anania: «Signore, riguardo a quest’uomo ho udito da molti quanto male ha fatto ai tuoi fedeli a Gerusalemme. Inoltre, qui egli ha l’autorizzazione dei capi dei sacerdoti di arrestare tutti quelli che invocano il tuo nome». Ma il Signore gli disse: «Va’, perché egli è lo strumento che ho scelto per me, affinché porti il mio nome dinanzi alle nazioni, ai re e ai figli d’Israele; e io gli mostrerò quanto dovrà soffrire per il mio nome». Allora Anania andò, entrò nella casa, gli impose le mani e disse: «Saulo, fratello, mi ha mandato a te il Signore, quel Gesù che ti è apparso sulla strada che percorrevi, perché tu riacquisti la vista e sia colmato di Spirito Santo». E subito gli caddero dagli occhi come delle squame e recuperò la vista. Si alzò e venne battezzato, poi prese cibo e le forze gli ritornarono. Rimase alcuni giorni insieme ai discepoli che erano a Damasco, e subito nelle sinagoghe annunciava che Gesù è il Figlio di Dio. Dinanzi alla grandi e piccole opere di Dio – quello che è avvenuto in Saulo è vera grande opera di Dio – l’uomo rimane incredulo. La sua mente non riesce a cogliere il mistero che si sta compiendo sotto i suoi occhi. La sua intelligenza è troppo corta per comprendere e il suo cuore troppo piccolo per amare l’infinta grandezza dell’amore del suo Dio e Signore. Occorre del tempo, molto tempo, perché il mistero venga accolto. Se però si è di buona volontà, si è semplici e non complessi, dal cuore libero e lontano da ogni cattiveria e ipocrisia, il mistero si può accogliere. Gesù però rivela a noi che il suo mistero è accolto dai piccoli e dai semplici. Dotti e sapienti hanno la loro mente e pensano che essi bastano a se stessi. Non hanno bisogno né di rivelazione e né nessun’altra cosa proveniente dal di fuori di essi. Essi sono tutto e il tutto è in se stessi. Non c’è alcuna possibilità che il mistero venga accolto quando la propria mente viene elevata a misura di tutte le cose, quelle divine e quelle umane, quelle semplici e quelle complesse, quelle ordinarie e quelle straordinarie, quelle di uno o quelle di molti o dell’intero universo. Anania è invece persona semplice, umile, pura di cuore. Ha manifestato al Signore il suo timore. Rassicurato dal suo Signore, obbedisce prontamente. Quali sono stati i frutti di questa obbedienza? Lui è andato, ha battezzato Saulo. Lo ha accolto nella comunità dei credenti. Dagli occhi di Saulo cadono come delle squame, segno della sua cecità di un tempo o del velo che copriva il suo spirito e la sua mente. Di questo velo o di queste squame così lo stesso Saulo dirà un giorno: Forti di tale speranza, ci comportiamo con molta franchezza e non facciamo come Mosè che poneva un velo sul suo volto, perché i figli d’Israele non vedessero la fine di ciò che era solo effimero. Ma le loro menti furono indurite; infatti fino ad oggi quel medesimo velo rimane, non rimosso, quando si legge l’Antico Testamento, perché è in Cristo che esso viene eliminato. Fino ad oggi, quando si legge Mosè, un velo è steso sul loro cuore; ma quando vi sarà la conversione al Signore, il velo sarà tolto. Il Signore è lo Spirito e, dove c’è lo Spirito del Signore, c’è libertà. E noi tutti, a viso scoperto, riflettendo come in uno specchio la gloria del Signore, veniamo trasformati in quella medesima immagine, di gloria in gloria, secondo l’azione dello Spirito del Signore (2Cor 3,12-18). Saulo ora vede perché la misericordia del Signore lo ha reso vedente. LETTURA DEL VANGELO Allora i Giudei si misero a discutere aspramente fra loro: «Come può costui darci la sua carne da mangiare?». Gesù disse loro: «In verità, in verità io vi dico: se non mangiate la carne del Figlio dell’uomo e non bevete il suo sangue, non avete in voi la vita. Le opere di Dio sono sempre avvolte da un fitto mistero. La nostra intelligenza, sapienza, scienza, conoscenza è fortemente limitata. Tutto in noi è frutto della creazione del Signore. Vale la pena ricordare quanto Giuditta diceva ai capi della sua città: «Ascoltatemi, capi dei cittadini di Betùlia. Non è un discorso giusto quello che oggi avete tenuto al popolo, e quel giuramento che avete pronunciato e interposto tra voi e Dio, di mettere la città in mano ai nostri nemici, se nel frattempo il Signore non verrà in vostro aiuto. Chi siete voi dunque che avete tentato Dio in questo giorno e vi siete posti al di sopra di lui in mezzo ai figli degli uomini? Certo, voi volete mettere alla prova il Signore onnipotente, ma non comprenderete niente, né ora né mai. Se non siete capaci di scrutare il profondo del cuore dell’uomo né di afferrare i pensieri della sua mente, come potrete scrutare il Signore, che ha fatto tutte queste cose, e conoscere i suoi pensieri e comprendere i suoi disegni? No, fratelli, non provocate l’ira del Signore, nostro Dio. Se non vorrà aiutarci in questi cinque giorni, egli ha pieno potere di difenderci nei giorni che vuole o anche di farci distruggere dai nostri nemici. E voi non pretendete di ipotecare i piani del Signore, nostro Dio, perché Dio non è come un uomo a cui si possano fare minacce, né un figlio d’uomo su cui si possano esercitare pressioni. Perciò attendiamo fiduciosi la salvezza che viene da lui, supplichiamolo che venga in nostro aiuto e ascolterà il nostro grido, se a lui piacerà (Gdt 8,11-17). Quando Giobbe gridava a Dio perché non riusciva a spiegarsi il mistero della sua sofferenza, il Signore gli rivela la sua piccolezza di mente, manifestandogli il mistero che vive in ogni elemento della sua creazione: «Chi è mai costui che oscura il mio piano con discorsi da ignorante? Cingiti i fianchi come un prode: io t’interrogherò e tu mi istruirai! Quando ponevo le fondamenta della terra, tu dov’eri? Dimmelo, se sei tanto intelligente! Chi ha fissato le sue dimensioni, se lo sai, o chi ha teso su di essa la corda per misurare? Dove sono fissate le sue basi o chi ha posto la sua pietra angolare, mentre gioivano in coro le stelle del mattino e acclamavano tutti i figli di Dio? Chi ha chiuso tra due porte il mare, quando usciva impetuoso dal seno materno, quando io lo vestivo di nubi e lo fasciavo di una nuvola oscura, quando gli ho fissato un limite, e gli ho messo chiavistello e due porte dicendo: “Fin qui giungerai e non oltre e qui s’infrangerà l’orgoglio delle tue onde”? (Gb 38,1-11). Il Signore prese a dire a Giobbe: «Il censore vuole ancora contendere con l’Onnipotente? L’accusatore di Dio risponda!». Giobbe prese a dire al Signore: «Ecco, non conto niente: che cosa ti posso rispondere? Mi metto la mano sulla bocca. Ho parlato una volta, ma non replicherò, due volte ho parlato, ma non continuerò». Il Signore prese a dire a Giobbe in mezzo all’uragano: «Cingiti i fianchi come un prode: io t’interrogherò e tu mi istruirai! Oseresti tu cancellare il mio giudizio, dare a me il torto per avere tu la ragione? Hai tu un braccio come quello di Dio e puoi tuonare con voce pari alla sua? (Gb 40,1-9). Giobbe rimane muto. Sa che il suo Signore è infinitamente oltre la sua mente. Ora c’è qualcosa di più infinito dell’Eucaristia nella creazione del Signore nostro Dio? Essa è il mistero oltre ogni altro mistero. Potrà mai una mente creata, limitata, finita, in più inquinata da ogni tenebra di peccato e di stoltezza comprendere questo mistero indicibile, ineffabile, non spiegabile, divinamente oltre ogni mente creata? Si può credere nell’Eucaristia solo per fede. Non si tratta però di una fede senza alcun fondamento. Gesù, agli inizi del suo discorso su questo mistero, il principio della fede lo ha dato: La vera fede in Lui si fa vera fede in ogni sua Parola, si fa vera fede in ogni mistero da Lui compiuto. «In verità, in verità io vi dico: voi mi cercate non perché avete visto dei segni, ma perché avete mangiato di quei pani e vi siete saziati. Datevi da fare non per il cibo che non dura, ma per il cibo che rimane per la vita eterna e che il Figlio dell’uomo vi darà. Perché su di lui il Padre, Dio, ha messo il suo sigillo». Gli dissero allora: «Che cosa dobbiamo compiere per fare le opere di Dio?». Gesù rispose loro: «Questa è l’opera di Dio: che crediate in colui che egli ha mandato» (Gv 6,26-29). Il fondamento della fede nell’Eucaristia è Cristo Gesù. Ogni Parola di Gesù è vera, perché Parola proferita da Colui sul quale il Padre, Dio, ha messo il suo sigillo. La Parola di Gesù è vera Parola di Dio. Se è vera Parola di Dio, è Parola degna di fede. La vera fede in Cristo diviene vera fede nell’Eucaristia. La vera fede nell’Eucaristia diviene vera fede in Cristo. Quanti non hanno la vera fede in Cristo non hanno la vera fede nell’Eucaristia. Quanti non hanno la vera fede nell’Eucaristia, non hanno la vera fede in Cristo. Cristo e l’Eucaristia sono una sola fede. Mai due. LEGGIAMO IL TESTO DI Gv 6,52-59 Allora i Giudei si misero a discutere aspramente fra loro: «Come può costui darci la sua carne da mangiare?». Gesù disse loro: «In verità, in verità io vi dico: se non mangiate la carne del Figlio dell’uomo e non bevete il suo sangue, non avete in voi la vita. Chi mangia la mia carne e beve il mio sangue ha la vita eterna e io lo risusciterò nell’ultimo giorno. Perché la mia carne è vero cibo e il mio sangue vera bevanda. Chi mangia la mia carne e beve il mio sangue rimane in me e io in lui. Come il Padre, che ha la vita, ha mandato me e io vivo per il Padre, così anche colui che mangia me vivrà per me. Questo è il pane disceso dal cielo; non è come quello che mangiarono i padri e morirono. Chi mangia questo pane vivrà in eterno». Gesù disse queste cose, insegnando nella sinagoga a Cafàrnao. Oggi la vera fede in Cristo si sta perdendo. Quali sono i frutti di questa perdita? Quando si perde la vera fede in Cristo, si perde la vera fede nei suoi sacramenti, in tutti i sacramenti e non in uno solo. Si perde la vera fede nella Chiesa, sacramento universale di salvezza. Si perde la vera fede nei Pastori della Chiesa. Si perde la vera fede in ogni mistero la cui verità è solo in Cristo Gesù. Si perde la vera fede in Dio Padre, nello Spirito Santo, nel grande mistero della Beata Trinità. Se vogliamo oggi che ogni mistero venga confessato secondo purezza di verità e di dottrina, di sapienza, scienza, intelligenza nello Spirito Santo, dobbiamo rimettere sul candelabro della Chiesa e del mondo la purissima fede in Cristo Gesù. Senza questa fede, anche il mistero dell’uomo rimane senza alcuna conoscenza. Facciamo dell’uomo una macchina e dell’animale un uomo. Ma chi deve mettere sul candelabro della Chiesa e del mondo Cristo Signore nella purezza della sua verità? Ogni suo discepolo, secondo la missione che gli è stata affidata dallo Spirito Santo. Madre di Cristo Gesù, non permettere che venga spenta la verità del mistero del Figlio tuo. Aiutaci a rimetterlo sul candelabro nella sua purezza di verità, dottrina e scienza divina. Grazie, Madre Santa. Amen.  
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
