<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-03</h1>-->
<h1>DIES-01-03</h1>

<h5>Oremus</h5>

<p>
<ul>
<li>Mio Dio, Padre di infinita potenza, ti ringrazio perché mi hai svegliato a celebrare il tuo amore che si rivela nell'Incarnazione del tuo Figlio unigenito. Verbo incarnato per amore: che questo giorno sia una lode perenne della tua umiltà. Nello Spirito Santo, che in te, divenuto carne, si è abituato a riposare nel cuore umano.</li>
</ul>
</p>

<p>
<ul>
<li>Novena al Santo Bambino Gesù di Praga (2) / O Gesù Bambino, io, tua piccola creatura, Ti prego e Ti scongiuro per me, per le persone a me care, per la grazia che attendo dalla Tua bontà infinita... Tu conosci il mio miglior bene, concedimelo dunque, o Gesù. Allontana da me ogni tentazione, liberami da ogni male, donami il cibo materiale e spirituale, fa' insomma, che ogni mio sospiro corrisponda a una tua grazia e che ogni domanda del mio cuore trovi in Te una crescente abbondanza dei tuoi divini favori. Signore, mio Dio, ascolta la mia preghiera ed accordami la grazia particolare che Ti domando, se è per il bene dell'anima mia... / Santo Bambino Gesù, benedicimi. / Pater, Ave, Gloria / Santo Bambino Gesù, ascoltami. / Pater, Ave, Gloria / Santo Bambino Gesù, esaudiscimi. / Pater, Ave, Gloria</li>
</ul>
</p>

<p>
<ul>
<li>Dammi Gesù / Padre, dammi il dono più bello, più grande, più prezioso che possiedi: Gesù! Quando sono ammalato, dammi Gesù perché egli è la Salute. Quando mi sento triste, dammi Gesù perché Egli è la Gioia. Quando mi sento debole, dammi Gesù perché Egli è la Forza. Quando mi sento solo, dammi Gesù perché Egli è l’Amico. Quando mi sento legato, dammi Gesù perché Egli è la Libertà. Quando mi sento peccatore, dammi Gesù perché Egli è il Salvatore. Quando ho bisogno d’amore, dammi Gesù perché Egli è l’Amore. Quando ho bisogno di pane, dammi Gesù perché Egli è il Pane di Vita. Quando ho bisogno di denaro, dammi Gesù perché Egli è la Ricchezza Infinita. Padre, a qualsiasi mia richiesta rispondi con una</li>
</ul>
sola parola, la tua Parola eterna: Gesù. (Don Serafino Falvo)
</p>

<p>
<ul>
<li>Sii, Signore, in me per rinforzarmi, fuori di me per custodirmi, sopra di me per proteggermi, sotto di me per consolarmi, davanti a me per guidarmi, dietro di me per seguirmi, tutt'intorno per rendermi sicuro. (John Henry Newman)</li>
</ul>
</p>

<p>
<ul>
<li>Signore Gesù, tu hai portato la grazia e la verità per rivelarci, oltre la Legge, Dio che è padre. Sostienici nel cammino verso l'incontro con il Verbo, il solo che può illuminare la nostra vita e farci diventare figli di Dio. Rischiara le tenebre del nostro cuore perché esse non ci schiaccino, e donaci la gioia della salvezza. Amen.</li>
</ul>
</p>

<p>
<ul>
<li>Nella gioia dell’adorazione / Cristo, Signore del dono senza contraccambio, illumina le nostre giornate. Nel vuoto di questo mondo che passa apri il nostro cuore al tuo amore. Sì, insegnaci ad ascoltare nella gioia dell’adorazione. Ci vuoi felici, concedici di renderti grazie! Cristo, tu sei il capo e la vite, noi le membra e i tralci. Il tuo Spirito ci irrighi, perché portiamo frutto. Sii benedetto per tante vocazioni al servizio, che giungono, per grazia e amore, fino ai limiti dell’impossibile. Ricevi la lode del popolo santo, a gran prezzo strappato alle lacrime. Ricevi la lode dei risorti, che vanno verso la tua dimora. Cristo, solo nella lode possiamo riconoscere questo mondo che passa e il regno di gloria che viene per chiamarci alla gioia senza nome. (Pierre Griolet)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a><br>
3 gennaio: Santissimo Nome di Gesù; sant'Antero, papa; santi Teopempto e Teona, martiri di Nicomedia; san Gordio, martire; san Daniele, diacono di Padova e martire; san Teogene, martire dell'Ellesponto; san Fiorenzo, vescovo di Vienne; santa Genoveffa, vergine; san Luciano, vescovo di Lentini; san Ciriaco Elia Chavara, fondatore delle congregazioni dei fratelli e delle suore del Carmelo malabaresi.
</p>

<h5>Quotes</h5>

<p>
<ul>
<li>La vita non è un cammino semplice e lineare lungo il quale possiamo procedere liberamente e senza intoppi, piuttosto un intricato labirinto attraverso il quale dobbiamo trovare la nostra strada. Spesso ci si sente smarriti e confusi, talvolta imprigionati in un vicolo cieco, ma sempre davanti a noi si aprirà una porta, forse non quella che ci saremmo aspettati, ma certamente quella che alla fine si rivelerà la migliore per noi. (A.J.Cronin)</li>
</ul>
</p>

<h5>Poesia</h5>

<p>
<ul>
<li>Il tuo prossimo è lo sconosciuto che è in te, reso visibile. Il suo volto si riflette nelle acque tranquille, e in quelle acque, se osservi bene, scorgerai il tuo stesso volto. Se tenderai l'orecchio nella notte, è lui che sentirai parlare, e le sue parole saranno i battiti del tuo stesso cuore. Non sei tu solo ad essere te stesso. Sei presente nelle azioni degli altri uomini, e questi, senza saperlo, sono con te in ognuno dei tuoi giorni. Non precipiteranno se tu non precipiterai con loro, e non si rialzeranno se tu non ti rialzerai. (Kahlil Gibran, Gesù figlio dell'uomo)</li>
</ul>
</p>

<h5>DengMingDao</h5>

<p>
Devozione / Raddrizzare ciò che è storto, / lasciar fluire ciò che è diritto. / Radunare acqua, fuoco e luce. / Rendere il mondo un unico punto. / Se abbiamo devozione - dedizione e fede totali nel nostro cammino spirituale — la nostra determinazione aumenterà da sé. Un numero sempre minore di ostacoli si parerà innanzi a noi. Il nostro cammino da storto diverrà diritto. E, qualunque cosa cerchi di distoglierci dalla meta, nulla varrà ad allontanarcene. Una devozione appropriata non consiste semplicemente in un percorso precipitoso: il nostro corpo, il nostro cuore e il nostro spirito devono essere pienamente concentrati su ciò che vogliamo. Solo unendo tutti i nostri elementi interiori otterremo la piena devozione. Se scorgiamo con chiarezza il nostro cammino e la nostra personalità è completamente unificata, allora non vi è distinzione fra il mondo esterno e quello interiore. Nulla ci appare più lontano, nulla ci è precluso. Per questo è detto che il mondo è come un unico punto: perché tale è la devozione, che nulla esiste che non vi sia compreso. 
</p>

<h5>InFinemDei</h5>

<p>
Solo lo Spirito può introdurci nella contemplazione del mistero dell'incarnazione del Verbo e farcene scoprire l'intima ragione, la sua intrinseca convenienza e bellezza. Il Figlio di Dio si è fatto uomo perché l'uomo potesse divenire figlio di Dio; Dio si è introdotto nella nostra condizione umana, perché l'uomo fosse introdotto nella condizione divina. Il mistero di questa "discesa divina" che è "ascesa umana" è il centro della meditazione della Chiesa in questi giorni. In esso contempliamo in primo luogo l'amore di Dio che svela se stesso e chiama l'uomo all'alleanza con lui: è un amore che non ha altra ragione d'essere che se stesso. La sua gratuità è completa e l'uomo può solo lodare e ringraziare, senza fine. In esso contempliamo l'umiltà del Verbo Incarnato, "che non considerò il suo essere uguale a Dio come un tesoro da tenere gelosamente", ma assume la nostra condizione: l'umiltà che condivide è il linguaggio dell'amore. (Mons. CARLO CAFFARRA)
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
