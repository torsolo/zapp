<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-28</h1>-->
<h1>DIES-05-28</h1>

<h5>Oremus</h5>

<p>
<ul>
<li>Dio onnipotente, grazie di avermi creato, grazie di avermi protetto questa notte. Nel giorno che comincia, ti affido il mio corpo e la mia anima. Rendimi saldo nella fede e dammi la forza necessaria per resistere ad ogni male. Restami sempre vicino oggi, in ogni pericolo e in ogni dolore, e aiutami a rimanerti fedele.</li>
<li>Signore Gesù, che preghi il Padre per l'unità dei tuoi fratelli ancora divisi, ti ringraziamo per il dono dell'unità che continuamente ci elargisci: il dono della tua presenza supplice, il dono dello Spirito Santo che alimenta ed accorda i carismi nella Chiesa. Accresci in noi la fede nella tua preghiera onnipotente e nell'azione dello Spirito Santo, affinché possiamo diventare docili ed efficaci strumenti della tua unità che salva il mondo.</li>
<li>Signore Gesù, tu che ci hai lasciati promettendoci che la nostra tristezza sarebbe diventata gioia dopo che te ne saresti andato, mantieni la tua promessa e mandaci il tuo Spirito Consolatore, perché trasformi la nostra vita con la sua presenza e perché la tua verità si manifesti in noi e nel mondo con tutta la sua forza.</li>
</ul>
</p>

<p>
<ul>
<li>Mai più la guerra! / Dio dei nostri padri, grande e misericordioso, Signore della pace e della vita, Padre di tutti. Tu hai progetti di pace e non di afflizione, condanni le guerre e abbatti l’orgoglio dei violenti. Tu hai inviato il tuo Figlio Gesù ad annunziare la pace ai vicini e ai lontani, a riunire gli uomini di ogni razza e di ogni stirpe in una sola famiglia. Ascolta il grido unanime dei tuoi figli, supplica accorata di tutta l’umanità: mai più la guerra, avventura senza ritorno, mai più la guerra, spirale di lutti e di violenza, minaccia per le tue creature, in cielo, in terra e in mare. In comunione con Maria, la Madre di Gesù, ancora ti supplichiamo: parla ai cuori dei responsabili delle sorti dei popoli, ferma la logica della ritorsione e della vendetta, suggerisci con il tuo spirito soluzioni nuove, gesti generosi e onorevoli, spazi di dialogo e di paziente attesa più fecondi delle affrettate scadenze della guerra. Concedi al nostro tempo giorni di pace. Mai più la guerra! (Giovanni Paolo II)</li>
</ul>
</p>

<p>
<ul>
<li>Invitaci alla danza / Se noi fossimo contenti di te, Signore, non potremmo resistere a questo bisogno di danzare che irrompe nel mondo, e indovineremmo facilmente quale danza ti piace farci danzare facendo i passi che la tua Provvidenza ha segnato. Perché io penso che tu forse ne abbia abbastanza della gente che, sempre, parla di servirti col piglio da condottiero, di conoscerti con aria da professore, di raggiungerti con regole sportive, di amarti come si ama in un matrimonio invecchiato. Facci vivere la nostra vita, non come un giuoco di scacchi dove tutto è calcolato, non come una partita dove tutto è diffiile, non come un teorema che ci rompa il capo, ma come una festa senza fine dove il tuo incontro si rinnovella, come un ballo, come una danza, fra le braccia della tua grazia, nella musica che riempie l’universo d’amore. Signore, vieni ad invitarci. (Madeleine Delbrel)</li>
</ul>
</p>

<p>
<ul>
<li>Maria, Madre dei bimbi non nati / Madre di bimbi non nati, accogli nel tuo grembo verginale tutti i piccoli uccisi dall'umana crudeltà. Il Tuo Cuore Immacolato e Addolorato ottenga Divina Misericordia per i piccoli martiri innocenti e grazia di contrizione per quelli che hanno praticato e collaborato alla loro uccisione. Prega per tutti, Santa Madre di Dio e perdonaci perchè abbiamo peccato contro Dio e contro di Te. Amen.</li>
</ul>
</p>

<p>
<ul>
<li>Perché il ricordo di me è più dolce del miele il possedermi vale più del favo di miele / Il miele nella Scrittura Santa è simbolo di dolcezza. Nulla è più dolce del miele. Solo le realtà divine sono più dolci di esso. La realtà divina che dona una dolcezza infinita è la legge del Signore. Sono i Comandamenti del nostro Dio. La legge del Signore è perfetta, rinfranca l’anima; la testimonianza del Signore è stabile, rende saggio il semplice. I precetti del Signore sono retti, fanno gioire il cuore; il comando del Signore è limpido, illumina gli occhi. Il timore del Signore è puro,  rimane per sempre; i giudizi del Signore sono fedeli, sono tutti giusti, più preziosi dell’oro,  di molto oro fino,  più dolci del miele  e di un favo stillante. Anche il tuo servo ne è illuminato, per chi li osserva è grande il profitto (Cfr. Sal19 (18),8-15). Non mi allontano dai tuoi giudizi, perché sei tu a istruirmi. Quanto sono dolci al mio palato le tue promesse, più del miele per la mia bocca. I tuoi precetti mi danno intelligenza, perciò odio ogni falso sentiero (Cfr. Sal 119 (118).97-104). Non solo i Comandamenti sono la realtà divina più dolce e squisita per ogni uomo – si pensi all’amarezza del vizio e al veleno del peccato –, sono anche una fonte di benedizione e di grazia, una sorgente di vera dolcezza per chi li osserva. Se il mio popolo mi ascoltasse! Se Israele camminasse per le mie vie! Subito piegherei i suoi nemici e contro i suoi avversari volgerei la mia mano; quelli che odiano il Signore gli sarebbero sottomessi e la loro sorte sarebbe segnata per sempre. Lo nutrirei con fiore di frumento, lo sazierei con miele dalla roccia» (Sal 81 (80) 14-17). La Scrittura Santa attesta anche la bontà del miele e le sue virtù di azione immediata sull’uomo. Un poco di miele dona forza e vigore a tutto il corpo. Gli uomini d’Israele erano sfiniti in quel giorno, ma Saul fece giurare a tutto il popolo: «Maledetto chiunque toccherà cibo prima di sera, prima che io mi sia vendicato dei miei nemici». E nessuno del popolo gustò cibo. Tutta la gente passò per una selva, dove c’erano favi di miele sul suolo. Il popolo passò per la selva, ed ecco si vedeva colare il miele, ma nessuno stese la mano e la portò alla bocca, perché il popolo temeva il giuramento. Ma Giònata non aveva saputo che suo padre aveva fatto giurare il popolo, quindi allungò la punta del bastone che teneva in mano e la intinse nel favo di miele, poi riportò la mano alla bocca e i suoi occhi si rischiararono. Uno fra la gente intervenne dicendo: «Tuo padre ha fatto fare questo solenne giuramento al popolo: “Maledetto chiunque toccherà cibo quest’oggi!”, sebbene il popolo fosse sfinito». Rispose Giònata: «Mio padre ha rovinato il paese! Guardate come si sono rischiarati i miei occhi perché ho gustato un po’ di questo miele. Magari il popolo avesse mangiato oggi del bottino dei nemici che ha trovato. Quanto maggiore sarebbe stata ora la sconfitta dei Filistei!» (1Sam 14,24-30). Moltiplichiamo le virtù benefiche del miele e i suoi frutti, in ordine all’osservanza della Legge, all’infinito e sapremo quali benefici produce in noi l’amore per la Vergine Maria. Possedere Lei, ricordarsi di Lei, amare Lei, camminare con Lei, seguire Lei, imitare Lei nel suo amore totale per il Signore genera un frutto eterno di gioia. / Vergine Maria, Madre della vera dolcezza, aiutaci ad amarti, seguirti, imitarti, portati sempre nel cuore. Vogliamo gustare i frutti della tua materna dolcezza. Angeli e Santi del Paradiso, aiutateci a amare in modo vero la Madre nostra celeste. </li>
</ul>
</p>

<p>
<ul>
<li>Tu Advocata peccatorum Tu Avvocata dei peccatori / Difensore del suo popolo è Dio. È Lui che lo custodisce, lo protegge, lo salva, lo redime, lo nutre, lo conduce, lo libera da ogni male. Così il Salmo narra quest’opera mirabile del Signore nostro Dio: “Sorga Dio e siano dispersi i suoi nemici e fuggano davanti a lui quelli che lo odiano. Come si dissolve il fumo, tu li dissolvi; come si scioglie la cera di fronte al fuoco, periscono i malvagi davanti a Dio. I giusti invece si rallegrano, esultano davanti a Dio e cantano di gioia. Cantate a Dio, inneggiate al suo nome, appianate la strada a colui che cavalca le nubi: Signore è il suo nome, esultate davanti a lui. Padre degli orfani e difensore delle vedove è Dio nella sua santa dimora. A chi è solo, Dio fa abitare una casa, fa uscire con gioia i prigionieri. Solo i ribelli dimorano in arida terra. O Dio, quando uscivi davanti al tuo popolo, quando camminavi per il deserto, tremò la terra, i cieli stillarono davanti a Dio, quello del Sinai, davanti a Dio, il Dio d’Israele. Pioggia abbondante hai riversato, o Dio, la tua esausta eredità tu hai consolidato e in essa ha abitato il tuo popolo, in quella che, nella tua bontà, hai reso sicura per il povero, o Dio” (Sal 68 (87) 2-11). Difensore è Cristo Gesù. Lui ci difende espiando per noi, morendo al posto nostro, prendendo su di sé, Agnello Immacolato, le nostre colpe per affiggerle alla croce e toglierle dal nostro cuore: “Figlioli miei, vi scrivo queste cose perché non pecchiate; ma se qualcuno ha peccato, abbiamo un Paràclito presso il Padre: Gesù Cristo, il giusto. È lui la vittima di espiazione per i nostri peccati; non soltanto per i nostri, ma anche per quelli di tutto il mondo” (1Gv 3,1-2). Gesù è difensore presso il Padre intercedendo e pregando per i peccatori, perché si convertano ed entrino nella vita eterna, accogliendo la sua grazia e verità.  Difensore è lo Spirito Santo. Lui ci difende custodendoci immune da ogni falsità, insipienza, stoltezza, inganno, furbizia e malizia di Satana; conducendoci a tutta la verità; rendendoci veri testimoni di Gesù; donando una parola di verità dinanzi a quanti ci avversano e desiderano la nostra morte: “Quando verrà il Paràclito, che io vi manderò dal Padre, lo Spirito della verità che procede dal Padre, egli darà testimonianza di me; e anche voi date testimonianza, perché siete con me fin dal principio” (Gv 15,26-27). Padre, Figlio, Spirito Santo difendono la nostra vita perché nessuno ce la rapisca, ce la tolga, ce la porti  via, ce la rubi. Anche la Vergine Maria partecipa di questa opera divina, compiuta verso di noi dal Padre, dal Figlio e dallo Spirito Santo. A Lei però viene dato un titolo speciale, particolare, unico: “Avvocata dei peccatori”. È come se a Lei il figlio suo, Cristo Signore, avesse voluto darle una missione singolare, una missione altamente materna. La Vergine Maria è Madre di questa umanità peccatrice, inferma spiritualmente, malata nell’anima, infettata nel suo spirito, anchilosata nel suo cuore, debole nella sua volontà, viziata nei suoi desideri. Questo è lo stato attuale di ogni uomo: è un peccatore. Quale ufficio ha dato Gesù alla Madre sua? Quello di trovare dinanzi a Lui una motivazione di salvezza, redenzione, giustificazione, non condanna, perdono, grande misericordia, piena accondiscenda. Ciò che fece Gesù sulla croce prima di consegnare il suo spirito al Padre, quando ha pregato per i suoi carnefici, scusandoli presso di Dio perché non sapevano quello che facevano, questo ministero è ora della Madre sua. È Lei che sempre deve trovare ogni attenuante per noi in modo che i fulmini della giustizia divina non si abbattano su di noi e non ci travolgano. Sempre invece la misericordia, la pietà, la compassione del Signore per Lei  deve trionfare nei nostri confronti ai fini della nostra salvezza nel tempo e nell’eternità. Perché Lei ci possa difendere presso il suo Divin Figlio è necessario che noi la amiamo di un amore vero, sincero, puro, santo. Se il figlio minore non fosse tornato dal Padre, questi mai avrebbe potuto difenderlo presso il figlio maggiore: “Figlio, tu sei sempre con me e tutto ciò che è mio è tuo; ma bisognava far festa e rallegrarsi, perché questo tuo fratello era morto ed è tornato in vita, era perduto ed è stato ritrovato” (Lc 15,31-32). Se noi non ritorniamo nella casa della nostra Madre celeste, mai lei ci potrà difendere. Noi amiamo Lei, ritorniamo da Lei, onoriamo Lei come nostra vera Madre, ci accostiamo a Lei e Lei nei momenti di caligine e di buio spirituale saprà come intercedere per noi, difendendoci presso il suo Divin Figlio. Mai dobbiamo distaccarci dalla sua presenza. Sempre a Lei ricorrere, Lei ascoltare, Lei invocare, a Lei chiedere misericordia, compassione, sostegno, aiuto, difesa, nella promessa di cambiare vita, perché vogliamo offrire a Lei e a Gesù tutto di noi: cuore, spirito, corpo, anima. Angeli, Santi, dateci un grande amore per la Madre della Redenzione, nostra Avvocata. </li>
</ul>
</p>

<p>
<ul>
<li>Molte figlie hanno compiuto cose eccellenti, ma tu le hai superate tutte! / Le cose eccellenti fatte dalle altre donne sono un punto, un frammento nella storia della salvezza. È un punto importante, ma esso non è la storia della salvezza, della redenzione. Giaele ha ucciso Sisara. Giuditta ha tagliato la testa ad Oloferne. Ester ha pregato il re per la salvezza del suo popolo. Ma tutte hanno compiuto opere puntuali. Sia benedetta fra le donne Giaele, la moglie di Cheber il Kenita, benedetta fra le donne della tenda! Acqua egli chiese, latte ella diede, in una coppa da prìncipi offrì panna. Una mano ella stese al picchetto e la destra a un martello da fabbri, e colpì Sìsara, lo percosse alla testa, ne fracassò, ne trapassò la tempia. Ai piedi di lei si contorse, cadde, giacque; ai piedi di lei si contorse, cadde; dove si contorse, là cadde finito (Gdc 5,24-27). Avvicinatasi alla sponda del letto che era dalla parte del capo di Oloferne, staccò la scimitarra di lui; poi, accostatasi al letto, afferrò la testa di lui per la chioma e disse: «Dammi forza, Signore, Dio d’Israele, in questo giorno». E con tutta la sua forza lo colpì due volte al collo e gli staccò la testa. Indi fece rotolare il corpo giù dal giaciglio e strappò via la cortina dai sostegni. Poco dopo uscì e consegnò la testa di Oloferne alla sua ancella, la quale la mise nella bisaccia dei viveri e uscirono tutt’e due, secondo il loro uso, per la preghiera. Attraversato l’accampamento, fecero il giro della valle, salirono il monte di Betùlia e arrivarono alle sue porte (Gdt 13,6-10). Fattasi splendida, invocò quel Dio che su tutti veglia e tutti salva, e prese con sé due ancelle. Su di una si appoggiava con apparente mollezza, mentre l’altra la seguiva sollevando il manto di lei. Era rosea nel fiore della sua bellezza: il suo viso era lieto, come ispirato a benevolenza, ma il suo cuore era oppresso dalla paura. Attraversate tutte le porte, si fermò davanti al re. Egli stava seduto sul suo trono regale e rivestiva i suoi ornamenti ufficiali: era tutto splendente di oro e di pietre preziose e aveva un aspetto che incuteva paura. Alzato il viso, che la sua maestà rendeva fiammeggiante, al culmine della collera la guardò. La regina cadde a terra, in un attimo di svenimento, mutò colore e si curvò sulla testa dell’ancella che l’accompagnava. Dio volse a dolcezza l’animo del re: ansioso, balzò dal trono, la prese tra le braccia, fino a quando ella non si fu rialzata, e la confortava con parole rassicuranti, dicendole: «Che c’è, Ester? Io sono tuo fratello; coraggio, tu non morirai, perché il nostro decreto è solo per la gente comune. Avvicìnati!». (Est 5,1a-1f). Sara, Rebecca,  Giaele, Giuditta, Ester e ogni altra donna occupa nella linea eterna della salvezza solo un puntino storico quasi invisibile. La Vergine Maria invece è la stessa linea assieme a Cristo Gesù. Lei infatti è il pensiero eterno di Dio, mentre Cristo è il suo frutto eterno. Ma sempre Il Verbo e la Madre sua sono dall’eternità del Padre. Spirito del Signore, vieni in nostro soccorso. Illumina la nostra mente perché possiamo afferrare almeno in parte questo insondabile mistero che è la nostra Madre celeste. È difficile, se non impossibile per la nostra mente piccola, limitata, concepire una così alta verità: Maria pensiero eterno di Dio, Maria linea ininterrotta della nostra salvezza. Angeli e Santi, voi che invece siete sempre immersi nella contemplazione del mistero della Madre di Dio, senza alcun ostacolo del pensiero, perché siete nella visione, dateci un raggio della vostra scienza perché anche noi comprendiamo questo ineffabile mistero che di certo cambierà radicalmente la nostra quotidiana esistenza. </li>
</ul>
</p>

<p>
<ul>
<li>Non compresero cosa aveva detto loro / Gesù risponde alla Madre: “Non sapevate che io debbo occuparmi delle cose del Padre mio?”. Queste parole in sé sono semplici. Facilmente comprensibili. Gesù da questo momento è sempre e tutto nell’obbedienza al Padre suo. Ciò che è incomprensibile è la modalità usata dal Signore. Per questo, giustamente, l’Evangelista annota con grande sapienza: “Ma essi non compresero ciò che aveva detto loro”. Le modalità secondo le quali il Signore interviene nella nostra vita sono sempre ricche e cariche di mistero. Troppo alte perché l’uomo le comprenda. Infinitamente oltre ogni umana intelligenza perché possano essere analizzate dalla nostra mente. Tra Dio e l’uomo regna in eterno questo abisso di sapienza infinita. Così il Salmo. Signore, tu mi scruti e mi conosci, tu conosci quando mi siedo e quando mi alzo, intendi da lontano i miei pensieri, osservi il mio cammino e il mio riposo, ti sono note tutte le mie vie. La mia parola non è ancora sulla lingua ed ecco, Signore, già la conosci tutta. Alle spalle e di fronte mi circondi e poni su di me la tua mano. Meravigliosa per me la tua conoscenza, troppo alta, per me inaccessibile. Dove andare lontano dal tuo spirito? Dove fuggire dalla tua presenza? Se salgo in cielo, là tu sei; se scendo negli inferi, eccoti. Se prendo le ali dell’aurora per abitare all’estremità del mare, anche là mi guida la tua mano e mi afferra la tua destra. Se dico: «Almeno le tenebre mi avvolgano e la luce intorno a me sia notte», nemmeno le tenebre per te sono tenebre e la notte è luminosa come il giorno; per te le tenebre sono come luce. Sei tu che hai formato i miei reni e mi hai tessuto nel grembo di mia madre. Io ti rendo grazie: hai fatto di me una meraviglia stupenda; meravigliose sono le tue opere, le riconosce pienamente l’anima mia. Non ti erano nascoste le mie ossa quando venivo formato nel segreto, ricamato nelle profondità della terra. Ancora informe mi hanno visto i tuoi occhi; erano tutti scritti nel tuo libro i giorni che furono fissati quando ancora non ne esisteva uno. Quanto profondi per me i tuoi pensieri, quanto grande il loro numero, o Dio! Se volessi contarli, sono più della sabbia. Mi risveglio e sono ancora con te. Se tu, Dio, uccidessi i malvagi! Allontanatevi da me, uomini sanguinari! Essi parlano contro di te con inganno, contro di te si alzano invano. Quanto odio, Signore, quelli che ti odiano! Quanto detesto quelli che si oppongono a te! Li odio con odio implacabile, li considero miei nemici. Scrutami, o Dio, e conosci il mio cuore, provami e conosci i miei pensieri; vedi se percorro una via di dolore e guidami per una via di eternità (Sal 139 (138) 1-24). Anche San Paolo dichiara ai Filippesi che le modalità di Dio nell’esaudire ogni nostra preghiera vanno ben oltre la nostra piccola, misera, meschina, umana intelligenza. Siate sempre lieti nel Signore, ve lo ripeto: siate lieti. La vostra amabilità sia nota a tutti. Il Signore è vicino! Non angustiatevi per nulla, ma in ogni circostanza fate presenti a Dio le vostre richieste con preghiere, suppliche e ringraziamenti. E la pace di Dio, che supera ogni intelligenza, custodirà i vostri cuori e le vostre menti  in Cristo Gesù. In conclusione, fratelli, quello che è vero, quello che è nobile, quello che è giusto, quello che è puro, quello che è amabile, quello che è onorato, ciò che è virtù e ciò che merita lode, questo sia oggetto dei vostri pensieri. Le cose che avete imparato, ricevuto, ascoltato e veduto in me, mettetele in pratica. E il Dio della pace sarà con voi! (Fil 4,4-9). La Vergine Maria è Donna la cui intelligenza non è stata intaccata dal peccato. Ma rimane sempre una creatura, anche se perfettissima, santissima, immacolata, piena di grazia. Come i cieli dei cieli e tutto l’universo non può contenere la Divina Sapienza, così neanche la Madre di Gesù potrà contenere Dio in tutto e per tutto. Se questo fosse possibile, Lei sarebbe Persona Divina, di natura divina. Apparterrebbe alla Beata Trinità, sarebbe persona divina tra le persone divine. Ma questo non è dato perché Lei è creatura. È stata fatta da Dio. È opera delle sue mani. Ed è questo il limite che non potrà mai essere oltrepassato. Dio non può fare un altro Dio. Dal momento che un Dio è fatto, non è più Dio. È opera di Dio. Di Dio è propria l’eternità, il non essere fatto, il non essersi fatto. È questa la causa per cui è detto che essi non compresero. Nell’agire di Dio, sempre, vi è una sapienza alta, superiore, infinita, divina, incomprensibile. / Vergine Maria, Madre della Redenzione, Angeli, Santi, fateci umili dinanzi al nostro Dio. </li>
</ul>
</p>

<p>
<ul>
<li>Stava loro sottomesso / La sottomissione è legge divina e umana. Essa altro non è se non purissimo ascolto. Come il Figlio nell’eternità è perennemente in ascolto del Padre nello Spirito Santo, così nella carne è sempre in ascolto del Padre che parla a Lui anche attraverso Maria e Giuseppe. Del resto i Genitori hanno il posto di Dio. Obbedire ai Genitori è obbedire a Dio: “Scese dunque con loro e venne a Nàzaret e stava loro sottomesso”. Dove non vi è ascolto, mai vi potrà essere sottomissione. Dio parla e l’uomo ascolta. È la vita. I genitori parlano, i figli ascoltano. È la vita. La benedizione di Dio è sempre dall’ascolto. Nessuno pensi che possa esistere anche una più piccola benedizione da parte del Signore, fuori dell’ascolto della sua voce. La sapienza è dall’ascolto. Si vive nella sapienza, Dio ricolma della sua benedizione. Figlio mio, non dimenticare il mio insegnamento e il tuo cuore custodisca i miei precetti, perché lunghi giorni e anni di vita e tanta pace ti apporteranno. Bontà e fedeltà non ti abbandonino: légale attorno al tuo collo, scrivile sulla tavola del tuo cuore, e otterrai favore e buon successo agli occhi di Dio e degli uomini. Confida nel Signore con tutto il tuo cuore e non affidarti alla tua intelligenza; riconoscilo in tutti i tuoi passi  ed egli appianerà i tuoi sentieri. Non crederti saggio ai tuoi occhi, temi il Signore e sta’ lontano dal male: sarà tutta salute per il tuo corpo e refrigerio per le tue ossa. Onora il Signore con i tuoi averi e con le primizie di tutti i tuoi raccolti; i tuoi granai si riempiranno oltre misura e i tuoi tini traboccheranno di mosto. Figlio mio, non disprezzare l’istruzione del Signore e non aver a noia la sua correzione, perché il Signore corregge chi ama, come un padre il figlio prediletto. Beato l’uomo che ha trovato la sapienza, l’uomo che ottiene il discernimento: è una rendita che vale più dell’argento e un provento superiore a quello dell’oro. La sapienza è più preziosa di ogni perla e quanto puoi desiderare non l’eguaglia. Lunghi giorni sono nella sua destra e nella sua sinistra ricchezza e onore; le sue vie sono vie deliziose e tutti i suoi sentieri conducono al benessere. È un albero di vita per chi l’afferra, e chi ad essa si stringe è beato. Il Signore ha fondato la terra con sapienza, ha consolidato i cieli con intelligenza; con la sua scienza si aprirono gli abissi e le nubi stillano rugiada. Figlio mio, custodisci il consiglio e la riflessione né mai si allontanino dai tuoi occhi: saranno vita per te e ornamento per il tuo collo. Allora camminerai sicuro per la tua strada e il tuo piede non inciamperà. Quando ti coricherai, non avrai paura; ti coricherai e il tuo sonno sarà dolce. Non temerai per uno spavento improvviso, né per la rovina degli empi quando essa verrà, perché il Signore sarà la tua sicurezza e preserverà il tuo piede dal laccio. Non negare un bene a chi ne ha il diritto, se hai la possibilità di farlo. Non dire al tuo prossimo: «Va’, ripassa, te lo darò domani», se tu possiedi ciò che ti chiede. Non tramare il male contro il tuo prossimo, mentre egli dimora fiducioso presso di te. Non litigare senza motivo con nessuno, se non ti ha fatto nulla di male. Non invidiare l’uomo violento  e non irritarti per tutti i suoi successi, perché il Signore ha in orrore il perverso, mentre la sua amicizia è per i giusti. La maledizione del Signore è sulla casa del malvagio, mentre egli benedice la dimora dei giusti. Dei beffardi egli si fa beffe e agli umili concede la sua benevolenza. I saggi erediteranno onore, gli stolti invece riceveranno disprezzo (Pr 3,1-35). Gesù vive di due obbedienze: dell’obbedienza diretta al Padre suo. Dell’obbedienza indiretta, sempre al Padre suo, attraverso la Parola che Lui dice attraverso il padre e la madre. Giuseppe e Maria sanno che Gesù è del Padre. Essi dovranno essere solo i portavoce della volontà del Padre. Su Gesù non potranno avere alcun desiderio, alcuna richiesta che provenga dal loro cuore. Questa verità vale per ogni altro figlio e ogni altro genitore. Ogni figlio deve vivere di obbedienza diretta al suo Dio. Deve chiedere sempre al Signore che gli manifesti i suoi sentieri. Ma anche ogni genitore deve chiedere a Dio che riveli loro qual è la sua volontà sui propri figli. Essi sono custodi, non signori e non padroni di essi. Devono mettere ogni attenzione che solo la volontà di Dio si compia nella vita dei figli e mai la loro. È Dio che nel suo Cielo scrive la vita di ciascun uomo. Spetta all’uomo chiedere al Signore che gli manifesti la sua volontà, che gli riveli il suo scritto, perché lo possa realizzare alla perfezione, ogni giorno della sua vita. / Vergine Maria, Madre della Redenzione, Angeli, Santi, aiutateci a fare sempre la volontà di Dio. </li>
</ul>
</p>

<h5>Santorale</h5>

<p>
<a href="http://www.santiebeati.it/05/28" title="SantiBeatiTestimoni" class="http">SantiBeatiTestimoni</a><br>
28 maggio: sant'Eleconide, martire; san Caranno, martire; san Giusto, vescovo di Urgell; san Germano, vescovo di Parigi; san Guglielmo, monaco; san Lanfranco, vescovo di Canterbury; santa Ubaldesca, vergine; beato Ercolano da Piegaro, sacerdote francescano; beata Margherita Pole, madre di famiglia e martire; beata Maria Bartolomea Bagnesi, vergine del terz'ordine domenicano; beati Tommaso Ford, Giovanni Shert e Roberto Johsnon, sacerdoti e martiri; san Paolo Hạnh, martire; beato Ladislao Demski, martire; beato Antonio Giuliano Nowowiejski, vescovo di Płock e martire.
</p>

<h5>Quotes</h5>

<p>
<ul>
<li>Aiutami a far sì che i miei piedi siano misericordiosi, in modo che io accorra sempre in aiuto del prossimo, vincendo la mia indolenza e la mia stanchezza. Il mio vero riposo sta nella disponibilità verso il prossimo (Diario Faustina, 163). </li>
</ul>
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>Explicare</h5>

<p>
<a href="" title="KYRIE:MovAp:TWEET2006" class="page">KYRIE:MovAp:TWEET2006</a>
</p>

<h5>Poesia</h5>

<h5>InFinemDei</h5>

<p>
<ul>
<li>Signore nostro Dio, tu sei luce per il credente e sei vita per il santo. Tu ci hai salvato per mezzo della morte e risurrezione del tuo Figlio. Perdonaci tutti i peccati che abbiamo commesso oggi. Guarda la nostra miseria e la nostra debolezza, fa' che troviamo presso di te il perdono. Ascolta la nostra preghiera e ripetici, una volta ancora, che Gesù Cristo, tuo Figlio, ci prodigherà sempre la sua presenza e il suo aiuto.</li>
<li>Padre misericordioso e onnipotente, sole di giustizia e fonte di ogni bene, mentre declina il giorno rischiara le nostre menti perché oltre le penombre che oscurano la verità possiamo scorgere l'icona del tuo volto. Tutto sia visto nell'unità del tuo Cristo e nella comunione dello Spirito Santo.</li>
<li>Spirito Santo, preservaci dal peccato, fa' che possiamo sempre credere in te, affinché il principe di questo mondo, il padre della menzogna, sia in noi condannato.</li>
</ul>
</p>

<h5>Polis21</h5>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
