<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-13</h1>-->
<h1>DIES-05-13</h1>

<h5>Oremus</h5>

<p>
<ul>
<li>Padre, che hai rallegrato i discepoli del tuo Figlio con la gioia della sua risurrezione, fa' che durante questa giornata sappiamo riconoscere i segni della sua presenza nel mondo. Donaci occhi per vedere quanta testimonianza della risurrezione viene data continuamente attorno a noi e per costatare che il lieto messaggio del vangelo si diffonde ogni giorno più e, come sale e lievito, dà senso e orientamento all'immensa operosità umana. Il tuo Spirito conservi sempre la tua gioia sul nostro volto e su quello dei nostri cari, perché, con il tuo aiuto, ci illuminiamo e ci sosteniamo gli uni gli altri durante questo giorno.</li>
</ul>
</p>

<p>
<ul>
<li>Madre della speranza, veglia sul nostro cammino, guida i nostri passi verso il Figlio tuo, Maria! Regina della pace, proteggi il nostro mondo; prega per questa umanità, Maria, madre della speranza, madre della speranza. (canto liturgico)</li>
</ul>
</p>

<p>
<ul>
<li>Ti adoro profondamente / Mio Dio, credo, adoro, spero e Ti amo. Ti chiedo perdono per quelli che non credono, non adorano, non sperano e non Ti amano. Santissima Trinità, Padre, Figlio, Spirito Santo, Ti adoro profondamente e Ti offro il Preziosissimo Corpo, Sangue, Anima e Divinità di Gesù Cristo, 0presente in tutti i tabernacoli della terra, in riparazione degli oltraggi, sacrilegi e indifferenze con cui Egli stesso è offeso. E, per i meriti infiiti del Suo Santissimo Cuore e del Cuore Immacolato di Maria, Ti chiedo la conversione dei poveri peccatori. (Preghiere dell’Angelo a Fatima)</li>
</ul>
</p>

<p>
<ul>
<li>Signore, la tua bontà mi ha creato, la tua misericordia ha cancellato i miei peccati, la tu pazienza fino ad oggi mi ha sopportato… tu attendi, o Signore misericordioso, la mia conversione, e io attendo la tua grazia per raggiungere una vita secondo la tua volontà. Vieni in mio aiuto, o Dio che mi hai creato, e che mi conservi e mi sostieni. Di te sono affamato, di te sono assetato. Te desidero, a te sospiro, te bramo sopra ogni cosa. Amen. (Anselmo d'Aosta)</li>
</ul>
</p>

<p>
<ul>
<li>A te, Maria, fonte della vita, si accosta la mia anima assetata. A te, tesoro di misericordia, ricorre con fiducia la mia miseria. Come sei vicina, anzi intima al Signore! Egli abita in te e tu in lui. Nella tua luce, posso contemplare la luce di Gesù, sole di giustizia. Santa Madre di Dio, io confido nel tuo tenerissimo e purissimo affetto. Sii per me mediatrice di grazia presso Gesù, nostro Salvatore. Egli ti ha amata sopra tutte le creature, e ti ha rivestito di gloria e di bellezza. Vieni in aiuto a me che sono povero e fammi attingere alla tua anfora traboccante di grazia. Amen.</li>
</ul>
</p>

<p>
<ul>
<li>L'anima mia magnifica il Signore e il mio spirito esulta in Dio, mio salvatore, perché ha guardato l'umiltà della sua serva. D'ora in poi tutte le generazioni mi chiameranno beata. Grandi cose ha fatto in me l'Onnipotente e Santo è il suo nome: di generazione in generazione la sua misericordia si stende su quelli che lo temono. Ha spiegato la potenza del suo braccio, ha disperso i superbi nei pensieri del loro cuore; ha rovesciato i potenti dai troni, ha innalzato gli umili; ha ricolmato di beni gli affamati, <b>ha rimandato i ricchi a mani vuote.</b> Ha soccorso Israele, suo servo, ricordandosi della sua misericordia, come aveva promesso ai nostri padri, ad Abramo e alla sua discendenza, per sempre. ♦ Ricco non è colui che possiede molti beni. Nessun bene della terra potrà mai fare ricco un uomo. Sono tutti beni deperibili, alienabili, asportabili, defraudabili, rubabili. Sono beni che oggi ci sono e domani svaniscono, evaporano, si sciolgono come neve al sole. Di tutto ciò che è creato niente è ricchezza per un uomo. Confidare nelle ricchezze materiali è somma stoltezza. È come se uno confidasse in una sabbia mobile e su di essa costruisse una casa. Il Salmo afferma questa verità con somma saggezza. Solo in Dio riposa l’anima mia: da lui la mia salvezza. Lui solo è mia roccia e mia salvezza, mia difesa: mai potrò vacillare. Fino a quando vi scaglierete contro un uomo, per abbatterlo tutti insieme 	come un muro cadente, come un recinto che crolla? Tramano solo di precipitarlo dall’alto, godono della menzogna. Con la bocca benedicono, nel loro intimo maledicono. Solo in Dio riposa l’anima mia: da lui la mia speranza. Lui solo è mia roccia e mia salvezza, mia difesa: non potrò vacillare. In Dio è la mia salvezza e la mia gloria; il mio riparo sicuro, il mio rifugio è in Dio. Confida in lui, o popolo, in ogni tempo; davanti a lui aprite il vostro cuore: nostro rifugio è Dio. Sì, sono un soffio i figli di Adamo, una menzogna tutti gli uomini: tutti insieme, posti sulla bilancia, sono più lievi di un soffio. Non confidate nella violenza, non illudetevi della rapina; alla ricchezza, anche se abbonda, non attaccate il cuore. Una parola ha detto Dio, due ne ho udite: la forza appartiene a Dio, tua è la fedeltà, Signore; secondo le sue opere tu ripaghi ogni uomo (Sal 62 (61) 1,13). Ricco è colui che fa di se stesso un Dio.  Si fa autore della sua vita, della sua storia, del suo bene e del suo male, della giustizia e dell’ingiustizia. Ricco è l’uomo che ha rinnegato il Signore. Ricco è l’empio, l’idolatra, lo stolto. Colui che grida nel suo cuore di non aver alcun bisogno del suo Creatore e Signore. Quest’uomo è il più misero tra i miseri della terra. Ricco è il peccatore che si scaglia contro il suo Dio e lo rinnega. Quest’uomo ricco, che confida solo in se stesso e nella materia, sarà sempre povero. Gli manca la verità della sua vita, la saggezza dei suoi pensieri, la carità del suo amore, la speranza del suo operare. / Vergine Maria, Madre di Dio, tu sei veramente ricca, perché ti sei spogliata di te stessa e tutta ti sei data al tuo Dio e Signore. Aiutaci a spogliarci di noi stessi per essere solo e interamente del nostro Dio. Vogliamo essere ricolmati di Lui, la nostra unica e sola ricchezza. Angeli e Santi del Cielo, liberateci da ogni illusione, vanità, stoltezza, empietà. </li>
</ul>
</p>

<p>
<ul>
<li>Ave, o Maria, piena di grazia, il Signore è con te. Tu sei benedetta fra le donne e <b>benedetto è il frutto del tuo seno, Gesù.</b> Santa Maria, Madre di Dio, prega per noi peccatori, adesso e nell'ora della nostra morte. Amen. ♦ Santa Elisabetta proclama benedetto il frutto del seno della Vergine Maria. Tutti i frutti di ogni seno, sia delle donne che degli animali sono benedetti. Questa benedizione è all’origine della vita. Non c’è vita senza questa iniziale benedizione di Dio. “Dio disse: «Le acque brulichino di esseri viventi e uccelli volino sopra la terra, davanti al firmamento del cielo». Dio creò i grandi mostri marini e tutti gli esseri viventi che guizzano e brulicano nelle acque, secondo la loro specie, e tutti gli uccelli alati, secondo la loro specie. Dio vide che era cosa buona. Dio li benedisse: «Siate fecondi e moltiplicatevi e riempite le acque dei mari; gli uccelli si moltiplichino sulla terra». E fu sera e fu mattina: quinto giorno. Dio disse: «La terra produca esseri viventi secondo la loro specie: bestiame, rettili e animali selvatici, secondo la loro specie». E così avvenne. Dio fece gli animali selvatici, secondo la loro specie, il bestiame, secondo la propria specie, e tutti i rettili del suolo, secondo la loro specie. Dio vide che era cosa buona. Dio disse: «Facciamo l’uomo a nostra immagine, secondo la nostra somiglianza: dòmini sui pesci del mare e sugli uccelli del cielo, sul bestiame, su tutti gli animali selvatici e su tutti i rettili che strisciano sulla terra». E Dio creò l’uomo a sua immagine; a immagine di Dio lo creò:  maschio e femmina li creò.  Dio li benedisse e Dio disse loro: «Siate fecondi e moltiplicatevi, riempite la terra e soggiogatela, dominate sui pesci del mare e sugli uccelli del cielo e su ogni essere vivente che striscia sulla terra»” (Gn 1, 20-28). Non è però secondo questa benedizione che Elisabetta parla del Figlio di Maria. Gesù è benedetto perché è visto come il Messia del Signore, il Redentore dell’uomo, il suo Salvatore potente. Verso questa interpretazione ci spinge il Cantico di Zaccaria: “E tu, bambino, sarai chiamato profeta dell’Altissimo perché andrai innanzi al Signore a preparargli le strade, per dare al suo popolo la conoscenza della salvezza nella remissione dei suoi peccati. Grazie alla tenerezza e misericordia del nostro Dio, ci visiterà un sole che sorge dall’alto, per risplendere su quelli che stanno nelle tenebre e nell’ombra di morte, e dirigere i nostri passi sulla via della pace”. (Lc 1,76-79). Secondo questa visione di purissima fede Gesù è proclamato benedetto, facendo eco al Salmo: “Ti rendo grazie, perché mi hai risposto, perché sei stato la mia salvezza. La pietra scartata dai costruttori è divenuta la pietra d’angolo. Questo è stato fatto dal Signore: una meraviglia ai nostri occhi. Questo è il giorno che ha fatto il Signore: rallegriamoci in esso ed esultiamo! Ti preghiamo, Signore: dona la salvezza! Ti preghiamo, Signore: dona la vittoria! Benedetto colui che viene nel nome del Signore. Vi benediciamo dalla casa del Signore. Il Signore è Dio, egli ci illumina. Formate il corteo con rami frondosi fino agli angoli dell’altare. Sei tu il mio Dio e ti rendo grazie, sei il mio Dio e ti esalto. Rendete grazie al Signore, perché è buono, perché il suo amore è per sempre” (Sal 118 (117), 21-29). La Vergine Maria è Madre del Messia del Signore, del Figlio di Davide, del Re d’Israele, di Colui che viene nel nome del Signore per togliere il peccato del mondo e far risplendere la luce della Signoria di Dio in ogni cuore.  In fondo Elisabetta anticipa quello che poi dirà anche il Vecchio Simeone: “«Ora puoi lasciare, o Signore, che il tuo servo vada in pace, secondo la tua parola, perché i miei occhi hanno visto la tua salvezza, preparata da te davanti a tutti i popoli: luce per rivelarti alle genti e gloria del tuo popolo, Israele». Il padre e la madre di Gesù si stupivano delle cose che si dicevano di lui. Simeone li benedisse e a Maria, sua madre, disse: «Ecco, egli è qui per la caduta e la risurrezione di molti in Israele e come segno di contraddizione – e anche a te una spada trafiggerà l’anima –, affinché siano svelati i pensieri di molti cuori»” (Lc 2,29-35). Grande è il mistero che porta in sé il Figlio della Vergine Maria. In Lui si compiono tutte le Antiche profezie sul Messia del Signore. Quanto i profeti hanno annunziato, oggi è dichiarato realizzato. Il Messia di Dio è il frutto del grembo di Maria. Il Messia di Dio è il Signore di Elisabetta, perché Dio Lui stesso e il Figlio dell’Altissimo. / Grazie, Madre della Redenzione, per aver portato nel grembo il nostro Dio, il nostro Salvatore, il nostro Signore, il nostro redentore.            </li>
</ul>
</p>

<p>
<ul>
<li>(Pr 31,18b) Neppure di notte si spegne la sua lampada / L’Apostolo Giovanni ci mostra uno squarcio della futura Gerusalemme. Essa è la città della luce eterna, città nella quale la luce di Dio mai si spegne. La Vergine Maria è vera immagine della Città di Dio, anzi Lei stessa è vera Città di Dio. In Lei il Signore abita con lo splendore della sua luce e della sua verità. Lei è vera Casa di Dio. Colui che mi parlava aveva come misura una canna d’oro per misurare la città, le sue porte e le sue mura. La città è a forma di quadrato: la sua lunghezza è uguale alla larghezza.  In essa non vidi alcun tempio: il Signore Dio, l’Onnipotente, e l’Agnello sono il suo tempio. La città non ha bisogno della luce del sole, né della luce della luna: la gloria di Dio la illumina e la sua lampada è l’Agnello. Le nazioni cammineranno alla sua luce, e i re della terra a lei porteranno il loro splendore. Le sue porte non si chiuderanno mai durante il giorno, perché non vi sarà più notte. E porteranno a lei la gloria e l’onore delle nazioni. Non entrerà in essa nulla d’impuro, né chi commette orrori o falsità, ma solo quelli che sono scritti nel libro della vita dell’Agnello. E mi mostrò poi un fiume d’acqua viva, limpido come cristallo, che scaturiva dal trono di Dio e dell’Agnello. In mezzo alla piazza della città, e da una parte e dall’altra del fiume, si trova un albero di vita che dà frutti dodici volte all’anno, portando frutto ogni mese; le foglie dell’albero servono a guarire le nazioni. E non vi sarà più maledizione. Nella città vi sarà il trono di Dio e dell’Agnello: i suoi servi lo adoreranno; vedranno il suo volto e porteranno il suo nome sulla fronte. Non vi sarà più notte, e non avranno più bisogno di luce di lampada né di luce di sole, perché il Signore Dio li illuminerà. E regneranno nei secoli dei secoli (Ap 21, 15-22,5). È la peculiarità della Vergine Maria: nella sua vita non è mai esistito il buio del male. Mai vi è stata la notte delle tenebre dell’empietà, idolatria, disobbedienza, trasgressione di un solo Comandamento, neanche in minima parte. La luce in lei è stata sempre splendente, radiosa, mai si è affievolita, mai inclinata, mai all’orizzonte. La vita di Maria è splendente come il sole a mezzogiorno. Nella luce lei è sempre cresciuta e mai diminuita. Nell’amore ha raggiunto le profondità del cuore di Cristo. Nella fede ha superato Abramo e tutti quelli che l’hanno preceduta e nessuno mai la supererà. Veramente la sua luce è insuperabile. Ella camminava di luce in luce. Il discepolo di Gesù se vuole che la sua lampada mai si spenga, deve abitare in Maria, la vera Città della Luce. Se non cammina con Lei, in Lei, Satana sempre riuscirà a spegnere la sua lampada. Le sue astuzie sono infinte e solo la Madre di Dio le conosce e sa come aiutarci perché noi le evitiamo e mai cadiamo nelle tenebre dell’inferno. / Vergine Maria, vera Gerusalemme Celeste, vera Città della Luce, vera Immagine del Paradiso, vieni in nostro soccorso. Donaci la tua luce, perché essa mai si spegne. Anche noi vogliamo camminare di luce in luce, di verità in verità, di amore in amore. Tu ci metterai nel tuo cuore perché solo chi è in esso mai cadrà nelle tenebre del male. Angeli e Santi, voi che già abitate nella Luce eterna, nel Paradiso di Dio, tendeteci la mano, afferrateci. Siamo tutti sul baratro dell’inferno. Le nostre tenebre sono fitte. Abbiamo smarrito la luce di Cristo Gesù, percorriamo sentieri di falsità e di menzogna teologica. Voi verrete, ci strapperete dal ciglio di morte, ci porrete nel cuore di Lei.</li>
</ul>
</p>

<p>
<ul>
<li>(Lc, 1,46) Allora Maria disse / Dopo che l’Angelo ha parlato, Maria si dichiara “La serva del Signore”. Dopo che Elisabetta nello Spirito Santo, ha rivelato il mistero, Maria prende la parola per lodare il suo Dio: “Allora Maria disse”.  È cosa buona, anzi più che giusta, chiedersi: quando Maria dice? Un confronto con Mosè e con la stessa Anna, la madre di Samuele, ci aiuta a cogliere la differenza che manifesta tutta la grandezza della fede della Madre di Dio. La sua è una fede mai esistita prima. Allora Mosè e gli Israeliti cantarono questo canto al Signore e dissero: «Voglio cantare al Signore, perché ha mirabilmente trionfato: cavallo e cavaliere ha gettato nel mare. Mia forza e mio canto è il Signore, egli è stato la mia salvezza. È il mio Dio: lo voglio lodare, il Dio di mio padre: lo voglio esaltare! Il Signore è un guerriero, Signore è il suo nome. I carri del faraone e il suo esercito li ha scagliati nel mare; i suoi combattenti scelti furono sommersi nel Mar Rosso. Gli abissi li ricoprirono, sprofondarono come pietra. La tua destra, Signore, è gloriosa per la potenza, la tua destra, Signore, annienta il nemico; con sublime maestà abbatti i tuoi avversari, scateni il tuo furore, che li divora come paglia. Al soffio della tua ira si accumularono le acque, si alzarono le onde come un argine, si rappresero gli abissi nel fondo del mare. Il nemico aveva detto: “Inseguirò, raggiungerò, spartirò il bottino, se ne sazierà la mia brama; sfodererò la spada, li conquisterà la mia mano!”. Soffiasti con il tuo alito: li ricoprì il mare, sprofondarono come piombo in acque profonde. Chi è come te fra gli dèi, Signore? Chi è come te, maestoso in santità, terribile nelle imprese, autore di prodigi? Stendesti la destra: li inghiottì la terra. Guidasti con il tuo amore questo popolo che hai riscattato, lo conducesti con la tua potenza alla tua santa dimora. Udirono i popoli: sono atterriti. L’angoscia afferrò gli abitanti della Filistea. Allora si sono spaventati i capi di Edom, il pànico prende i potenti di Moab; hanno tremato tutti gli abitanti di Canaan. Piómbino su di loro paura e terrore; per la potenza del tuo braccio restino muti come pietra, finché sia passato il tuo popolo, Signore, finché sia passato questo tuo popolo, che ti sei acquistato. Tu lo fai entrare e lo pianti sul monte della tua eredità, luogo che per tua dimora, Signore, hai preparato, santuario che le tue mani, Signore, hanno fondato. Il Signore regni in eterno e per sempre!». Quando i cavalli del faraone, i suoi carri e i suoi cavalieri furono entrati nel mare, il Signore fece tornare sopra di essi le acque del mare, mentre gli Israeliti avevano camminato sull’asciutto in mezzo al mare. Allora Maria, la profetessa, sorella di Aronne, prese in mano un tamburello: dietro a lei uscirono le donne con i tamburelli e con danze. Maria intonò per loro il ritornello: «Cantate al Signore, perché ha mirabilmente trionfato: cavallo e cavaliere ha gettato nel mare!» (Es 15,1-21). Allora Anna pregò così: «Il mio cuore esulta nel Signore, la mia forza s’innalza grazie al mio Dio. Si apre la mia bocca contro i miei nemici, perché io gioisco per la tua salvezza. Non c’è santo come il Signore, perché non c’è altri all’infuori di te e non c’è roccia come il nostro Dio. Non moltiplicate i discorsi superbi, dalla vostra bocca non esca arroganza, perché il Signore è un Dio che sa tutto e da lui sono ponderate le azioni. L’arco dei forti s’è spezzato, ma i deboli si sono rivestiti di vigore. I sazi si sono venduti per un pane, hanno smesso di farlo gli affamati. La sterile ha partorito sette volte e la ricca di figli è sfiorita. Il Signore fa morire e fa vivere, scendere agli inferi e risalire. Il Signore rende povero e arricchisce, abbassa ed esalta. Solleva dalla polvere il debole,  dall’immondizia rialza il povero, per farli sedere con i nobili e assegnare loro un trono di gloria. Perché al Signore appartengono i cardini della terra e su di essi egli poggia il mondo. Sui passi dei suoi fedeli egli veglia, ma i malvagi tacciono nelle tenebre. Poiché con la sua forza l’uomo non prevale. Il Signore distruggerà i suoi avversari! Contro di essi tuonerà dal cielo. Il Signore giudicherà le estremità della terra; darà forza al suo re, innalzerà la potenza del suo consacrato» (1Sam 2,1-10). Quando il popolo canta l’inno di lode e di benedizione al suo Signore? Quando vede il Faraone e il suo esercito in fondo al Mare. Quando è dall’altra parte del Mare. Quando Anna canta la sua lode al suo Dio? Quando ha avuto il figlio. Dopo che ha visto l’esaudimento della sua preghiera. Quando invece canta il suo “Magnificat” la Madre di Dio? Quando nulla ancora è compiuto. Quando tutto è visto con gli occhi della più pura fede. Lei fa sempre la differenza nella fede. / Vergine Maria, Madre della Redenzione, Angeli, Santi, accrescete la nostra fede. </li>
</ul>
</p>

<p>
<ul>
<li>(Lc, 1,46b) L’anima mia magnifica il Signore / La Vergine Maria inizia il suo canto di lode, dicendo che la sua anima magnifica il Signore: “L’anima mia magnifica il Signore”. La sua anima vuole rendere grande il Signore, grandissimo. Su quale fondamento e perché la sua anima ha questo desiderio di proclamare che il suo Dio è grande, è grande senza misura, è l’eccelso, l’insuperabile, colui oltre il quale nulla esiste di più grande? Lasciandoci aiutare dalla Scrittura Antica anche in questo desiderio della Madre di Dio troveremo la differenza che distingue il suo cuore da ogni altro cuore che magnifica il Signore. Davide chiede al Signore che il suo nome venga per sempre magnificato e suggerisce anche la formula: “Il Signore degli eserciti è il Dio d’Israele”. Il Signore è grande perché è il Dio degli eserciti, il Dio onnipotente, il Dio che compie ciò che vuole sulla terra e nei cieli. Davide loda il Signore perché gli ha promesso che sul suo trono sarebbe rimasto stabile in eterno. Allora il re Davide andò a presentarsi davanti al Signore e disse: «Chi sono io, Signore Dio, e che cos’è la mia casa, perché tu mi abbia condotto fin qui? E questo è parso ancora poca cosa ai tuoi occhi, Signore Dio: tu hai parlato anche della casa del tuo servo per un lontano avvenire: e questa è la legge per l’uomo, Signore Dio! Che cosa potrebbe dirti di più Davide? Tu conosci il tuo servo, Signore Dio! Per amore della tua parola e secondo il tuo cuore, hai compiuto tutte queste grandi cose, manifestandole al tuo servo. Tu sei davvero grande, Signore Dio! Nessuno è come te e non vi è altro Dio fuori di te, proprio come abbiamo udito con i nostri orecchi. E chi è come il tuo popolo, come Israele, unica nazione sulla terra che Dio è venuto a riscattare come popolo per sé e a dargli un nome operando cose grandi e stupende, per la tua terra, davanti al tuo popolo che ti sei riscattato dalla nazione d’Egitto e dai suoi dèi? Hai stabilito il tuo popolo Israele come popolo tuo per sempre, e tu, Signore, sei diventato Dio per loro. Ora, Signore Dio, la parola che hai pronunciato sul tuo servo e sulla sua casa confermala per sempre e fa’ come hai detto. Il tuo nome sia magnificato per sempre così: “Il Signore degli eserciti è il Dio d’Israele!”. La casa del tuo servo Davide sia dunque stabile davanti a te! Poiché tu, Signore degli eserciti, Dio d’Israele, hai rivelato questo al tuo servo e gli hai detto: “Io ti edificherò una casa!”. Perciò il tuo servo ha trovato l’ardire di rivolgerti questa preghiera. Ora, Signore Dio, tu sei Dio, le tue parole sono verità. Hai fatto al tuo servo queste belle promesse. Dégnati dunque di benedire ora la casa del tuo servo, perché sia sempre dinanzi a te! Poiché tu, Signore Dio, hai parlato e per la tua benedizione la casa del tuo servo è benedetta per sempre!» (2Sam 7,18-29. 1Cr 17, 16-27). Anche il Salmista vuole innalzare la magnificenza del Signore sopra i cieli. Se i cieli sono belli, se l’uomo è sua opera stupenda, quanto più bello è il Signore e quanto più grande. La sua magnificenza è sopra ogni altra magnificenza, anzi è la sorgente di ogni magnificenza creata, O Signore, Signore nostro, quanto è mirabile il tuo nome su tutta la terra! Voglio innalzare sopra i cieli la tua magnificenza, con la bocca di bambini e di lattanti: hai posto una difesa contro i tuoi avversari, per ridurre al silenzio nemici e ribelli. Quando vedo i tuoi cieli, opera delle tue dita, la luna e le stelle che tu hai fissato, che cosa è mai l’uomo perché di lui ti ricordi, il figlio dell’uomo, perché te ne curi? Davvero l’hai fatto poco meno di un dio, di gloria e di onore lo hai coronato. Gli hai dato potere sulle opere delle tue mani, tutto hai posto sotto i suoi piedi: tutte le greggi e gli armenti e anche le bestie della campagna, gli uccelli del cielo e i pesci del mare, ogni essere che percorre le vie dei mari. O Signore, Signore nostro, quanto è mirabile il tuo nome su tutta la terra! (Sal 8,1-10). La vergine Maria non loda il Signore per le grandi cose da Lui fatte. Non contempla né la terra, né il Cielo, né gli Angeli, né altra creatura da Lui fatta. Questa contemplazione appartiene a tutta la Scrittura Antica. Essa vede la creazione, vede le stupende opere di Dio, le grandi e meravigliose sue opere e grida al suo Signore lo stupore del cuore e dell’anima. La Madre di Dio va ben oltre queste cose. Queste cose sono un nulla, ma veramente un nulla dinanzi a ciò che il Signore sta compiendo ed è sotto i suoi occhi. Per questa sua opera va magnificato. / Vergine Maria, Madre della Redenzione, Angeli, Santi aiutateci a vedere l’opera grande di Dio. </li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
13 maggio: Beata Vergine Maria di Fátima; santi martiri alessandrini; san Servazio, vescovo di Tongres; sant'Agnese, badessa di Santa Croce a Poitiers; beata Gemma, vergine; beata Maddalena Albrici, badessa agostiniana; sant'Andrea Uberto Fournet, sacerdote, fondatore delle Figlie della Croce; San Cristanziano, diacono e martire.
</p>

<h5>Quotes</h5>

<p>
<ul>
<li>O mio Gesù, insegnami ad aprire le viscere della Misericordia e dell'amore a tutti coloro che me lo chiedano. O Gesù, o mia Guida, ammaestrami Tu, affinché tutte le mie preghiere ed azioni abbiano impresso il sigillo della Tua Misericordia (Diario Faustina, 755). </li>
<li>Inutile spegnere i pensieri. Inutile cancellare i ricordi. Inutile aprire le finestre di una nuova vita.  Il cuore ha vita a sé, vive di vita propria. Il cuore è solo e piange da solo. l cuore non ti segue. Il cuore non lo inganni. (Francesco Memmola)</li>
<li>Le ferite che si ricevono nelle battaglie conferiscono onore piuttosto che toglierlo. (Miguel de Cervantes)</li>
<li>Non potendo vedere Cristo con gli occhi, non possiamo esprimergli il nostro amore; possiamo però vedere sempre il prossimo e fare per lui quel che faremo per Cristo, se lo vedessimo. (Madre Teresa di Calcutta)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>-Il fuoco del peccato consuma la vita dell’anima-</li>
</ul>
Male terribile il peccato, malattia dell’anima davvero tremenda la trasgressione dei comandamenti! Il peccato stronca ogni sua vitalità al punto di farla cadere e di farla precipitare nel fuoco dell’inferno, poiché è un male voluto, commesso per scelta deliberata.<br>
Che noi pecchiamo per scelta deliberata, lo dice espressamente il profeta: «Io ti avevo piantata come vigna feconda, tutta di vitigni genuini; come mai ti sei sciaguratamente mutata in vigna bastarda?». Come mai la pianta buona diede frutti cattivi? Il male è una conseguenza del libero arbitrio: chi creò la pianta è immune da colpa. La vite sarà bruciata dal fuoco perché, sebbene piantata per produrre buoni frutti, fu libera di scegliere anche quelli cattivi. Dice l’Ecclesiaste: «Dio ha fatto l’uomo retto, ma gli uomini cercano tanti fallaci ragionamenti». Infatti, aggiunge l’Apostolo, siamo davvero opera sua, creati per operare il bene.<br>
Il Creatore dunque, proprio perché buono, non ha creato che per il bene; ma la creatura si volse al male per sua scelta deliberata, commettendo come abbiamo detto il male terribile del peccato. Terribile ma non inguaribile! Terribile per chi vi si ostina, ma guaribile per chi se ne pente.<br>
È come se uno avesse voluto tenere il fuoco nelle mani; finché si ostina a tenere il carbone ardente, evidentemente non può non bruciarsi, ma se lo butta via elimina la causa della bruciatura. Chi pensasse che il peccato non scotta, ascolti quel che dice la Scrittura : «Si può portare il fuoco sul petto senza bruciare le vesti?». No, il fuoco del peccato consuma la vita dell’anima.<br>
(Dalle “Catechesi” di San Cirillo di Gerusalemme, Dottore della Chiesa)
</p>

<p>
<ul>
<li>"Cerca per l'uomo il motivo per cui debba amare Dio e non troverai che questo: perché Dio per primo lo ha amato. Colui che noi abbiamo amato, ha dato già se stesso per noi, ha dato ciò per cui potessimo amarlo."</li>
</ul>
"Amiamo Dio per mezzo di Dio."<br>
-Cantiamo al Signore il canto dell'amore-<br>
Non c'è nessuno che non ami, ma bisogna vedere che cosa ama. Non siamo esortati a non amare, ma a scegliere l'oggetto del nostro amore. Ma che cosa sceglieremo, se prima non veniamo scelti? Poiché non amiamo, se prima non siamo amati. Ascoltate l'apostolo Giovanni: Noi amiamo perché egli ci ha amati per primo (cfr. 1 Gv 4, 10).<br>
Cerca per l'uomo il motivo per cui debba amare Dio e non troverai che questo: perché Dio per primo lo ha amato. Colui che noi abbiamo amato, ha dato già se stesso per noi, ha dato ciò per cui potessimo amarlo.<br>
Che cosa abbia dato perché lo amassimo, ascoltatelo più chiaramente dall'apostolo Paolo: «L'amore di Dio è stato riversato nei nostri cuori» (Rm 5, 5). Da dove? Forse da noi? No. Da chi dunque? «Per mezzo dello Spirito Santo che ci è stato dato» (Rm 5, 5). Avendo dunque una sì grande fiducia, amiamo Dio per mezzo di Dio.<br>
Ascoltate più chiaramente lo stesso Giovanni: «Dio è amore; chi sta nell'amore dimora in Dio e Dio dimora in lui» (1 Gv 4, 16).<br>
Non basta dire: «L'amore è da Dio» (1 Gv 4, 7). Chi di noi oserebbe dire ciò che è stato detto: «Dio è amore»? Lo disse colui che sapeva ciò che aveva.<br>
Dio ci si offre in un modo completo. Ci dice: Amatemi e mi avrete, perché non potete amarmi, se già non mi possedete.<br>
O fratelli, o figli, o popolo cristiano, o santa e celeste stirpe, o rigenerati in Cristo, o creature di un mondo divino, ascoltate me, anzi per mezzo mio: «Cantate al Signore un canto nuovo».<br>
Ecco, tu dici, io canto. Tu canti, certo, lo sento che canti. Ma bada che la tua vita non abbia a testimoniare contro la tua voce. Cantate con la voce, cantate con il cuore, cantate con la bocca, cantate con la vostra condotta santa. «Cantate al Signore un canto nuovo».<br>
Mi domandate che cosa dovete cantare di colui che amate? Parlate senza dubbio di colui che amate, di lui volete cantare. Cercate le lodi da cantare? L'avete sentito: «Cantate al Signore un canto nuovo». Cercate le lodi? «La sua lode risuoni nell'assemblea dei fedeli».<br>
Il cantore diventa egli stesso la lode del suo canto. Volete dire le lodi a Dio? Siate voi stessi quella lode che si deve dire, e sarete la sua lode, se vivrete bene.<br>
(Dai «Discorsi» di sant'Agostino, vescovo,<br>
Disc. 34)
</p>

<p>
<ul>
<li>"Riponiamo in Lui solo tutta la nostra speranza, affidiamo a Lui solo ogni nostro affanno ed Egli ci libererà da ogni tribolazione e ci nutrirà per tutta la vita."</li>
</ul>
Il Signore ci ha donato il modo di salvarci e ci ha dato il potere di essere in eterno figli di Dio; d'ora in poi la nostra salvezza è riposta nella nostra volontà. Diamoci dunque a Dio interamente, per riceverlo interamente in ricompensa. Diventiamo dèi per mezzo Suo; per questo Egli che era Signore si è fatto uomo. Obbediamo a Lui ed Egli senza fatica ci difenderà dai nostri nemici. Se il mio popolo mi avesse ascoltato - Egli dice - se Israele avesse camminato nelle mie vie, forse avrei umiliato i loro nemici e avrei teso la mia mano contro quelli che li tormentavano (Sal 80,14).<br>
Riponiamo in Lui solo tutta la nostra speranza, affidiamo a Lui solo ogni nostro affanno ed Egli ci libererà da ogni tribolazione e ci nutrirà per tutta la vita. Amiamo di cuore ogni uomo, ma non mettiamo in nessuno di essi le nostre speranze; finché il Signore ci custodisce, tutti gli amici ci difenderanno e tutti i nemici saranno incapaci di nuocerci. Quando invece Dio ci abbandona, allora anche gli amici ci abbandoneranno. Ma anche chi confida in sé stesso, cadrà in rovina grande, mentre chi teme il Signore sarà esaltato.<br>
Oltre a ciò, fratelli, fuggiamo il mondo e il principe di questo mondo. Disprezziamo la carne e le cose carnali. Corriamo verso il Cielo e là avremo la nostra dimora. Imitiamo il beato apostolo; cerchiamo di possedere l'Autore della vita; dissetiamoci alla Sorgente della vita. Danziamo con i cori degli Angeli, e con gli Arcangeli lodiamo il Signore nostro Gesù Cristo.<br>
(Dal "Libro dell'ascesi'' di san Massimo il confessore)
</p>

<h5>InFinemDei</h5>

<p>
Padre onnipotente e misericordioso, nelle nostre giornate ci sono momenti nei quali pensiamo che siano pochi gli uomini che hanno il diritto di gioire, tanta è la miseria, il dolore, l'ingiustizia che ci attornia e che sembra impedire la gioia a gran parte dell'umanità. Eppure tu hai detto: "Beati i poveri, beati gli afflitti, beati i perseguitati...". Sì, è vero, al di là delle apparenze e oltre alla gioia che dà il mondo e dalla quale a volte mi sono lasciato attrarre, tu oggi hai donato tanta gioia e tanta serenità a coloro che si sono affidati a te. Ripensandoci ora, nel silenzio della sera, posso anch'io ricordare il nome di molte persone sul volto delle quali erano riconoscibili i segni della fortezza, della serenità, della generosità, della laboriosità che soltanto tu puoi donare. Dammi la capacità di giudicare come tu giudichi. Fa' che anch'io cerchi sempre la gioia che tu dai.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
