<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Giovedì della III Settimana del Tempo di Avvento.
</p>

<h5>EVANGELIZO</h5>

<p>
<a href="https://vangelodelgiorno.org/IT/gospel" title="VangeloDelGiorno" class="https">VangeloDelGiorno</a>
</p>

<h5>DIBRUNO</h5>

<p>
<a href="FILE:///C:/MYKNOW/XDOCS/verbum/DiBruno.txt" title="DiBruno.txt" class="FILE">DiBruno.txt</a>
</p>

<h5>SILVESTRINI</h5>

<p>
<a href="https://liturgia.silvestrini.org/digest/" title="settimana" class="https">settimana</a>
</p>

<h5>LOYOLA</h5>

<p>
<a href="https://getupandwalk.gesuiti.it/" title="commento" class="https">commento</a>
</p>

<p>
<u>LettureBose</u> / Ammoniva non Giovanni ma i discepoli di Giovanni / Il beato Giovanni fu l'annunciatore degli annunciatori di Cristo, il testimone dei testimoni, il primo di quelli che lo sostennero. E come mai l'annunciatore interroga, il testimone dubita, colui che lo sostiene non sa? Sei tu colui che deve venire o dobbiamo aspettarne un altro? (Mt 11,3). Giovanni, uomo perfetto, chiedi se debba venire il Cristo che tu, mentre eri ancora nel seno di tua madre, hai annunciato come ormai venuto? Giovanni, le tue parole sono: Ecco l'agnello di Dio, ecco colui che toglie i peccati dal mondo (Gv 1,29). E quando si sottometteva alle tue mani per essere battezzato, tu hai detto: Io devo essere battezzato da te, e tu vieni a me? (Mt 3,14); non eri tu che in mezzo alle acque del Giordano hai udito la voce del Padre proclamare dal cielo: Questo è il mio Figlio amato, nel quale mi sono compiaciuto (Mt 3,17)? Tu solo, tra gli uomini, hai veduto lo Spirito santo discendere dal cielo su di lui materialmente (Mt 3,16). Tu sei colui che in un unico istante, con un unico miracolo, hai conosciuto con gli orecchi il Padre, con le mani il Figlio e con gli occhi lo Spirito santo e, dopo questi fatti, chiedi se è lui o se è un altro il Cristo che deve venire? E chiedi per mezzo dei tuoi discepoli in modo da contrapporli a te stesso quali testimoni del dubbio, giudici della tua ignoranza, rivelatori di incoerenza, accusatori di instabilità? Giovanni, a tal punto il carcere ha terrorizzato i tuoi indomabili pensieri, l'offesa li ha turbati, la paura li ha abbattuti, il persecutore li ha sconvolti, la preoccupazione della morte li ha prostrati da farti diventare esempio di debolezza mentre eri un modello di virtù? ... Giovanni dice: "Se quando ero ancora nel seno materno annunciai la nascita di Cristo, ora, venendo a sapere delle sue opere e delle opere che testimoniano Dio, sarei incorso nelle onde del dubbio? Non sia mai! ... Ho inviato i miei discepoli da colui che sapeva bene perché li avevo inviati. Li ho inviati da colui che scruta i cuori, da colui che conosce nell'intimo. Li ho inviati da colui che essendo in me era con me. Li ho inviati affinché, discernendo Dio grazie alle sue opere, non patissero scandalo riguardo all'uomo. Li ho inviati perché l'aspetto umano non turbasse quelli che dovevano essere confermati dai segni della potenza di Dio. Perciò il Signore, che sapeva perché li avevo inviati, rispose con le opere prima che con le parole. Andate a riferire a Giovanni ciò che avete udito e veduto: i ciechi vedono, gli zoppi camminano, i lebbrosi sono mondati, i morti risorgono, i poveri ricevono la buona novella e beato chi non si sarà scandalizzato di me (Mt 11,4-6)". Il Signore ammoniva così non Giovanni, ma i discepoli di Giovanni. (Pietro Crisologo, Discorsi 179,1-3)
</p>

<h5>FEGF</h5>

<p>
Commento sul vangelo di Luca 19-21; SC 45, p. 81-82 / «Maria si mise in viaggio verso la montagna» / Sant’Ambrogio nel quarto secolo / Appena Maria ebbe saputo della maternità di sua cugina Elisabetta, vecchia e sterile, si avviò in fretta verso la montagna. Non perché fosse incredula della profezia o incerta dell’annunzio, o dubitasse della prova, ma perché era lieta della promessa e desiderosa di compiere devotamente un servizio, con lo slancio che le veniva dall’intima gioia. Dove ormai, ricolma di Dio, poteva affrettarsi ad andare se non verso l’alto? La grazia dello Spirito Santo non comporta lentezze. Imparate anche voi quanta premura dovete manifestare alle donne della vostra casa che sono in procinto di essere madri. Maria fino a quel momento aveva vissuto da sola nel più rigoroso ritiro; eppure il suo pudore verginale non le ha impedito di apparire in pubblico, né la ripidezza delle montagne di attuare il suo disegno, né la lunghezza del cammino di rendere servizio. Verso le alture, la Vergine si affretta, lei che pensa solo a servire e dimentica la sua fatica, lei che trova la forza nella carità, nonostante la debolezza della sua condizione. Maria lascia la sua casa e si avvia verso le alture… Rimase da sua cugina circa tre mesi, non per il gusto di abitare presso altri, ma perché essendo venuta per rendere un servizio, aveva a cuore questo servizio.
</p>

<h5>FEGF</h5>

<p>
Discorso 2 per l’Avvento, 1-2; SC 166, 104-107 / «Ecco il mio diletto, viene saltando per i monti, balzando per le colline» (Ct 2,8) / Beato Guerrico d’Igny nel dodicesimo secolo / «Ecco viene il Re, corriamo incontro al nostro Salvatore! (liturgia dell’Avvento). Dice bene Salomone: «Come acqua fresca per una gola riarsa, è una buona notizia da un paese lontano» (Prv 25,25). Buona notizia è quella che annunzia la venuta del Salvatore, la riconciliazione del mondo, i beni della vita futura. «Come sono belli sui monti i piedi del messaggero di lieti annunzi, che annunzia la pace» (Is 52,7)… Notizie di tal genere sono acqua refrigerante, bevanda di salutare sapienza, per l’anima che ha sete di Dio: e in verità, chi annunzia a qualcuno la venuta o altri misteri del Salvatore, attinge per lui «acqua con gioia alle sorgenti della salvezza» (Is 12,3) e gliela dona da bere. E l’anima che ha ricevuto l’annunzio… sembra rispondere con le parole di Elisabetta: «A che debbo che il mio Signore venga a me? Ecco, appena la voce del tuo saluto è giunta ai miei orecchi, ha esultato di gioia il mio spirito per il desiderio ardente di correre incontro al suo Salvatore.» In verità, fratelli miei, nell’esultanza dello spirito dobbiamo andare incontro a Cristo che viene… «O salvezza del mio volto e mio Dio! (Sal 42,5) nella tua condiscendenza saluti i tuoi servi e li salvi…Non soltanto con parole di pace, ma proprio con il bacio di pace: ti unisci alla nostra carne; ci salvi con la tua morte sulla croce.» Si levi dunque il nostro spirito con vivida gioia, e corra incontro al suo Salvatore: lo adori e lo saluti con grida festose, mentre ancora sta venendo da lontano: «Vieni, o Signore, salvami e io sarò salvato» (Ger 17,14) «Benedetto colui che viene nel nome del Signore» (Sal 117,26).
</p>

<h3>LECTIO</h3>

<h5>HOMILY</h5>

<p>
<a href="file:///D:/MULO/HomilyVoice" title="HomilyVoice" class="file">HomilyVoice</a>
</p>


<span class="backlinks">
</span>

</div>
</div>
</body>
</html>
