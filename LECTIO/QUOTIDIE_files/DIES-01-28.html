<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-28</h1>-->
<h1>DIES-01-28</h1>

<h5>Oremus</h5>

<p>
<ul>
<li>Signore, essere chiamati a partecipare alla tua luce e alla tua vita è un dono meraviglioso. Ed essere scelti per annunciare il tuo messaggio di luce è un immeritato privilegio. Noi ti chiediamo, Signore, di moltiplicare oggi nella tua Chiesa i maestri, gli evangelisti e i profeti che diffondono la tua luce nella notte del mondo. Fa' che, una volta illuminati, perseveriamo nella partecipazione alle assemblee di fede, coraggiosi e colmi di speranza, in attesa del tuo Giorno.</li>
</ul>
</p>

<p>
<ul>
<li>Incapace di lodarti / Lodo, glorifico e benedico te, Dio mio, per gli immensi benefici elargiti a me, indegno. Lodo la tua clemenza che mi aspetta a lungo, la tua dolcezza che soltanto finge di castigare, la tua pietà che chiama, la benignità che accoglie, la misericordia che rimette i peccati, la bontà che ricompensa di là dai meriti, la pazienza che non ricorda l’offesa, l’eternità che conserva, la verità che rimunera. Tu mi chiami quando fuggo, mi accogli al ritorno, mi aiuti nel dubbio, mi allevi nella disperazione, mi stimoli quando sono negligente, mi armi quando combatto, mi coroni quando trionfo. Non mi disprezzi, peccatore quale sono, dopo la penitenza, e non ricordi l’offesa. Esorti con la bellezza della creazione, inviti con la clemenza della redenzione, prometti i premi della ricompensa celeste. Per tutti questi beni non sono capace di lodarti degnamente. (San Tommaso D’aquino)</li>
</ul>
</p>

<p>
<ul>
<li>Non c'è amore più grande di chi dà la vita per la persona che ama (Gv 15, 13). O Spirito Santo, vieni nel mio cuore, riscaldalo, infiammalo! (Santa Caterina da Siena)</li>
</ul>
</p>

<p>
<ul>
<li>Novena della Purificazione (Candelora) / 1gg / I. Per quella così eroica obbedienza che voi esercitaste, o gran Vergine, nell'assoggettarvi alla legge della purificazione, ottenete anche a noi la più esatta obbedienza a tutti i comandi di Dio, della Chiesa e dei nostri maggiori. / Ave Maria... / II. Per quell'angelica modestia o celestiale devozione con cui voi, o gran Vergine, vi recaste e presentaste nel Tempio, ottenete anche a noi di andare e stare nel tempio con quell'interno ed esterno raccoglimento che conviene alla casa di Dio. / Ave Maria... / III. Per quella santa premura che voi aveste, o Vergine purissima, di togliere da voi col sacro rito della purificazione ogni apparenza di macchia, ottenendo a noi pure una instancabile premura di togliere sempre da noi ogni ancor più piccola macchia di peccato. / Ave Maria... / IV. Per quell'umiltà profondissima che vi indusse, o Maria, a collocarvi nel tempio tra le donne più volgari, quasi foste una di loro, sebbene la più santa fra tutte le creature, ottenete anche a noi quello spirito di umiltà che ci renda cari a Dio e meritevoli dei suoi favori. / Ave Maria... / V. Per quella gran fede che voi, o Vergine fedelissima, conservaste viva e ferma in Dio vostro Figlio nell'udire dal santo profeta Simeone che egli sarebbe stato per molti occasione di contraddizione o di rovina, ottenete anche a noi una simile vivezza e fermezza di fede in mezzo a qualunque tentazione e contraddizione. / Ave Maria... / VI. Per quella invitta rassegnazione con cui ascoltaste gli amarissimi presagi che vi fece, o Maria, l'illuminato Simeone, fate che anche noi in tutti gli avvenimenti, anche più tristi, siamo sempre perfettamente rassegnati ad ogni divino volere. / Ave Maria... / VII. Per quell'accesissima carità che vi mosse, o Maria, a fare all'eterno Padre il gran sacrificio col vostro Figlio per la comune redenzione e salute, ottenete anche a noi la grazia di sacrificare al Signore qualunque cosa anche più cara, quando ciò sia necessario alla nostra santificazione o salvezza. / Ave Maria... / Gloria al Padre...</li>
</ul>
</p>

<p>
<ul>
<li>Al Dio del tempo / O Dio, tu che hai del tempo per noi, donaci del tempo per te. Tu che tieni nelle tue mani ciò che è stato e ciò che sarà, fa’ che sappiamo raccogliere nelle nostre mani i momenti dispersi della nostra vita. Aiutaci a conservare il passato senza esserne immobilizzati, a vivere rendendoti grazie e senza nostalgia, a conservare fedeltà e non rigidità. Libera il nostro passato da tutto ciò che è inutile che ci schiaccia senza vivificarci, che irrita il presente senza nutrirlo. Donaci di restare ancorati al presente senza esserne assorbiti, di vivere con slancio e non a rimorchio, di scegliere l’occasione favorevole senza aggrapparci alle occasioni perdute, di leggere i segni senza prenderli per oracoli. Libera il nostro presente dalla febbre che agita e dalla pigrizia che spegne ogni decisione. Donaci il sapore del momento presente e liberaci da ogni sogno illusorio. Facci guardare al futuro, senza bramare la sua illusione, né temere la sua venuta; insegnaci a vegliare. Libera il nostro avvenire da ogni preoccupazione inutile, da ogni apprensione che ci ruba il tempo, da tutti i calcoli che ci imprigionano. Tu sei il Dio che mette il tempo a disposizione della nostra memoria, delle nostre scelte, della nostra speranza. (Joseph Rozier)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
28 gennaio: san Tommaso d'Aquino, sacerdote domenicano e dottore della Chiesa; san Giovanni, sacerdote, fondatore del monastero di Réome; san Giacomo, eremita in Palestina; san Giuliano, vescovo di Cuenca; beato Bartolomeo, religioso camaldolese; beato Giuliano Maunoir, sacerdote gesuita; santi Agata Lin Zhao, vergine, Girolamo Lu Tingmei e Lorenzo Wang Bing, martiri della Cina; beato Giuseppe Freinadametz, sacerdote verbita; beata Maria Luisa Montesinos Orduña, vergine e martire; beata Olimpia Bida, vergine delle Suore di San Giuseppe e martire.
</p>

<h5>Quotes</h5>

<p>
<ul>
<li>La vera libertà è libertà dal peccato, mentre la vera schiavitù è la schiavitù del peccato. (San Tommaso d'Aquino)</li>
<li>Ben di rado si vede un uomo infelice per non aver penetrato l’anima altrui; ma sono fatalmente infelici coloro che non avvertono i moti dell’anima loro. (MARCO AURELIO, Ricordi)</li>
</ul>
</p>

<h5>Poesia</h5>

<h5>Dixit</h5>

<p>
<ul>
<li>Dalle «Conferenze» di san Tommaso d'Aquino, sacerdote (Conf. sopra il «Credo in Deum»). Nessun esempio di virtù è assente dalla croce. Fu necessario che il Figlio di Dio soffrisse per noi? Molto, e possiamo parlare di una duplice necessità: come rimedio contro il peccato e come esempio nell'agire. Fu anzitutto un rimedio, perché è nella passione di Cristo che troviamo rimedio contro tutti i mali in cui possiamo incorrere per i nostri peccati. Ma non minore è l'utilità che ci viene dal suo esempio. La passione di Cristo infatti è sufficiente per orientare tutta la nostra vita. Chiunque vuol vivere in perfezione non faccia altro che disprezzare quello che Cristo disprezzò sulla croce, e desiderare quello che egli desiderò. Nessun esempio di virtù infatti è assente dalla croce. Se cerchi un esempio di carità, ricorda: «Nessuno ha un amore più grande di questo: dare la vita per i propri amici» (Gv 15,13). Questo ha fatto Cristo sulla croce. E quindi, se egli ha dato la sua vita per noi, non ci deve essere pesante sostenere qualsiasi male per lui. Se cerchi un esempio di pazienza, ne trovi uno quanto mai eccellente sulla croce. La pazienza infatti si giudica grande in due circostanze: o quando uno sopporta pazientemente grandi avversità, o quando si sostengono avversità che si potrebbero evitare, ma non si evitano. Ora Cristo ci ha dato sulla croce l'esempio dell'una e dell'altra cosa. Infatti «quando soffriva non minacciava» (1 Pt 2,23) e come un agnello fu condotto alla morte e non aprì la sua bocca (cfr. At 8,32). Grande è dunque la pazienza di Cristo sulla croce: «Corriamo con perseveranza nella corsa, tenendo fisso lo sguardo su Gesù, autore e perfezionatore della fede. Egli in cambio della gioia che gli era posta innanzi, si sottopose alla croce, disprezzando l'ignominia» (Eb 12,2). Se cerchi un esempio di umiltà, guarda il crocifisso: Dio, infatti, volle essere giudicato sotto Ponzio Pilato e morire. Se cerchi un esempio di obbedienza, segui colui che si fece obbediente al Padre fino alla morte: «Come per la disobbedienza di uno solo, cioè di Adamo, tutti sono stati costituiti peccatori, così anche per l'obbedienza di uno solo tutti saranno costituiti giusti» (Rm 5,19). Se cerchi un esempio di disprezzo delle cose terrene, segui colui che è il re dei re ed il Signore dei signori, «nel quale sono nascosti tutti i tesori della sapienza e della scienza» (Col 2,3). Egli è nudo sulla croce, schernito, sputacchiato, percosso, coronato di spine, abbeverato con aceto e fiele. Non legare dunque il tuo cuore alle vesti ed alle ricchezze, perché «si son divise tra loro le mie vesti» (Gv 19,24); non agli onori, perché ho provato gli oltraggi e le battiture (cfr. Is 53,4); non alle dignità, perché intrecciata una corona di spine, la misero sul mio capo (cfr. Mc 15,17) non ai piaceri, perché «quando avevo sete, mi han dato da bere aceto» (Sal 68,22).</li>
</ul>
<a href="" title="KYRIE:Padri:TommasoAquino" class="page">KYRIE:Padri:TommasoAquino</a>
</p>

<h5>DengMingDao</h5>

<p>
Responsabilità / Un padre senza padre / ha problemi d'equilibrio. / Un maestro senza maestro / è pericoloso. / Guardiamo ai nostri genitori, ai nostri maestri e alle nostre guide con fiducia e aspettativa. Condurci, istruirci, e persino giudicare per noi nei momenti di incertezza è loro responsabilità. Il loro obiettivo finale è accompagnarci nel punto in cui potremo prendere da soli le nostre decisioni, basate sulla saggezza che essi ci hanno aiutato a sviluppare. Ma la possibilità di abuso e di errore è enorme. Chi può essere sempre nel giusto? Una semplice svista può produrre confusione, lasciare cicatrici psicologiche e provocare disastri. Una parola troppo dura pronunciata nella fase di massima vulnerabilità del bambino può causare anni di problemi. Per questo occorre che ogni genitore abbia un genitore, ogni maestro un maestro, e ogni guida una guida. Così si prevengono gli errori del potere. In passato, persino i re avevano saggi consiglieri. Chiunque voglia diventare un leader dovrebbe poter usufruire di questo appoggio. Ma, al di sopra di tutti, deve pur esserci qualcuno. E quel qualcuno a chi si rivolgerà? E' il momento di accantonare gli dèi per appellarci al pragmatismo: la vera guida, alla fine, è l'esperienza. Perciò i saggi viaggiano incessantemente, mettendosi alla prova sul campo: solo così possono trovare autentica conferma ai propri pensieri e compensare le lacune personali.
</p>

<h5>InFinemDei</h5>

<p>
Signore dei lavoratori della tua vigna, del mattino e della sera. Ricompensali per tutti i loro sforzi con tuoi favori. Aiutali a lavorare nel tuo campo con un amore instancabile. Fa' che, alla fine del pomeriggio, si riposino in te e recuperino le forze per riprendere il loro lavoro di evangelizzatori in tutti i luoghi della terra.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
