<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-25</h1>-->
<h1>DIES-12-25</h1>

<h5>Oremus</h5>

<p>
<ul>
<li>Sono nato nudo, dice Dio, perché tu sappia spogliarti di te stesso. Sono nato povero, perché tu possa soccorrere chi è povero. Sono nato debole, dice Dio, perché tu non abbia mai paura di me. Sono nato per amore perché tu non dubiti mai del mio amore. Sono una persona, dice Dio, perché tu non abbia mai a vergognarti di essere te stesso. Sono nato perseguitato perché tu sappia accettare le difficoltà. Sono nato nella semplicità perché tu smetta di essere complicato. Sono nato nella tua vita, dice Dio, per portare tutti alla casa del Padre. (Lambert Noben) </li>
</ul>
</p>

<p>
<ul>
<li>Madre di Dio Santa Maria, madre di Dio, in quel giorno di Natale tu hai provato il disagio e la povertà della grotta, la lontananza da casa, la mancata accoglienza, ma lo stringere tra le braccia il Figlio di Dio fatto bambino ti ha fatto trasalire di quella gioia che fa svanire ogni tristezza. Noi oggi invece siamo sazi di cose che però non bastano a renderci sereni. Se il cuore è vuoto di verità e non abbiamo la tua pace, anche i cibi più raffinati sono privi di sapore. Perciò muoviti a compassione di noi, placa il nostro bisogno di felicità e torna a deporre nella mangiatoia, come quella notte facesti a Betlem, il Pane vivo disceso dal cielo. Perché solo chi mangia di quel pane non avrà più fame in eterno. (Mons. Tonino Bello) </li>
</ul>
</p>

<p>
<ul>
<li>Asciuga, Bambino Gesù, le lacrime dei fanciulli! Accarezza il malato e l'anziano! Spingi gli uomini a deporre le armi e a stringersi in un universale abbraccio di pace! Invita i popoli, misericordioso Gesù, ad abbattere i muri creati dalla miseria e dalla disoccupazione, dall'ignoranza e dall'indifferenza, dalla discriminazione e dall'intolleranza. Sei Tu, Divino Bambino di Betlemme, che ci salvi liberandoci dal peccato. Sei Tu il vero e unico Salvatore, che l'umanità spesso cerca a tentoni. Dio della Pace, dono di pace all'intera umanità, vieni a vivere nel cuore di ogni uomo e di ogni famiglia. Sii Tu la nostra pace e la nostra gioia! Amen. (Giovanni Paolo II)</li>
</ul>
</p>

<p>
<ul>
<li>O Emmanuele, tu sei il Dio con noi! Adoriamo il Dio della vita inginocchiamoci dinanzi al presepe contempliamo il divino mistero. Le antiche promesse sono avverate: questa è la tua fedeltà, o Dio, questo è il tuo amore per noi. È Natale nel mondo è Natale di vita di pace e di bontà. È Natale nel cuore di tutti ad ognuno la sua luce, ad ognuno la sua stella, tutti insieme a cantare: O Emmanuele, tu sei il Dio con noi!</li>
</ul>
</p>

<p>
<ul>
<li>O Gesù, che ti sei fatto Bambino per venire a cercare e chiamare per nome ciascuno di noi, tu che vieni ogni giorno e che vieni a noi in questa notte, donaci di aprirti il nostro cuore. Noi vogliamo consegnarti la nostra vita, il racconto della nostra storia personale, perché tu lo illumini, perché tu ci scopra il senso ultimo di ogni sofferenza, dolore, pianto, oscurità. Fa' che la luce della tua notte illumini e riscaldi i nostri cuori, donaci di contemplarti con Maria e Giuseppe, dona pace alle nostre case, alle nostre famiglie, alla nostra società! Fa' che essa ti accolga e gioisca di te e del tuo amore. (Carlo Maria Martini, 24/12/1995)</li>
</ul>
</p>

<p>
<ul>
<li>Vieni Gesù, la tua venuta a Betlemme portò gioia al mondo e ad ogni cuore d'uomo. Vieni a donarci la stessa gioia, la stessa pace; quella che brami darci. Vieni per darci la buona novella che Dio ci ama, che Dio è amore. Allo stesso modo tu vuoi che ci amiamo vicendevolmente, che diamo la nostra vita gli uni per gli altri, come tu hai dato la tua. Fa' che, guardando la mangiatoia, ci lasciamo conquistare dal tuo tenero amore e lo viviamo tra noi. Amen. (Madre Teresa di Calcutta)</li>
</ul>
</p>

<p>
<ul>
<li>Nel tuo infinito amore ci hai dato l'unigenito tuo Figlio fattosi carne per opera dello Spirito nel seno purissimo della Vergine Maria e nato a Betlemme duemila anni or sono. Egli si è fatto nostro compagno di viaggio, e ha dato nuovo significato alla storia, che è un cammino fatto insieme nel travaglio e nella sofferenza, nella fedeltà e nell'amore, verso quei nuovi cieli e quella nuova terra in cui tu, vinta la morte, sarai tutto in tutti. Amen. (Giovanni Paolo II)</li>
</ul>
</p>

<p>
<ul>
<li>Gesù, dolce Bambino, tu sei ricco di amore e santità. Tu vedi le mie necessità. Tu sei fiamma di carità: purifica il mio cuore da tutto ciò che non è conforme al tuo cuore santissimo. Tu sei la santità increata: ricolmami di grazie fecondatrici di progresso vero nello spirito. Vieni Gesù, ho tante cose da dirti, tante pene da confidarti, tanti desideri, tante promesse, tante speranze. Ti voglio adorare, ti voglio baciare in fronte, o piccolo Gesù, mio Salvatore. Voglio darmi a te per sempre. Vieni, o Gesù, non tardare oltre. Accetta il mio invito. Vieni! Amen.</li>
</ul>
</p>

<p>
<ul>
<li>Vieni Bambino Gesù, vieni nella famiglie, vieni nei nostri cuori, vieni a proteggere la vita nascente, vieni nei cuori dei bambini. Con la tua nascita, Gesù Bambino, hai rinnovato la famiglia: oggi ogni bimbo, ogni mamma e papà vengono a te con fede e con amore e ti riconoscono Re e Salvatore.</li>
</ul>
</p>

<p>
<ul>
<li>Vieni di notte, ma nel nostro cuore è sempre notte: e, dunque, vieni sempre, Signore. Vieni in silenzio, noi non sappiamo più cosa dirci: e, dunque, vieni sempre, Signore. Vieni in solitudine, ma ognuno di noi è sempre più solo: e, dunque, vieni sempre, Signore. Vieni, figlio della pace, noi ignoriamo cosa sia la pace: e, dunque, vieni sempre, Signore. Vieni a liberarci, noi siamo sempre più schiavi: e, dunque, vieni sempre, Signore. Vieni a consolarci, noi siamo sempre più tristi: e, dunque, vieni sempre, Signore. Vieni a cercarci, noi siamo sempre più perduti: e, dunque, vieni sempre, Signore, Vieni, Tu che ci ami: nessuno è in comunione col fratello se prima non è con Te, o Signore. Noi siamo lontani, smarriti, né sappiamo chi siamo, cosa vogliamo: vieni, Signore, vieni sempre, Signore. (David Maria Turoldo)</li>
</ul>
</p>

<p>
<ul>
<li>ORAZIONE Rivelata da Maria Santissima al V. P. Cirillo della Madre di Dio Carmelitano Scalzo primo apostolo della devozione al S. Bambino di Praga. O Bambino Gesù, io ricorro a Voi, e Vi prego che per l'intercessione della vostra Santa Madre, vogliate assistermi in questa mia necessità (si può esporla), perché credo fermamente che la vostra Divinità mi può soccorrere. Spero con tanta fiducia di ottenere la vostra santa grazia. Vi amo con tutto il mio cuore e con tutte le forze dell'anima mia; mi pento sinceramente dei miei peccati, e Vi supplico, o buon Gesù, a darmi la forza di trionfarne. Propongo di non offendervi più, e a Voi mi offro disposto a tutto soffrire, anziché darvi il minimo disgusto. D'ora innanzi voglio servirvi con ogni fedeltà, e, per amor vostro, o Divin Bambino, io amerò il mio prossimo come me stesso. Pargoletto onnipotente, Signore Gesù, io di nuovo Ve ne scongiuro, assistetemi in questa circostanza... Fatemi la grazia di possedervi eternamente con Maria e Giuseppe, e di adorarvi con gli Angeli santi nella Corte del Cielo. Così sia.</li>
</ul>
</p>

<p>
<ul>
<li>PREGHIERA A GESÙ BAMBINO DI PRAGA Per le cause disperate (di Mons. Janssens, Arciv. della Nuova Orleans) O amatissimo Gesù, che ci amate teneramente e che formate il vostro più gran piacere nel dimorar fra noi, io benché indegnissimo di essere da Voi rimirato con amore, pure mi sento attirato a Voi, perché amate di perdonare e concedere il vostro amore. Tante grazie e benedizioni sono state ottenute da quelli che Vi hanno invocato con fiducia, ed io, inginocchiato in spirito dinanzi alla vostra miracolosa Immagine di Praga, qui depongo il mio cuore, con tutte le sue domande, i suoi desideri, le sue speranze e specialmente.... Rinchiudo nel vostro piccolo, ma misericordiosissimo Cuore questa domanda. Governatemi e disponete di me e dei miei cari come piacerà alla vostra santa volontà, mentre so che non ordinate nulla che non sia per il nostro bene. Onnipotente ed amabile Bambino Gesù, non ci abbandonate, ma benediteci, e proteggeteci sempre. Così sia. Tre Gloria al Padre</li>
</ul>
</p>

<p>
<ul>
<li>ORAZIONE AL S. BAMBINO (per implorare aiuto nelle circostanze dolorose della vita) O splendore eterno del divin Padre, sospiro e conforto dei credenti, Santo Bambino Gesù, di gloria incoronato, deh! abbassa il tuo sguardo di bontà su tutti coloro che a te ricorrono fiduciosi. Mira quante calamità ed amarezze, quante spine e dolori intrecciano il nostro esilio. Abbi pietà di chi tanto soffre quaggiù! Pietà di coloro che piangono per qualche sventura: di coloro che languiscono e gemono su un letto di dolore: di coloro che son fatti segno d'ingiusta persecuzione: delle famiglie senza pane o senza pace: pietà infine di tutti quelli che, nelle varie prove della vita, in te fidenti, implorano il tuo soccorso divino, le tue celesti benedizioni. O Santo Bambino Gesù, in te solo l'anima nostra, trova il vero conforto! Da te solo si può attendere la tranquillità interiore, quella pace che allieta e conforta. Volgi, o Gesù, sopra di noi il tuo sguardo pietoso; mostraci il tuo sorriso divino; alza la tua destra soccorritrice; e allora, per quanto amare possano essere le lacrime di questo esilio, si muteranno in una rugiada di consolazione! O Santo Bambino Gesù, conforta ogni cuore afflitto, e a noi dona tutte le grazie di cui abbiamo bisogno. Così sia.</li>
</ul>
</p>

<p>
<ul>
<li>PREGHIERA AL BAMBIN GESU’ (F. Cirillo, OCD) O Gesù, che hai voluto farti bambino, mi avvicino a te con fiducia. Credo che il tuo amore premuroso prevenga ogni mia necessità, e anche per l'intercessione della tua santa Madre, tu possa veramente venire incontro a ogni mia necessità, spirituale e materiale, se ti prego secondo la tua volontà. Ti amo con tutto il cuore e con tutte le forze del mio animo. Ti chiedo perdono se la mia debolezza mi induce al peccato. Ripeto con il tuo vangelo Signore, se tu vuoi puoi guarirmi. A te lascio decidere il come e il quando. Sono disposto anche ad accettare la sofferenza, se questa è la tua volontà, ma aiutami a non indurirmi in essa, rendendola infruttuosa. Aiutami a essere servitore fedele, e ad amare, per amor tuo, divino Bambino, il mio prossimo come me stesso. Bambino onnipotente, ti prego con insistenza di assistermi in questo momento nella mia attuale circostanza. (qui si può esprimere) Donami la grazia di rimanere in te, di essere posseduto e possederti interamente, con i tuoi genitori, Maria e Giuseppe, nella lode eterna dei tuoi celesti servitori. Amen.</li>
</ul>
</p>

<p>
<ul>
<li>PREGHIERA DELL’AMMALATO A GESU’ BAMBINO O caro e dolce Bambino Gesù, ecco un povero sofferente che, sorretto dalla più viva fede, caldamente invoca il tuo divino aiuto a rimedio delle sue infermità. In Te ripongo tutta la mia fiducia. So che Tu puoi tutto, e che sei tanto misericordioso, anzi la stessa misericordia infinita. Grande Piccino, per la tua virtù divina, per l'immenso amore che porti ai sofferenti, agli afflitti, a tutti i bisognosi, ascoltami, benedicimi, soccorrimi, consolami. Amen. Tre Gloria al Padre</li>
</ul>
</p>

<p>
<ul>
<li>PREGHIERA DEI BAMBINI A GESU’ BAMBINO Gesù Bambino Amor Divino Verbo incarnato Ricordati di noi Tu che ci hai Creato.</li>
</ul>
</p>

<p>
<ul>
<li>Il tuo Natale, Signore, è anche il mio. Natale di gioia, di pace, di speranza. Natale atteso da secoli, giorno di luce per i profeti, i poveri, i semplici e i sofferenti. Sei venuto, Signore, non hai deluso, sei stato fedele, buono, ineffabile nel tuo amore. All'umanità tutta hai guardato, agli uomini di allora, di oggi, di sempre, e anche a me. Non ti ha fermato nessuno, non ti ha fermato nulla: non ti ha fermato la povertà, l'indifferenza, l'esilio, il peccato degli uomini, neppure il mio peccato. Tu sei buono, Signore, e grande è il tuo amore per noi. Cantano "gloria" gli angeli, cantano "gloria" le genti, canto anch'io il mio inno di lode, di gratitudine e di speranza. E ti prego, Signore Gesù: dona a tutti noi, tuoi figli, tuoi fratelli, tuoi amici, di saper capire, di saper accogliere, di saper vivere il tuo dono, il tuo amore, la tua luce, la tua pace, l'unica vera pace. Ai soli, Signore, e sono tanti, a quanti soffrono l'ingiustizia, la violenza, la paura, la disoccupazione, un passato di delusioni, un futuro incerto, e sono tanti; ai giovani senza ideali, amareggiati, arrabbiati, finiti, senza amore, senza lavoro, senza amicizia, senza accoglienza, e sono tanti; alle famiglie povere in cui manca tutto, alle famiglie ferite da divisioni, rapimenti, lutti, alle famiglie che attendono chi non tornerà, e sono tante; a tutti i ragazzi, a tutti i giovani, a tutti gli uomini e le donne dona la pace, dona un cuore che sappia amare, perdonare, aiutare, soffrire con Te; dona la forza di rispondere alla violenza, all'odio, all'indifferenza con la tua parola, con la tua legge: parola di pace, legge di amore. Dona a quanti credono in Te, Signore, che ti hanno atteso, che ti aprono la mente e la casa, dona a tutti noi, Signore, il coraggio di farci piccoli e semplici per servire come Te, per amare come Te, per parlare di Te. Donaci, o Signore, di vivere il Natale come Maria tua Madre tutta santa. Donaci di porgere nel tuo nome una mano a chi soffre, il cuore a chi cerca, la vita a chi non sa che Tu sei qui, tra noi e cammini con noi. Questo Natale, o Signore, sia per tutti come il tuo: la vita che torna e la speranza che fa camminare. (Mons.Fortunato Spertini )</li>
</ul>
</p>

<p>
<ul>
<li>Sono nato nudo, dice Dio, perché tu sappia spogliarti di te stesso. Sono nato povero, perché tu possa considerarmi l’unica ricchezza. Sono nato in una stalla, perché tu impari a santificare ogni ambiente. Sono nato debole, dice Dio, perché tu non abbia mai paura di me. Sono nato per amore, perché tu non dubiti mai del mio amore. Sono nato di notte, perché tu creda che io posso illuminare qualsiasi realtà. Sono nato persona, dice Dio, perché tu non abbia mai a vergognarti di essere te stesso. Sono nato uomo, perché tu possa essere “dio”. Sono nato perseguitato, perché tu sappia accettare le difficoltà. Sono nato nella semplicità, perché tu smetta di essere complicato. Sono nato nella tua vita, dice Dio, per portare tutti alla casa del Padre. (Lambert Nolen)</li>
</ul>
</p>

<h5>Quotes</h5>

<p>
<ul>
<li>Anche se Cristo nascesse mille volte a Betlemme, a nulla ti gioverà se non nasce almeno una volta nel tuo cuore. (A. Silesius)</li>
<li>Il primo livello di sapienza è saper tacere, il secondo è saper esprimere molte idee con poche parole, il terzo è saper parlare senza dire troppo e male … si deve parlare solo quando si ha qualcosa da dire, che valga veramente la pena, o perlomeno, che valga più del silenzio. (H.H. Mamani)</li>
<li>Dove c’è abbondanza di parole c’è carenza di intelligenza (India)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Poesia</h5>

<p>
È nato! Alleluia! / È nato il sovrano bambino, / è nato! Alleluia, alleluia! / La notte che già fu sì buia / risplende di un astro divino. / Orsù, cornamuse, più gaie / suonate! Squillate, campane! / Venite, pastori e massaie, / o genti vicine e lontane! / Non sete, non molli tappeti, / ma come nei libri hanno detto / da quattromill’anni i profeti, / un poco di paglia ha per letto. / Da quattromill’anni s’attese / quest’ora su tutte le ore. / È nato, è nato il Signore! / È nato nel nostro paese. / Risplende d’un astro divino / la notte che già fu sì buia. / È nato il Sovrano Bambino, / è nato! Alleluia, alleluia! (Guido Gozzano)
</p>

<p>
Infinito splendore, di Iole Chessa Olivares / Come un fiume di mosche il nostro andare sporca l’amore nel riflusso più non parlano gli angeli. Chiusi nell’ala a distanza seguono il cuore libero dell’uomo infedele alla sua linfa di respiro in respiro disarmonia colpevole impuro, silenzioso pianto. Tu, seminatore del mondo in noi così disabitati risveglia ancora una volta l’ansimare sfuggente che si fa carne, la creatura di silenzio remota, chiusa in povertà d’anima anche se in grembo alla perla al suo infinito splendore.
</p>

<h5>Dixit</h5>

<p>
<ul>
<li>le è fermarsi a contemplare quel Bambino, il Mistero di Dio che si fa uomo nell’umiltà e nella povertà, ma è soprattutto accogliere ancora di nuovo in noi stessi quel Bambino, che è Cristo Signore, per vivere della sua stessa vita, per far sì che i suoi sentimenti, i suoi pensieri, le sue azioni, siano i nostri sentimenti, i nostri pensieri, le nostre azioni. </li>
</ul>
Celebrare il Natale è quindi manifestare la gioia, la novità, la luce che questa Nascita ha portato in tutta la nostra esistenza, per essere anche noi portatori della gioia, della vera novità, della luce di Dio agli altri. (papa Benedetto XVI)
</p>

<h5>Aivanhov</h5>

<p>
<b>25/12/2001</b> Ogni anno, il 25 dicembre, il mondo cristiano festeggia la nascita di Gesù, e in tutte le chiese si prepara il presepio con il Bambinello adagiato su un po' di paglia, Maria e Giuseppe che vegliano su di lui con l'asinello e il bue. Nessuno dimenticherebbe mai l'asinello e il bue, poiché sono strettamente legati alla nascita di Gesù. Perché? Perché questa rappresentazione è simbolica. Essa corrisponde ad alcuni processi che avvengono all'interno dell'essere umano. La stalla rappresenta il corpo fisico. Il bue rappresenta la forza sessuale. Quanto all'asino, rappresenta quello che viene chiamato il vecchio Adamo: egocentrico, testardo, ostinato, ma buon servitore. Quando l'uomo decide di perfezionarsi per far nascere il Cristo dentro di sé, comincia a entrare in conflitto con le forze della sua natura inferiore e della sua sessualità, che dovrebbe invece dominare e metterle al servizio del Bambino divino. Per questa ragione si dice che, nella stalla, il bue e l'asino respiravano sul Bambino Gesù e lo scaldavano con il loro fiato... Quando l'essere umano riesce a trasmutare dentro di sé l'asino e il bue, essi vengono a riscaldare e ad alimentare il bambino appena nato. Tutti coloro che sono riusciti a far nascere il Cristo dentro di sé vengono serviti dalle forze della loro natura inferiore e della loro sessualità. Esse sono straordinariamente utili se si è capaci di utilizzarle per tale lavoro. 
</p>

<p>
<b>25/12/2002</b> La creazione è l'opera dei due principi maschile e femminile. Quando questi due poli si trovano in presenza l'uno dell'altro si mettono al lavoro. Poiché tale legge si applica a tutte le regioni dell'universo, dirige il comportamento degli esseri umani. Quando un uomo e una donna si incontrano il principio maschile diventa attivo, dinamico, mentre quello femminile diventa ricettivo. Gli Iniziati che si spingono sempre più lontano nella comprensione di tutti i fenomeni naturali, hanno imparato ad utilizzare tale legge nella vita spirituale per risvegliare certe qualità in sé stessi. Nella vita spirituale non si tratta naturalmente più di uomini e donne, ma dei principi divini. Così, per sviluppare in sé le qualità femminili di ricettività, di umiltà, di dolcezza, di bontà e di obbedienza l'iniziato si mette in contatto con il principio maschile, il Padre celeste. Per sviluppare le qualità maschili: la forza, la volontà, l'audacia entra in contatto con il principio femminile, la Madre divina. È lavorando alternativamente sulle potenze maschili e femminili che l'Iniziato è capace di mettere un giorno al mondo il bambino divino: il Cristo. 
</p>

<p>
<b>25/12/2003</b> Che cosa festeggiamo a Natale? L'unione dell'anima e dello spirito. L'anima e lo spirito si uniscono per mettere al mondo un germe che è il punto di partenza, dentro di noi, di una nuova coscienza. Questa coscienza si manifesta come una luce interiore che caccia le tenebre, come un calore talmente intenso che, anche se il mondo intero ci abbandona, non ci sentiamo mai soli, come una vita abbondante che facciamo sgorgare ovunque andiamo. Questa coscienza si accompagna ad un afflusso di forze che vogliamo consacrare all'edificazione e alla costruzione del Regno di Dio, e ci dona allo stesso tempo la gioia straordinaria di sentirci in collegamento con tutto l'universo, con tutte le anime evolute, di far parte di questa immensità... Infine abbiamo la certezza che nessuno può toglierci questa gioia. In India questo stato di coscienza si chiama buddhico, mentre i cristiani lo chiamano "nascita del Cristo". 
</p>

<p>
<b>25/12/2004</b> Lo scopo della vita spirituale è fare nascere in noi il Principio divino, il Cristo. È un lavoro lungo e difficile, ma nel momento in cui si produce questo avvenimento, la nascita del Cristo, non possiamo sbagliarci. Come se il Cielo si aprisse davanti a noi, avremo la rivelazione di una presenza che ci sostiene, ci illumina, ci protegge, ci fa gioire. Anche nelle circostanze più terribili, quando siamo più scoraggiati, sentiamo che nonostante tutto siamo aiutati. Sì, è la sensazione di una presenza, di una fiamma che non si spegne mai. Anche se non abbiamo bisogno del suo intervento, sentiremo che è sempre presente, a nostra disposizione e, nel momento in cui ne avremo bisogno, ci darà tutta la sua luce e tutto il suo calore.
</p>

<p>
<b>25/12/2005</b> Perché si festeggia il Natale all’inizio dell’inverno? La risposta si trova nel Libro della Natura. Ogni vita comincia da un seme: un seme sepolto nell’oscurità della terra o nel ventre di una donna. L’inverno è la stagione in cui, nelle sementi messe nella terra, si fa un lungo lavoro di germinazione che terminerà in primavera, allo sbocciare di una moltitudine di esistenze nuove. Un lavoro identico si compie nella psiche di ogni essere: in quella terra nera che è la natura inferiore, il seme del Sé divino, il Cristo, deve cominciare a germinare. La notte di Natale, i cristiani celebrano questo avvenimento. Sì, proprio di notte, a mezzanotte, nel momento della più grande oscurità ha luogo una nascita. Ecco perché, malgrado il freddo e l’oscurità, Natale è anche la festa della luce. 
</p>

<p>
<b>25/12/2006</b> Anche se ciò che è stato scritto nei Vangeli a proposito della nascita di Gesù non corrisponde alla realtà storica, è assolutamente vero dal punto di vista simbolico ed esoterico, ed è questo che è importante per noi. Quando il Cristo Bambino nasce nell’anima del discepolo, gli spiriti celesti si mettono al suo servizio, poiché quel bambino è il Bambino regale, e tutto il Cielo viene ad ammirarlo e a portargli ciò di cui ha bisogno. Quello che conta non è se ci siano stati veramente una stella, degli angeli, dei pastori, una mangiatoia con un asino e un bue, poiché dal punto di vista simbolico tutto questo rimane vero. Ogni volta che il Cristo nasce in un’anima, la stella è presente, gli angeli cantano e i Magi vengono ad inchinarsi e a portare dei doni.
</p>

<p>
<b>25/12/2007</b> Il discepolo di un Insegnamento iniziatico ha come compito quello di costruire il suo corpo spirituale, grazie al quale nascerà una seconda volta. Egli già possiede l’idea: il Regno di Dio e la sua Giustizia, la perfezione, l’armonia celeste; adesso gli rimane il compito di accumulare i materiali per costruire l’edificio. In realtà, dal momento che l’idea è già presente, i materiali arriveranno automaticamente: lo capite?…Dall’istante in cui avete l’idea, il piano, e lo esponete, esso attira dal cosmo tutti gli elementi che vengono a ripartirsi secondo le linee direttrici di quel piano. Quanto a voi, dovete soprattutto mantenere fermamente il piano nel vostro cuore e nella vostra anima, e orientare tutte le vostre attività secondo quel piano. È così che in voi si forma il vostro corpo spirituale: il corpo di gloria, il corpo del Cristo. Ciò che viene chiamata “la seconda nascita” è la formazione, da parte dell’essere umano, di quel corpo luminoso che gli permette di vivere e di agire nel piano spirituale.
</p>

<p>
<b>25/12/2008</b> Come lo spazio, così anche il tempo ha quattro punti cardinali che sono, nel corso dell’anno, i due equinozi e i due solstizi. Il 21 dicembre, ha luogo il solstizio d’inverno, presieduto dall’Arcangelo Gabriel; e il 25 dicembre, la festa del Natale celebra una nascita, vale a dire una concretizzazione, una discesa nella materia. L’Arcangelo Gabriel dirige le forze che hanno la proprietà di condensare la materia. Per tale ragione, nell’Albero sefirotico, egli è l’Arcangelo di Iesod, la regione della Luna. A differenza del Sole, che dilata, disperde, distribuisce, la Luna comprime, contrae, condensa; se non le fosse impedito da altre influenze, essa pietrificherebbe ogni vita nelle piante, negli animali e negli esseri umani. Gli Iniziati, che sono istruiti in questa Scienza, cercano di utilizzare questo periodo del solstizio d’inverno per concretizzare le loro idee, i loro progetti, poiché questo è il momento in cui sulla terra ha luogo una nascita. Le altre feste cardinali corrispondono ad altri processi: la Pasqua ad una resurrezione, la festa di San Giovanni a un divampare, quella di San Michele ad una spogliazione. La festa del Natale, invece, è legata ad un'incarnazione, ed è per questo motivo che la tradizione ha situato in inverno la nascita del Cristo, nella persona di Gesù. 
</p>

<p>
<b>25/12/2009</b> Prima di lasciare i suoi discepoli, Gesù disse loro: «Ora io vado verso Colui che mi ha inviato. Ho ancora molte cose da dirvi, ma non le potete portare adesso. Quando sarà venuto il Consolatore, lo Spirito di Verità, vi condurrà in tutta la verità». Queste parole di Gesù significano che soltanto lo Spirito ci può dare la vera comprensione del Suo insegnamento. Dobbiamo quindi meditare sul messaggio evangelico, e impregnarcene legandoci alle entità celesti al fine di esaltare la sua essenza in noi stessi. Il giorno in cui riusciremo a sentire le grandi verità contenute nei Vangeli come delle realtà vive e attive, tutto il nostro essere interiore ne sarà purificato, illuminato, rigenerato. Sì, perché quelle vibrazioni provenienti dal mondo dell’anima e dello spirito vengono percepite dal nostro intero essere, e allora qualcosa che sonnecchiava in noi si risveglia e si mette in moto. I testi evangelici – benché certi eruditi ne critichino spesso lo stile – sono paragonabili a correnti di forze che hanno il potere di risvegliare la nostra anima a una vita nuova. È ciò che si chiama “la seconda nascita”, la nascita del Cristo. 
</p>

<p>
<b>25/12/2010</b> Una nascita altro non è che il passaggio dall'invisibile al visibile, dall'immateriale al materiale, dal pensiero alla realizzazione. Nel nostro corpo, è la Luna, principio femminile per eccellenza, che presiede a tutte le forme di incarnazione. In inverno, periodo durante il quale le notti sono più lunghe e la vita della natura rallenta, le condizioni sono meno propizie alle manifestazioni esteriori, e più favorevoli invece alla vita interiore: l'uomo è spinto ad entrare in se stesso per preparare la nascita di quel bambino di luce che alcune tradizioni hanno simbolizzato con una perla. La perla, che viene dal mare, è, come il mare, in relazione con la Luna. Sull'Albero sefirotico, l'ostrica perlifera è Iesod, la sefirah dove si trova la Luna. Nel corpo cosmico, Iesod rappresenta gli organi genitali. È lì che la perla deve formarsi. Quella perla rappresenta la quintessenza più pura dell'amore. L'ostrica perlifera è il principio femminile che mette al mondo una perla: il bambino divino.
</p>

<p>
<b>25/12/2011</b> La nascita di Gesù è stato un avvenimento storico di un'importanza capitale. Ma se fosse stato sufficiente che Gesù nascesse duemila anni fa, perché mai il Regno di Dio non è ancora giunto sulla terra? Guerre, miserie, malattie... tutto questo dovrebbe essere scomparso…Il vero discepolo sa che la notte di Natale il Cristo nasce nel mondo sotto forma di luce, di calore e di vita, e prepara le condizioni adatte affinché il Fanciullo divino possa nascere anche in lui. Sì, perché si potrà rileggere la storia della nascita di Gesù quante volte si vorrà, e cantare «È nato il divino Bambino», ma finché il Cristo non nasce in noi, tutto ciò non servirà a niente. Sta ora a ciascuno avere il desiderio di far nascere il Cristo nella propria anima e di diventare come Lui, affinché la terra sia tutta popolata dal Cristo! È questo che Gesù chiedeva quando diceva: «Chi crede in me farà le opere che io faccio e ne farà anche di più grandi». Ebbene, dove sono le opere più grandi di quelle di Gesù? Mostratemele…Per alcuni, il Cristo è già nato e per altri nascerà presto… Tutto sta nel preparare delle condizioni.
</p>

<p>
<b>25/12/2012</b> Ciò che chiamiamo “spirito” e “anima” sono due realtà in noi che corrispondono ai due grandi principi creatori: il principio maschile e il principio femminile, che vengono denominati “Spirito cosmico” e “Anima universale”. Ecco perché, come loro, noi pure siamo dei creatori. Sì, anche noi abbiamo il potere di creare, ma ad una condizione: che offriamo ai due principi in noi – maschile e femminile, vale a dire al nostro spirito e alla nostra anima – tutte le condizioni per potersi manifestare. Le attività che fanno di noi dei veri creatori sono la preghiera, la meditazione, la contemplazione e l’identificazione. Spinti dal desiderio di elevarci per penetrare l’Anima universale – ossia quella luce che è la materia stessa della Creazione – la fecondiamo attraverso il nostro spirito. La nostra anima riceve allora i semi dello Spirito cosmico e mette al mondo dei figli divini: l’ispirazione, la gioia, gli atti di giustizia, di bontà e di nobiltà. E la festa del Natale ha anche questo significato.
</p>

<p>
<b>25/12/2013</b> Un'anima che viene a incarnarsi sulla terra ha legami non solo con il mondo degli uomini, ma anche con il regno animale, vegetale e minerale, e ha pure dei legami con gli angeli e gli arcangeli. Per la maggior parte degli umani è difficile spezzare certi legami e svilupparne altri per rimanere legati unicamente al Cielo e agli esseri più evoluti, poiché quei legami, che essi ignorano, hanno numerose ramificazioni. Potete essere malati fisicamente o psichicamente senza che ne siate la causa diretta, ma solo perché in passato avete creato dei legami con certi esseri di evoluzione inferiore, i quali ora devono attraversare determinate prove per liberarsi, e voi lo percepite a causa di quei legami. Si può affermare che esistono numerose famiglie psichiche e spirituali. Anche se vi ritenete indipendenti e liberi, potete essere membri di più famiglie, e con i vostri pensieri e i vostri desideri siete legati ad esse. Quando vi staccate da una debolezza, da un vizio, quando avete vinto una tentazione o siete sfuggiti a una schiavitù, provate una gioia nuova. È come una nuova nascita: venite accolti nella famiglia degli esseri di luce. 
</p>

<p>
<b>25/12/2014</b> Ogni anno, il 25 dicembre a mezzanotte, i cristiani celebrano la nascita di Gesù. È Natale. Non esiste alcuna prova che Gesù sia nato un 25 dicembre o in inverno, e non si è del tutto certi neppure dell'anno... Ma, così come la collocazione della Pasqua, il posto che il Natale occupa sul calendario ci porta a comprendere che questa festa deve essere interpretata simbolicamente. L'inverno è la stagione in cui, nei semi che sono stati interrati, avviene un lungo lavoro di germinazione che culminerà, in primavera, nella nascita di una moltitudine di nuove esistenze. Un lavoro analogo avviene nella psiche di ogni essere: in quella terra oscura che è la sua natura inferiore, la semenza del Sé divino, del Cristo, deve iniziare a germinare. È questo l'evento che i cristiani celebrano a Natale: a mezzanotte, nel momento di maggiore oscurità, ha luogo una nascita. Ecco perché, nonostante il freddo e l'oscurità, Natale è anche la festa della luce. Alcuni diranno che non sono cristiani e che non hanno nulla a che fare con la nascita del Cristo. Ebbene, le diano pure un altro nome, se preferiscono: qualunque sia la loro religione – e anche se non ne hanno alcuna – tutti gli esseri umani sono stati creati a immagine di Dio, e quell'immagine è in loro stessi come un germoglio che essi devono cercare, per farlo fiorire. 
</p>

<p>
<b>25/12/2015</b> L’inverno ha inizio nel momento in cui il sole entra nella costellazione del Capricorno, che è un segno di terra. Simbolicamente, il Capricorno è collegato alle vette, ai picchi rocciosi, ma anche alle caverne profonde, alle grotte che si aprono nelle viscere della terra, dove lentamente si formano i cristalli e le pietre preziose. L'immagine delle viscere della terra merita di essere meditata, poiché ci istruisce sull’analogia che esiste fra la terra e l’essere umano. È infatti nelle proprie viscere che la donna porta e forma il suo bambino. Ed è ancora nelle viscere – il centro Hara – che il Cristo-Bambino un giorno dovrà formarsi in ciascuno di noi. Durante il resto dell’anno la natura è in grande attività, ma all’avvicinarsi dell’inverno i giorni si accorciano, le notti si allungano e molti lavori si fermano: è il momento del raccoglimento, della meditazione. Questo acquietarsi di tutta la natura ci invita a entrare profondamente in noi per preparare le condizioni della nascita del Bambino divino.
</p>

<p>
<b>25/12/2016</b> Ogni anno, il 25 dicembre, la cristianità festeggia la nascita di Gesù, e in tutte le chiese viene allestito un presepio. Il bambino è lì, disteso sulla paglia, su di lui vegliano Maria e Giuseppe, e con loro un asinello e un bue. Non ci si dimenticherebbe mai dell'asinello e del bue! Ma questi due animali sono simboli che vanno interpretati; corrispondono a determinati processi che si svolgono nell'essere umano stesso. La stalla è il corpo fisico, e il bue la forza sessuale. Quanto all'asino, esso rappresenta quello che la tradizione chiama “il vecchio Adamo”, egocentrico, testardo, cocciuto, ma buon servitore, ossia la natura inferiore, la personalità. L'essere umano che decide di lavorare per far nascere il Cristo dentro di sé, comincia a entrare in conflitto con le forze della sua natura inferiore e della sua sessualità. Sono queste forze che egli deve dominare per metterle al servizio del Bambino divino. Ecco perché sta scritto che, nella stalla, il bue e l'asino soffiavano sul bambino e lo riscaldavano con il loro fiato... Dunque, quando l'essere umano riesce a trasmutare gli istinti rappresentati in lui dall'asino e dal bue, questi vengono a riscaldare e a servire il nuovo nato. Tutti coloro che sono riusciti a far nascere il Cristo in se stessi saranno sostenuti dalle forze della loro natura inferiore e della loro sessualità, poiché queste sono forze straordinariamente benefiche, ma a condizione di saperle mettere al lavoro. 
</p>

<p>
<b>25/12/2017</b> Che cosa festeggiamo a Natale? L’unione dell’anima e dello spirito. L’anima e lo spirito si uniscono per mettere al mondo un germe che in noi è il punto di partenza di una nuova coscienza. Questa coscienza si manifesta come una luce interiore che scaccia le tenebre... come un calore così intenso che se anche il mondo intero ci abbandonasse, non ci sentiremmo mai soli… come una vita abbondante che facciamo scaturire ovunque ci conducono i nostri piedi. Questa coscienza si accompagna a un afflusso di energie pure che ci incitano a lavorare per la venuta del Regno di Dio. In questo lavoro noi scopriamo la gioia straordinaria di sentirci in collegamento con tutto l’universo, con tutte le anime evolute, e di far parte di quell’immensità, e abbiamo la certezza che niente e nessuno può toglierci quella gioia. In India, questo stato viene chiamato “coscienza buddhica”. Presso i cristiani è chiamato “nascita del Cristo”.
</p>

<p>
<b>25/12/2018</b> Un'anima che viene a incarnarsi sulla terra ha legami non solo con il mondo degli uomini, ma anche con il regno animale, vegetale e minerale, e ha pure dei legami con gli angeli e gli arcangeli. Per la maggior parte degli umani è difficile spezzare certi legami e svilupparne altri per rimanere legati unicamente al Cielo e agli esseri più evoluti, poiché quei legami, che essi ignorano, hanno numerose ramificazioni. Potete essere malati fisicamente o psichicamente senza che ne siate la causa diretta, ma solo perché in passato avete creato dei legami con certi esseri di evoluzione inferiore, i quali ora devono attraversare determinate prove per liberarsi, e voi lo percepite a causa di quei legami. Si può affermare che esistono numerose famiglie psichiche e spirituali. Anche se vi ritenete indipendenti e liberi, potete essere membri di più famiglie, e con i vostri pensieri e i vostri desideri siete legati ad esse. Quando vi staccate da una debolezza, da un vizio, quando avete vinto una tentazione o siete sfuggiti a una schiavitù, provate una gioia nuova. È come una nuova nascita: venite accolti nella famiglia degli esseri di luce. 
</p>

<p>
<b>25/12/2019</b> Non si ha alcuna certezza storica sulle circostanze della nascita di Gesù. Tuttavia, se la tradizione lo ha fatto nascere in una grotta o in una stalla, sulla paglia e non in una dimora degna della sua missione – un palazzo o un tempio – è perché il racconto di questa nascita è simbolico. Non siate stupiti se vi dico che la grotta nella quale deve nascere il bambino divino si trova anche nel nostro corpo: essa corrisponde a un centro spirituale situato circa quattro centimetri al di sotto dell’ombelico. Questo centro, che i giapponesi chiamano Hara – parola che significa “ventre” – ha un ruolo importante da giocare nella vita spirituale: è la grotta in cui deve nascere il Cristo. Forse pensavate che il Cristo può nascere solo nella nostra testa? Ma avete mai visto un bambino nascere dal cervello di sua madre?… Il ventre e le viscere non sono generalmente considerati parti nobili del corpo, ma ecco che il Creatore ha scelto proprio questo posto per il perpetuarsi dell’umanità. Ed è ancora lì che dobbiamo far nascere la nuova coscienza: il Cristo Bambino.
</p>

<p>
<b>25/12/2020</b> Che cosa festeggiamo a Natale? L'unione dell'anima e dello spirito. L'anima e lo spirito si uniscono per mettere al mondo un seme che in noi è il punto di partenza di una nuova coscienza. Tale coscienza si manifesta come una luce interiore che scaccia le tenebre, come un calore così intenso che, se anche venissimo abbandonati da tutti, non ci sentiremmo mai soli, e come una vita abbondante che facciamo zampillare ovunque ci portano i nostri passi. Questa coscienza si accompagna a un afflusso di energie pure che ci sprona a lavorare per la venuta del Regno di Dio. In questo lavoro scopriamo la gioia straordinaria di sentirci connessi a tutto l'universo e a tutte le anime evolute, di far parte di quell'immensità, e abbiamo la certezza che niente e nessuno può toglierci quella gioia. In India, tale stato viene chiamato “coscienza buddhica”, e fra i cristiani è chiamato “la nascita del Cristo”.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/LECTIO/QUOTIDIE.html'>QUOTIDIE</a>

</span>

</div>
</div>
</body>
</html>
