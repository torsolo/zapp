	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>ZZZ</h1>-->
        <h1>ZZZ</h1>

<p>
Created domenica 24 marzo 2019
</p>

<h5>SETTE AVE MARIA</h5>

<p>
La Madre di Dio rivelò a Santa Brigida che, chiun­que reciti sette "Ave Maria" al giorno meditando sui suoi dolori e sulle sue lacrime e diffonda questa devozione, godrà dei seguenti benefici: La pace in famiglia / L’illuminazione circa i misteri divini. / L'accoglimento e la soddisfazione di tutte le richieste purché siano secondo la volontà di Dio e per la salvezza della sua anima. / La gioia eterna in Gesù e in Maria.<br>
<ol type="1" start="1">
<li>Primo dolore: La rivelazione di Simeone. / Simeone li benedisse e parlò a Maria, sua madre: «Egli è qui per la rovina e la risurrezione di molti in Israele, segno di contraddizione perché siano svelati i pensieri di molti cuori. E anche a te una spada trafiggerà l’anima» (Lc 2, 34-35) / Ave Maria </li>
<li>Secondo dolore: La fuga in Egitto. / Un angelo del Signore apparve in sogno a Giuseppe e gli disse: «Alzati, prendi con te il bambino e sua madre e fuggi in Egitto, e resta là finché non ti avvertirò, perché Erode sta cercando il bambino per ucciderlo». Giuseppe, destatosi, prese con sé il bambino e sua madre nella notte e fuggì in Egitto. (Mt 2, 13-14) / Ave Maria</li>
<li>Terzo dolore: Lo smarrimento di Gesù dodicenne nel Tempio di Gerusalemme. / Gesù rimase a Gerusalemme, senza che i genitori se ne accorgessero. Credendolo nella carovana, fecero una giornata di viaggio, e poi si misero a cercarlo tra i parenti e i conoscenti. Dopo tre giorni lo trovarono nel tempio, seduto in mezzo ai dottori, mentre li ascoltava e li interrogava. Al vederlo restarono stupiti e sua madre gli disse: «Figlio, perché ci hai fatto così? Ecco, tuo padre e io, angosciati, ti cercavamo». (Lc 2, 43-44, 46, 48) / Ave Maria</li>
<li>Quarto dolore: L'incontro con Gesù sulla via del Cal­vario. / Voi tutti che passate per la via, considerate e osservate se c’è un dolore simile al mio dolore. (Lm 1, 12). «Gesù vide sua Madre lì presente» (Gv 19, 26) / Ave Maria</li>
<li>Quinto dolore: La crocifissione e morte di Gesù / Quando giunsero al luogo detto Cranio, là crocifissero Lui e i due malfattori, uno a destra e l’altro a sinistra. Pilato compose anche l’iscrizione e la fece porre sulla Croce; vi era scritto “Gesù il Nazareno, il re del Giudei” (Lc 23,33; Gv 19,19). E dopo aver ricevuto l’aceto, Gesù disse: “Tutto è compiuto!” E, chinato il capo, spirò. (Gv 19,30) / Ave Maria</li>
<li>Sesto dolore: La deposizione di Gesù tra le braccia di Maria sotto la croce. / Stavano presso la croce di Gesù sua madre, la sorella di sua madre, Maria di Clèofa e Maria di Magdàla. Gesù allora, vedendo la madre e lì accanto a lei il discepolo che egli amava, disse alla madre: «Donna, ecco il tuo figlio!». Poi disse al discepolo: «Ecco la tua madre!». E da quel momento il discepolo la prese nella sua casa. (Gv 19, 25-27) / Ave Maria</li>
<li>Settimo dolore: La sepoltura di Gesù e le lacrime e la solitudine di Maria. / Stavano presso la croce di Gesù sua madre, la sorella di sua madre, Maria di Clèofa e Maria di Magdàla. Gesù allora, vedendo la madre e lì accanto a lei il discepolo che egli amava, disse alla madre: «Donna, ecco il tuo figlio!». Poi disse al discepolo: «Ecco la tua madre!». E da quel momento il discepolo la prese nella sua casa. (Gv 19, 25-27) / Ave Maria  </li>
</ol>
</p>


<hr>

<h5>CORONA ANGELICA</h5>

<p>
Nel 1751 la serva di Dio Antonia de Astonac, religiosa carmelitana portoghese di cui è in corso il processo di beatificazione, avrebbe ricevuto una rivelazione da san Michele arcangelo, contenente la richiesta di una preghiera particolare che, recitata quotidianamente, è legata alla promessa di continua assistenza in vita, e in purgatorio dopo la morte, da parte dell'arcangelo stesso.<br>
Struttura della preghiera / La preghiera è composta da nove salutazioni, corrispondenti ai nove cori angelici. Ogni salutazione è seguita da un Padre nostro e tre Ave Maria; alla fine si recitano quattro Padre nostro, il primo in onore di san Michele, il secondo di san Gabriele, il terzo di san Raffaele e l'ultimo in onore dell'angelo custode.
</p>

<p>
<ul>
<li>O Dio, vieni in mio aiuto. O Signore, affrettati a soccorrermi. Gloria.</li>
<li>San Michele Arcangelo, difendici nella lotta, per essere salvati nell'estremo giudizio.</li>
</ul>
</p>

<p>
<ol type="1" start="1">
<li>Per intercessione di S. Michele e del celeste Coro dei Serafini, ci renda il Signore degni della fiamma di perfetta carità. Amen. Pater, tre Ave al l° Coro Angelico. </li>
<li>Per intercessione di S. Michele e del Coro Celeste dei Cherubini, voglia il Signore darci grazia di abbandonare la vita del peccato e correre in quella della cristiana perfezione. Amen. Pater, tre Ave al 2° Coro Angelico.</li>
<li>Per intercessione di S. Michele e del sacro Coro dei Troni, infonda il Signore nei nostri cuori lo spirito di vera e sincera umiltà. Amen. Pater, tre Ave al 3° Coro Angelico. </li>
<li>Per intercessione di S. Michele e del Coro Celeste delle Dominazioni, ci dia grazia il Signore di dominare i nostri sensi e correggere le depravate passioni. Amen. Pater, tre Ave al 4° Coro Angelico. </li>
<li>Per intercessione di S. Michele e del Coro Celeste delle Potestà, il Signore si degni proteggere le anime nostre dalle insidie e tentazioni del demonio. Amen. Pater, tre Ave al 5° Coro Angelico. </li>
<li>Per intercessione di S. Michele e del Coro Celeste delle ammirabili Virtù, non permetta il Signore che cadiamo	nelle tentazioni, ma ci liberi dal male. Amen. Pater, tre Ave al 6° Coro Angelico. </li>
<li>Per intercessione di S. Michele e del Coro dei Principati, riempia Dio le anime nostre dello Spirito di vera e sincera obbedienza. Amen. Pater, tre Ave al 7° Coro Angelico. </li>
<li>Per intercessione di S. Michele e del Coro celeste degli Arcangeli, ci conceda il Signore il dono della perseveranza nella Fede e nelle opere buone, per poter giungere all'acquisto della gloria del Paradiso. Amen. Pater, tre Ave all'8° Coro Angelico. </li>
<li>Per intercessione di S. Michele e del Coro celeste di tutti gli Angeli, si degni il Signore concederci di essere custoditi da essi nella presente vita mortale e poi condotti alla gloria sempiterna dei Cieli. Amen. Pater, tre Ave al 9° Coro Angelico.</li>
</ol>
</p>

<p>
<ul>
<li>1 Pater a S. Michele; 1 Pater a S. Gabriele; 1 Pater a S. Raffele; un Pater a S. Uriele; 1 Pater all'Angelo Custode. </li>
<li>Prega per noi, arcangelo san Michele, Gesù Cristo Signore nostro e saremo resi degni delle Sue promesse.</li>
<li>Dio onnipotente ed eterno, che con prodigio di bontà e misericordia, per la salvezza degli uomini hai eletto a Principe della tua Chiesa il glorioso san Michele, concedici, mediante la sua benefica protezione, di essere liberati da tutti i nostri spirituali nemici. Nell'ora della nostra morte non ci molesti l'antico avversario, ma sia il tuo arcangelo Michele a condurci alla presenza della tua divina Maestà. Amen.</li>
</ul>
</p>


<hr>

<h5>INNO ALLA SS. TRINITA’</h5>

<p>
<ul>
<li>Ave o eterno sovrano, Dio vivente, che esisti dall’eternità! Giudice tremendo e giusto, Padre sempre buono e misericordioso! A te sia resa nuova ed eterna supplica, lode, onore e gloria, per mezzo della tua Figlia vestita di sole, nostra ammirabile Madre! Amen. “Tu grande Mediatrice di grazie, - “Prega per noi”! </li>
<li>Ave, o Uomo – Dio immolato Agnello sanguinante, Re della pace, Albero della vita, tu nostro Capo, porta di ingresso al Cuore del Padre, Figlio eterno del Dio vivente, che con Colui che è, regni in eterno! A te sia data potenza, ora e nei secoli, e gloria e grandezza, e adorazione e riparazione e lode, Per mezzo della tua immacolata Genitrice, nostra ammirabile Madre! Amen. “Tu, fedele Mediatrice di grazie, - “Prega per noi!”</li>
<li>Ave, o Spirito dell’Eterno, sorgente inesauribile di santità, operante in Dio dall’eternità! Torrente del fuoco dal Padre al Figlio, Uragano impetuoso, che spiri forza, luce e fuoco nelle membra del Corpo mistico! Tu eterno incendio d’amore, Spirito di Dio che operi nei viventi, tu rosso torrente di fuoco che scorri eternamente vivo nei mortali, a te sia data gloria, potenza e bellezza ora e in tutta l’eternità per mezzo della Tua Sposa coronata di stelle, nostra ammirabile Madre! Amen. “Tu, Mediatrice di tutte le grazie: “Prega per noi”.</li>
</ul>
Questo inno venne cantato il 25 giugno 1946 a Marienfried da una grande schiera angelica durante l’apparizione della Madonna. 
</p>


<hr>

<h5>INNO TRINITA'</h5>

<p>
O Trinità infinita, cantiamo la tua gloria in questo vespro, perché nel Cristo tu ci hai resi figli e i nostri cuori sono tua dimora. / Eterno, senza tempo, sorgente della vita che non muore, a te la creazione fa ritorno nell’incessante flusso dell’amore. / Noi ti cantiamo, o immenso, in questo breve sabato del tempo che annuncia il grande giorno senza sera in cui vedremo te vivente luce. / A te la nostra lode, o Trinità dolcissima e beata, che sempre sgorghi e sempre rifluisci nel quiete mare del tuo stesso Amore. Amen.
</p>


<hr>

<h5>TRINITA'</h5>

<p>
MIO DIO, TRINITA’ CHE ADORO (della Beata suor Elisabetta della SS Trinità)<br>
Mio Dio, Trinità che adoro, aiutami a dimenticarmi interamente per fissarmi in te, immobile e tranquilla come se la mia anima fosse già nell’eternità. Niente possa turbare la mia pace né trarmi fuori di te, o mio immutabile; ma che ogni istante mi immerga sempre più nella profondità del tuo mistero. Pacifica l’anima mia, rendila tuo cielo, tua dimora prediletta e luogo del tuo riposo. Che io non ti lasci mai solo, ma ti sia presente, con fede viva, immersa nell’adorazione, pienamente abbandonata alla tua azione creatrice. Gesù, mio diletto, crocifisso per amore, io vorrei coprirti di gloria, vorrei amarti fino a morire. Ma sento la mia impotenza e ti chiedo di rivestirmi di te, di identificare la mia anima a tutti i movimenti della mia anima, di sommergermi, di invadermi, di sostituirti a me, affinché la mia vita sia un riflesso della tua  vita. Vieni in me come Adoratore, come Riparatore, come Salvatore. O Verbo eterno,Parola del mio Dio, voglio passar la vita ad ascoltarti. Voglio rendermi docile ai tuoi insegnamenti per imparare tutto da te: e poi, nelle tenebre dello spirito, nel vuoto, nell’impotenza, voglio fissare lo sguardo in te e restare nella luce del tuo splendore. O mio astro adorato, affascinami, affinché io non possa mia più sottrarmi alla tua luce. O fuoco divorante, Spirito d’amore, sopravvieni in me, affinché si faccia nella mia anima come una nuova incarnazione del Verbo, ed io gli sia una umanità aggiunta in cui egli rinnovi il suo mistero. E Tu, o Padre, degnati di curvarti verso la tua povera creatura, e vedi in essa il Diletto in cui hai messo tutte le tue compiacenze. O miei Tre, mio Tutto, mia Beatitudine, Solitudine infinita, immensità in cui mi perdo, io mi do a voi come una preda: immergetevi in me, affinché io mi immerga in voi, aspettando di venire a contemplare nella vostra luce l’abisso delle vostre grandezze.
</p>


<hr>

<h5>NOVENA ALLA SS. TRINITA’</h5>

<p>
Nel nome del Padre del Figlio e dello Spirito Santo. / Eterno Padre, ti ringrazio che mi hai creato col tuo amore; ti prego di salvarmi con la tua misericordia infinita per i meriti di Gesù Cristo. /  Gloria al Padre. / Eterno Figlio, ti ringrazio che mi hai redento col tuo Sangue Preziosissimo; ti prego di santificarmi coi tuoi meriti infiniti. /  Gloria al Padre. Eterno Spirito Santo, ti ringrazio che mi hai adottato con la tua grazia divina; ti prego di perfezionarmi con la tua carità infinita. / Gloria al Padre.     
</p>


<hr>

<h5>DEVOZIONE: LE TRE AVE MARIA</h5>

<p>
Dice Gesù: "Che cosa giova all'uomo guadagnare il mondo intero se poi perde l'anima sua?" L'affare perciò più importante di questa vita è la salvezza eterna. Volete salvarvi? Siate devoti della Vergine Santissima, Mediatrice di tutte le grazie, reci­tando ogni giorno Tre Ave Maria. Santa Matilde di Hackeborn, monaca benedettina morta nel 1298, pensando con timore al momento della sua morte, pregava la Madonna d'assisterla in quel momento estremo. Consolantissima fu la risposta della Madre di Dio: "Sì, farò quello che tu mi domandi, figlia mia, però ti chiedo di recitare ogni giorno Tre Ave Maria: la prima per ringraziare l'Eterno Padre per avermi resa onnipotente in Cielo e in terra; la seconda per onorare il Figlio di Dio per avermi dato tale scienza e sapienza da sorpassare quella di tutti i Santi e di tutti gli Angeli, e per avermi circonfusa di tanto splendore da illuminare, come sole splendente, tutto il Paradiso; la terza per onorare lo Spirito Santo per aver acceso nel mio cuore le fiamme più ardenti del suo amore e di avermi fatta così buona e benigna da essere, dopo Dio, la più dolce e la più misericordiosa".<br>
Ed ecco la speciale promessa della Madonna che vale per tutti: "Nell'ora della morte, io: 1) ti sarò presente confortandoti e allontanando da te ogni forza diabolica; 2) t'infonderò luce di fede e conoscenza, affinché la tua fede non venga tentata per ignoranza; 3) t'assisterò nell'ora del tuo trapasso infondendo nell'anima tua la soavità del divino Amore affinché prevalga in te tanto da mutare ogni pena e amarezza di morte in grande soavità" . Molti Santi, fra cui S. Alfonso Maria de' Liguori, S. Giovanni Bosco, Padre Pio da Pietrelcina, furono propagatori della devozione delle Tre Ave Maria. L'apostolato delle Tre Ave Maria è stato approvato e incoraggiato dai Sommi Pontefici. il Venerabile Servo di Dio Luigi Maria Baudoin scrisse: «Recitate ogni giorno le Tre Ave Maria. Se siete fedeli nel pagare questo tributo di omaggio a Maria, io vi prometto il Paradiso».<br>
Prega devotamente ogni giorno così, mattina e sera: Maria, Madre di Gesù e Madre mia difendimi dalle insidie del Maligno in  vita e particolarmente nell'ora della morte, per il Potere che ti ha concesso l'Eterno Padre. Ave Maria..., per la Sapienza che ti ha concesso il divin Figlio. Ave Maria..., per l'Amore che ti ha concesso lo Spirito Santo. Ave Maria....<br>
Propagate questa devo­zione perché: "chi salva un’'anima, ha assicurato la propria". (S. Agostino).<br>
Vieni, Spirito Santo, vieni per la potente intercessione  di Maria, tua sposa amatissima. Illumina le nostre menti, infiamma i nostri cuori e distruggi in essi tutto ciò che ti addolora. Gloria… Gesù e Maria, vi amo: salvate anime!<br>
San Michele difendici; S. Gabriele fortificaci; S. Raffaele guariscici da ogni male. Angeli e Santi tutti, in particolare Angeli nostri custodi, pregate per noi.<br>
San Giuseppe, padre puta­tivo di Gesù e vero sposo di Maria, prega per noi e per i moribondi. Sangue preziosissimo di Gesù, estingui le fiamme del Furgatorio per i nostri defunti. Anime sante del Purga­torio, pregate per noi.<br>
Il mondo passa, il tempo fugge, gli uomini scompaiono, la morte tutto rapisce, una sola cosa ti resterà sempre: il tuo Dio.<br>
Credo, Signore, ma fa, che io creda con maggior fermezza. Spero, Signore, ma fa' che io speri con più viva fiducia. Ti amo, o Signore, ma fa' che io ti ami con più ardente affetto. Mi dolgo dei miei peccati, ma fa' che io senta il mio pentimento con perfetta contrizione. Dirigimi con la tua sapienza, frenami con la tua giustitia, consolami con la tua bontà,  proteggimi con la tua potenza. O Dio! siano tuoi i miei pensieri, tue le mie parole, secondo la tua legge le mie azioni, le mie sofferenze. Voglio ciò che tu vuoi, perché lo vuoi come lo vuoi quando lo vuoi. Illumina, ti prego, il mio intelletto, infiamma la mia volontà, purifica il mio corpo, santifica l'anima mia. Che l'orgoglio non mi corrompa, l'adulazione non mi lusinghi, il mondo non mi seduca, il demonio non m'inganni. Accordami, o Dio buono, l'amore per te e l'odio di me e lo zelo del prossimo e il disprezzo del mondo. Che io vinca la sensualità con la mortificazione, l’avarizia con la carità, la collera con la dolcezza, la tiepidezza con il fervore. Rendimi prudente nei consigli, coraggioso nei pericoli, paziente nelle avversità, umile nelle prosperità. Fa', o Signore, che io sia assiduo nella pieghiera, sobrio nel cibo, solerte nel lavoro, costante nei propositi. Fammi, o buon Dio, comprendere come è piccolo ciò che è terreno, come è grande ciò che è temporaneo, quanto è sicuro ciò che è eterno. Ch' io mi prepari alla morte, tema il giudizio, eviti l'inferno, ottenga il paradiso.
</p>


<hr>

<h5>NOVENA A DIO PADRE</h5>

<p>
Nel nome del Padre e del Figlio e dello Spirito Santo. Amen.<br>
 O Dio, vieni a salvarmi. Signore, vieni presto in mio aiuto.
</p>

<p>
<ol type="1" start="1">
<li>O Signore Iddio, Eterno Padre, ti ricordo le parole del tuo Divin Figlio Gesù: “Qualunque cosa domanderete al Padre mio, in mio nome, egli ve la darà”. Ebbene è appunto in nome di Gesù, in memoria del Sangue e dei meriti infiniti di Gesù, ch’io vengo oggi a te, umilmente e come un povero innanzi al ricco, per chiederti una grazia. Però prima di chiedertela, sento il dovere di pagare, almeno in qualche modo, il mio infinito debito di riconoscenza e di gratitudine verso di te, o Dio buono e potente. / Così facendo sono sicuro di rendere più facile l’esaudimento della mia preghiera. Accogli, quindi, o Dio misericordioso, i sentimenti più vivi di ringraziamento, poiché è imperioso in me il senso della gratitudine. / Grazie del beneficio della creazione, conservazione e tua vigile paterna provvidenza che si esplica ogni giorno senza che io me ne accorga. / Grazie del beneficio della Incarnazione del tuo Figlio Gesù e della Redenzione da lui generosamente compiuta per la salute del mondo con la morte in croce. / Grazie dei Sacramenti istituiti, sorgenti di ogni bene, specialmente del Sacramento della Eucaristia e del Sacrificio della Messa per cui si perpetua incruentamente il sacrificio cruento della Croce. / Grazie della Istituzione della Chiesa cattolica, apostolica, romana, del Papato, dell’Episcopato cattolico e del Sacerdozio, per l’autorità e il ministero dei quali navigo sicuro nel mare infido di questa vita. / Grazie dello spirito di fede, di speranza e di carità, di cui hai compenetrato la mia mente e il mio cuore. / Grazie della dottrina del Vangelo e delle sue massime di cui ho cercato fare tesoro per vivere secondo gl’insegnamenti e gli esempi di Gesù Cristo, e specialmente della dottrina delle otto beatitudini, che mi sono di conforto nei dolori della vita, specie quella in cui è detto: “Beati quelli che soffrono, perché saranno consolati”. Ed ora che ho compiuto il mio stretto dovere di ringraziamento a te, Dio Padre, autore generoso di ogni bene, mi fò ardito a chiederti nel nome e per i meriti di Gesù Cristo la grazia che attendo dalla tua misericordia. (Si chieda la grazia)   GLORIA AL PADRE  / Eterno Divin Padre, ti ringrazio di tutti i doni che hai elargiti alla Chiesa, a tutte le nazioni, a tutte le anime e a me particolarmente, ma in nome di Gesù Cristo donami nuove grazie.  </li>
<li>Grazie, o Signore Dio Padre, dello spirito di umiltà e carità, di pietà e zelo, di pazienza e generosità nel perdonare le offese e di ogni buon sentimento che ci viene suggerito nell’ascolto della tua Parola, nelle esortazioni del Confessore, nelle meditazioni e letture spirituali, come pure per tante buone ispirazioni datemi. / Grazie di avermi liberato da tanti pericoli spirituali e materiali e delle tante occasioni di colpa. / Grazie della vocazione a me data e dei mezzi di grazia concessimi per poterla seguire. / Grazie del Paradiso promessomi e del posto che ivi mi hai preparato, dove mi auguro di venire e per i meriti di Gesù Cristo e per la mia cooperazione che intendo mettere nel fuggire sempre ed ovunque il peccato; / grazie anche per avermi liberato tante volte dall’inferno, dove meriterei di stare per le mie colpe passate, se il tuo Figlio non mi avesse redento. / Grazie d’avermi dato per Madre celeste la cara Mamma del tuo Figlio, la Vergine Maria, sempre pietosa ed amabile verso di me e di averla arricchita di tanti privilegi, specialmente quello dell’Immacolato concepimento, della sua Assunzione corporea in Cielo e di averla eletta “Mediatrice di ogni grazia”.  Grazie d’avermi dato a patrono della morte S. Giuseppe e ad esemplari di santità e protettori tanti santi, e d’avermi dato l’Angelo Custode che di continuo mi suggerisce buone ispirazioni onde mantenermi nella retta via. Grazie di tutte le belle e utili devozioni che la Chiesa mette a mia disposizione per agevolare la mia santificazione, specialmente la devozione al Cuore di Gesù, al Cuore Eucaristico, alla sua Passione, alla Vergine Immacolata, venerata sotto migliaia di titoli, a S. Giuseppe e a tanti altri Santi ed Angeli. Grazie dei buoni esempi ricevuti dal prossimo e per avermi fatto comprendere che è fratello, sorella, madre di Gesù, secondo le parole evangeliche, chi fa la volontà di Dio dovunque e sempre. Grazie d’avermi dato l’ispirazione di fare dello spirito di ringraziamento il perno e l’orientamento della mia vita spirituale. / Grazie di quel bene che ti sei compiaciuto compiere per mezzo mio, e confesso che mi stupisco e mi umilio che tu, o Signore, ti sia valso di me misera creatura. / Grazie poi fin d’ora delle pene del Purgatorio che mi vorrai abbreviare per i meriti di Gesù Cristo, della Madonna, dei Santi e per i suffragi delle anime buone che mi vorrai applicare. / Ed ora che nuovamente ho compiuto il mio stretto dovere di ringraziamento a Te, Dio Padre, Autore generoso di ogni bene, mi fò più ardito a chiederti nel nome e per i meriti di Gesù Cristo la grazia che attendo dalla tua misericordia. / (Si chieda la grazia)   GLORIA AL PADRE  / Eterno Divin Padre, ti ringrazio di tutti i doni che hai elargiti alla Chiesa, a tutte le nazioni, a tutte le anime e a me particolarmente, ma in nome di Gesù Cristo donami nuove grazie.</li>
<li>Grazie, o Signore, Dio Padre, anche dei dolori, delle pene, delle umiliazioni, delle malattie, triste retaggio del peccato, che hai permesso venissero a visitarmi e provarmi, perché essi mi hanno piegato al sacrificio così necessario per seguire il tuo divino Figlio che ha detto: “Chi non porta la sua croce e non mi segue non può essere mio discepolo”. (Lc 14,27). /   Grazie del firmamento, che, immenso e scintillante di astri, nella muta favella, “narra la tua gloria” ; del sole, fonte per noi di luce e calore; dell’acqua che ci disseta; dei fiori che abbelliscono la terra. /    Grazie della condizione sociale in cui mi hai messo e per non avermi fatto mai mancare il necessario alla vita, nè l’onore nè il pane quotidiano e per avermi dato comodità e vantaggi materiali che tanti non hanno. /    Grazie per le grazie che ho ricevuto e di quelle, quanto più numerose, che mi saranno palesi soltanto in Cielo! /    Grazie di tutti i benefici di ordine naturale e soprannaturale che hai elargiti ed elargisci ancora ai miei parenti, amici, benefattori, a tutte le anime di questa terra, ai buoni e ai cattivi a chi li merita e a chi non li merita, alla Chiesa cattolica e a tutti i suoi membri, al mio paese e a tutta la terra abitata. /    Di tutte le grazie che conosco e non conosco intendo ringraziarti non solo abitualmente; ma anche attualmente ogni volta che pronuncerò una giaculatoria. /    Ed ora che ho ancora una volta compiuto il mio stretto dovere di ringraziamento a Te, Dio Padre, Autore generoso di ogni bene, mi fò più ardito a chiederti nel Nome e per i meriti di Gesù Cristo la grazia che attendo dalla tua misericordia. / (Si chieda la grazia)   GLORIA AL PADRE  /    Eterno Divin Padre, ti ringrazio di tutti i doni che hai elargiti alla Chiesa, a tutte le nazioni, a tutte le anime e a me particolarmente, ma in nome di Gesù Cristo donami nuove grazie.</li>
</ol>
</p>


<hr>

<h5>PREGHIERE AL PADRE</h5>

<p>
BENEDICO / Ti benedico o Padre, all’inizio di questo nuovo giorno. Accogli la mia lode e il mio grazie per il dono della vita e della fede. Con la forza del tuo Spirito guida i miei progetti e le mie azioni: fa che siano secondo la tua volontà. Liberami dallo scoraggiamento davanti alle difficoltà e da ogni male. Rendimi attento alle esigenze degli altri. Proteggi con il tuo amore la mia famiglia. Così sia. 
</p>

<p>
PREGHIERA DI ABBANDONO AL PADRE / Padre mio, io mi abbandono a te: fa di me ciò che ti piacerà. Qualunque cosa tu faccia, io ti ringrazio. Sono pronto a tutto, accetto tutto, purchè la tua volontà si faccia in me, in tutte le tue creature. Non desidero altro, o mio Dio. Rimetto la mia anima nelle tue mani. Te la dono, o mio Dio, con tutto l’amore del mio cuore, perché ti amo ed è per me un bisogno d’amore il donarmi, il rimettermi senza misura tra le tue mani, con infinita fiducia, perché tu sei mio Padre.   
</p>

<p>
PREGHIERA AL PADRE / Eterno Padre, io ti offro il Sangue preziosissimo di Gesù Cristo in espiazione dei miei peccati, in suffragio delle Anime Sante del purgatorio e per i bisogni della santa Chiesa.
</p>

<p>
PREGHIERE DI RIPARAZIONE / Mio Dio, io credo, adoro, spero e ti amo, ti chiedo perdono per coloro che non credono, non adorano, non sperano, e non ti amano. Santissima Trinità, Padre, Figlio, e Spirito Santo: ti adoro profondamente e ti offro il preziosissimo Corpo, Sangue, Anima e Divinità di Gesù Cristo, presente in tutti i tabernacoli della terra in riparazione degli oltraggi, dei sacrilegi e delle indifferenze con cui Egli stesso viene offeso. E per i meriti infiniti del suo Sacratissimo Cuore e per intercessione del Cuore Immacolato di Maria, ti chiedo la conversione dei poveri peccatori.
</p>

<p>
DIO SIA BENEDETTO / Dio sia benedetto. Benedetto il suo Santo Nome. Benedetto Gesù Cristo vero Dio e vero Uomo. Benedetto il Nome di Gesù. Benedetto il suo Sacratissimo Cuore. Benedetto il suo Preziosissimo Sangue. Benedetto Gesù nel Santissimo Sacramento dell’altare. Benedetto lo Spirito Santo Paraclito. Benedetta la gran Madre di Dio Maria Santissima. Benedetta la sua Santa e Immacolata Concezione. Benedetta la sua gloriosa Assunzione. Benedetto il Nome di Maria Vergine e Madre. Benedetto San Giuseppe, suo castissimo sposo. Benedetto Dio nei suoi Angeli e nei suoi Santi.
</p>

<p>
PREGHIERA AL PADRE  / Padre, la terra ha bisogno di te; l’uomo, ogni uomo ha bisogno di te; ti preghiamo Padre, l’aria pesante e inquinata ha bisogno di te; torna a camminare per le strade del mondo, torna a vivere in mezzo ai tuoi figli, torna a governare le nazioni, torna a portare la Pace e con essa la giustizia, torna a far brillare il fuoco dell’amore perché, redenti dal dolore, possiamo divenire nuove creature.
</p>

<p>
FIDUCIA IN DIO / Mio Dio, non solamente confido in te, ma non ho fiducia che in te. Donami dunque lo spirito di abbandono per accettare le cose che non posso cambiare. Donami anche lo spirito di forza  per cambiare le cose che posso cambiare. Donami infine lo spirito di saggezza per discernere ciò che dipende effettivamente da me, e allora fa che io faccia la tua sola e santa volontà. Amen.
</p>

<p>
INNO DI GIUBILO / Ti benedico, Padre, Signore del cielo e della terra, perché hai tenute nascoste queste cose ai sapienti e agli intelligenti e le hai rivelate ai piccoli. Si, Padre, perché così è piaciuto a te. Tutto mi è stato dato dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio lo voglia rivelare.
</p>

<p>
TI RENDIAMO GRAZIE / Ti rendiamo grazie, o Padre nostro, per la vita e la conoscenza che ci hai concesso per mezzo di Gesù, tuo Figlio. Gloria a te nei secoli! / Come questo pane spezzato, prima sparso sui monti, è stato raccolto per farne uno solo, così raccogli la tua Chiesa dalle estremità della terra nel tuo regno. Perché a Te è la gloria e la potenza per Gesù Cristo nei secoli!
</p>

<p>
PRENDI, SIGNORE Prendi, Signore, e ricevi intera la mia libertà, il mio intelletto, la mia volontà. Tu mi donasti quanto possiedo: io te lo restituisco. Tutto è per te: disponilo tu, come a te piacerà. Dammi soltanto il tuo amore e la tua grazia. Io non ti domando null’altro.
</p>

<p>
SIGNORE ONNIPOTENTE Dio, Signore Onnipotente, Padre del tuo servo amato e benedetto, Gesù Cristo, nel quale ti sei rivelato a noi; Dio degli angeli e delle potestà e di tutte le creature e di tutti i giusti che vivono con te, io ti benedico perché mi hai fatto degno di questo giorno e di quest’ora: di prender parte al calice del tuo Cristo nel numero dei martiri, per la resurrezione alla vita eterna, anima e corpo, nello Spirito incorruttibile.<br>
Fa che sia accolto al tuo cospetto in sacrificio gradito. Ti lodo e ti glorifico per mezzo dell’eterno sacerdote, Gesù Cristo, tutto servo diletto, nel quale, con lo Spirito, a te gloria ora e nei secoli dei secoli. Amen.<br>
SOLO TU Solo tu esisti, o Dio. Senza di te o fuori di te non esiste nessuno. Ti preghiamo. Signore, Dio onnipotente, che sei visibile solo al Figlio, al quale obbediscono angeli e arcangeli; ti chiediamo, Signore e Padre; concedici una mente integra, un’innocenza senza macchia, una pietà sincera, una coscienza santa, pura, sobria, casta, ferma nella fede contro le insidie del secolo.<br>
O DIO, CREATORE O Dio, creatore di tutte le cose: tu rivesti il giorno con lo splendore della luce e la notte con la pace del sonno, perché il riposo renda le membra agili al lavoro, allevi la fatica e disperda le preoccupazioni. Ti ringraziamo per questo giorno, al calar della notte; t’innalziamo una preghiera perché tu ci venga in aiuto. Fa che ti cantiamo dal fondo del cuore con voce potente; e ti amiamo con amore forte, adorando la tua grandezza. E quando il buio della notte avrà sostituito la luce del giorno, la fede non conosca tenebre anzi illumini la notte. Non lasciar che le nostre anime dormano senza averti chiesto perdono; la fede protegga il nostro riposo da tutti i pericoli della notte. Liberaci dalle impurità, riempici del tuo pensiero; non lasciare che il maligno turbi la nostra pace.<br>
NOI T’INVOCHIAMO Noi t’invochiamo, Signore Iddio: tu conosci ogni cosa e niente ti sfugge, maestro di verità. Hai creato l’universo e vegli su ogni essere. Tu guidi alla verità quelli che stanno nelle tenebre, nell’ombra della morte. Tu vuoi salvare tutti gli uomini e far loro conoscere la verità. Tutti insieme ti offriamo lodi e inni di ringraziamento per glorificarti con tutto il cuore e ad alta voce. Ti sei degnato chiamarci, istruirci e invitarci; ci hai concesso sapienza e intelligenza nella verità, per la vita eterna. Ci hai redenti con il sangue prezioso e immacolato del tuo unico Figlio da ogni traviamento e dalla schiavitù. Ci hai liberati dal maligno e ci hai concesso gloria e libertà. Eravamo morti e ci hai fatti rinascere anima e corpo nello Spirito. Ti preghiamo dunque, Padre delle misericordie, Dio di ogni consolazione: confermaci nella nostra vocazione, nell’adorazione e nella fedeltà. Ci consacriamo alla tua divina parola e alla tua legge santa. Rendi luminosa la nostra anima, affinché possiamo conoscerti e servirti. Donaci la forza per realizzare i santi propositi e non ricordarti dei peccatori. Dimentica gli errori che facciamo giorno e notte. Non imputarci i nostri difetti e ricordati che cadiamo facilmente: i tuoi uomini sono deboli, i nostri mali nascosti… <br>
Rendici forti, o Signore, con la tua forza. Illumina la nostra anima con la tua consolazione. Rendici degni della verità e della fede predicati dai tuoi santi apostoli e dei mirabili insegnamenti del Vangelo del nostro salvatore, Gesù Cristo, non solo nelle parole, ma anche nelle azioni e in tutta la nostra vita… <br>
Concedici di guardare, cercare e contemplare i beni del cielo e non quelli della terra. Così per la forza della tua grazia sarà resa gloria alla tua maestà onnipotente, santissima e degna di lode, in Cristo Gesù tuo Figlio diletto con lo Spirito Santo, nei secoli dei secoli. Amen.<br>
DEGNATI, PADRE Degnati di concedermi, Padre buono e santo, un’intelligenza che ti comprenda, un sentimento che ti senta, un animo che ti gusti, una diligenza che ti cerchi, una sapienza che ti trovi, uno spirito che ti conosca, un cuore che ti ami, un pensiero che sia rivolto a te, un’azione che ti da gloria, un udito che ti ascolti, degli occhi che ti guardino, una lingua che ti confessi, una parola che ti piaccia, una pazienza che ti segua, una perseveranza che ti aspetti, una fine perfetta, e la tua santa presenza, la resurrezione, la ricompensa e la vita eterna.  <br>
TI RINGRAZIAMO Ti ringraziamo, Signore santo, Padre onnipotente, eterno Dio, che terminata la notte ci fai pervenire alle ore del mattino. Ti preghiamo: concedi che questo giorno trascorra senza peccato, per potere la sera ringraziare la tua bontà. Dobbiamo a te, Signore, se ci siamo riposati; tu hai permesso di restarti fedeli nella notte. Donaci la luce beata dopo la tenebra notturna; perché inondati dalla rugiada celeste per tutto il giorno godiamo dei tuoi doni.<br>
DIO DI PACE Dio di pace e d’amore, noi ti preghiamo: Signore Santo, Padre onnipotente, eterno Dio, liberaci da ogni tentazione, aiutaci in ogni difficoltà, confortaci in ogni tribolazione. Dona a noi la pazienza nelle avversità, concedici di adorarti in purezza di cuore, di cantarti con retta coscienza, di servirti con somma virtù. Ti benediciamo, santa Trinità. Ti ringraziamo e ti lodiamo giorno per giorno. Ti supplichiamo, abbà Padre. Ti sia gradita la nostra lode e la nostra preghiera.  <br>
ABISSO INSONDABILE Dio, abisso insondabile di pace, oceano ineffabile d’amore, fonte di ogni benedizione, dispensatore di ogni consolazione, che invii la pace a chi l’accoglie: aprici, in questo giorno, l’oceano del tuo amore e, a fiumi ricolmi, irrigaci con le ricchezze della tua grazia e con le dolcissime primavere della tua bontà. Fa di noi i figli della tranquillità e gli eredi della pace, accendi in noi il fuoco del tuo amore, semina in noi il timore del tuo nome, irrobustisci la nostra debolezza con la tua forza, legaci intimamente a te e fra noi con il vincolo solido e indissolubile dell’unità. Amen.<br>
DIO E SIGNORE Dio e Signore di tutte le cose, che hai potere su ogni vita e su ogni anima, tu solo puoi guarirmi: ascolta la preghiera di un misero. Fa morire e sparire, per la presenza del tuo santo Spirito, il serpente che si annida nel mio cuore. Dona l’umiltà al mio cuore e pensieri convenienti a un peccatore che ha deciso di convertirsi. Non abbandonare per sempre un’anima che si è ormai tutta sottomessa a te, che ha confessato la sua fede in te, che ti ha scelto e onorato a preferenza del mondo intero. Salvami, Signore, malgrado le cattive abitudini che impediscono questo desiderio; ma per te, Signore, tutto è possibile di tutto ciò che è impossibile agli uomini.<br>
TU SEI SANTO Tu sei santo, Signore, solo Dio, che operi cose meravigliose. Tu sei forte, tu sei grande, tu sei altissimo, tu sei re onnipotente, tu, Padre santo, re del cielo e della terra, tu sei trino e uno, Signore Dio degli dei, tu sei il bene, ogni bene, il sommo bene, il Signore Dio vivo e vero. Tu sei amore e carità, tu sei sapienza, tu sei umiltà, tu sei pazienza, tu sei bellezza, tu sei mansuetudine, tu sei sicurezza, tu sei quiete. Tu sei gaudio e letizia, tu sei la nostra speranza, tu sei giustizia, tu sei temperanza, tu sei nostra ricchezza a sufficienza. Tu sei bellezza. Tu sei protettore, tu sei custode e nostro difensore. Tu sei fortezza, tu sei refrigerio. Tu sei la nostra fede, tu sei la nostra carità. Tu sei tutta la nostra dolcezza, tu sei la nostra vita eterna, grande e ammirabile Signore, Dio onnipotente, misericordioso Salvatore. <br>
ONNIPOTENTE ED ETERNO Dio onnipotente ed eterno, guarda con favore le nostre preghiere e concedi a noi tuoi servi che ci siamo riuniti in una stessa carità per onorare il tuo nome, una fede retta, una speranza incrollabile un’umiltà vera, una devozione santa, una carità perfetta, e nell’operare il bene assiduità e perseveranza. Per i meriti e l’intercessione dei santi, concedi che si stabilisca nei nostri cuori una tranquilla determinazione, una pazienza forte, una religione pura e immacolata, un’obbedienza sana, una pace perpetua, uno spirito puro, una coscienza santa, la compunzione dello spirito, la fortezza interiore, una vita senza macchia che scorra irreprensibile, perché correndo con vigore meritiamo d’entrare felici nel tuo regno. Amen. <br>
RICEVI, SIGNORE Ricevi, Signore, tutta la mia libertà, accetta la mia memoria, la mia intelligenza e tutta la mia volontà. Tutto quanto sono, quanto possiedo, mi fu dato da te; io rimetto questo dono nelle tue mani, per lasciarmi interamente a disposizione della tua volontà. Dammi solamente l’amore tuo con la tua grazia, e sarò ricco abbastanza e non chiederò più nulla. Amen.<br>
SIGNORE DIO Signore Dio, giudice forte giusto e paziente, tu che sai la fragilità degli uomini, sei tu il mio vigore, tu tutta la mia fiducia. A me non basta la mia coscienza. Tu sai ciò che io non so e anche per questo perdonami benevolo. Meglio per me la tua copiosa misericordia, che non la mia pretesa giustizia! <br>
PADRE CELESTE Padre celeste! Insegnaci tu a pregare come si conviene, così che il nostro cuore si possa aprire a te in preghiera e supplica senza nascondere alcun segreto desiderio che non abbia il tuo beneplacito, ma senza aver neppure alcun timore nascosto che tu ci voglia negare quel che serve per il nostro meglio. In questo i contrastanti pensieri, l’animo inquieto e il timido cuore trovino pace. La trovino unicamente col rallegrarsi sempre di ringraziarti, di confessare con gioia che al tuo cospetto noi abbiamo sempre torto. Amen.<br>
SIGNORE, QUANDO… Signore nostro Dio, quando la paura ci prende, non lasciarci disperare! Quando siamo delusi, non lasciarci diventare amari! Quando siamo caduti, non lasciarci a terra! Quando non comprendiamo più niente e siamo allo stremo delle forze, non lasciarci perire! No, facci sentire la tua presenza e il tuo amore che hai promesso ai cuori umili e spezzati che hanno timore della tua parola. E’ verso tutti gli uomini che è venuto il tuo Figlio diletto, verso gli abbandonati: poiché lo siamo tutti, egli è nato in una stalla e morto sulla croce. Signore, destaci tutti e tienici svegli per riconoscerlo e confessarlo. <br>
DIO NOSTRO PADRE Dio, nostro Padre, dal quale procede ogni bene, noi ti ringraziamo per l’aiuto che ci dai nel compimento del nostro lavoro. Ti preghiamo per i nostri amici e i nostri compagni. Ti preghiamo per gli uomini e le donne che lavorano, nelle fabbriche, nei campi, negli uffici, sulle strade, nelle case. Guida i giovani nella scelta della loro vocazione e professione. Fa che nessuno rimanga privo di lavoro. Aiutaci a compiere con responsabilità il nostro lavoro nella gioia del servizio fraterno. Amen.<br>
RESTA CON NOI Dio nostro Padre, al termine di questo giorno, forse noi pensiamo che niente di veramente importante è accaduto nei nostri cuori. Ricordaci, Signore, che ogni giorno incomincia il tuo regno e tu discretamente ma instancabilmente ci guidi al tuo amore. E noi lo riconosciamo dicendoti: “Resta con noi, Signore, in questo giorno che ha termine, in questa notte che inizia, nel nuovo giorno che sta per venire, e per tutta l‘eternità”.<br>
TU SEI PADRE Mio Dio, tu sei Padre ricco di misericordia e sempre fedele nel tuo amore. Riconosco di aver peccato e mi pento con tutto il cuore di essermi allontanato da te. Donami il tuo perdono e, in Cristo morto e risorto, rendimi partecipe della vittoria sul peccato e sul male. Converti a te il mio cuore e conservalo fedele alla tua amicizia, con la forza del tuo Spirito. Amen.<br>
CUSTODISCIMI, PADRE Ti benedico, o Padre, al termine di questo giorno. Accogli la mia lode e il mio grazie per tutti i tuoi doni. Perdona ogni mio peccato: perché non sempre ho ascoltato la voce del tuo Spirito, o saputo riconoscere il Cristo nei fratelli che incontravo. Custodiscimi durante il riposo: allontana da me ogni male e donami di risvegliarmi con gioia al nuovo giorno. Raccogli i tuoi figli, ovunque dispersi, e custodiscili nel tuo amore.    
</p>

<h5>RUDOLF STEINER</h5>

<p>
<ul>
<li>Eterno, incomprensibile Signore dell’Universo Spirito d’amore divino, che tutto abbraccia e tutto compenetra, che dimori in tutti i cuori e hai il tuo Tempio e il tuo trono anche nel mio corpo, a Te affido me stesso affinché sparisca l’errore del mio egoismo e io mi risvegli alla vera vita: Dammi la forza di essere sempre pronto per ricevere la luce divina della conoscenza, affinché da essa il mio intelletto si illumini: Scambia il mio intelletto limitato, traviato dalle illusioni sensorie, che trattengono l’apparenza per realtà, con la tua saggezza divina e fammi conoscere la tua immortalità nella mia anima per imparare a discernere in me e in tutti gli esseri l’eterno dalla caducità, affinché la verità trionfi sulla menzogna: Lascia che attraverso la tua potenza acquisti la forza di dominare la mia natura e vincere le sue debolezze: Dammi la volontà di far fiorire e sviluppare nel mio cuore i fiori di loto della conoscenza divina: Dio, che nella tua essenza sei la pace stessa, fa che io possa trovare la pace e che, liberandomi dalla mia inquietudine io possa entrare nella vera armonia: Lasciami trovare la mia pace nella tua, la mia forza nella tua potenza, la mia felicità nella tua gloria: Come la scintilla nella fiamma diventa luce così lascia che l’esser mio in Te arda affinché il mio egoismo sparisca: La saggezza tua sia la mia conoscenza, l’amore tuo sia il mio amore, Tu stesso sii in me ed io tutto in te riconoscendo me in te e te in me: In eterno Amen. / (R. Steiner)</li>
</ul>
</p>

<p>
<ul>
<li>Per l’era di Michele: Dobbiamo sradicare dall’anima tutta la paura e il timore di ciò che il futuro può portare all’uomo. Dobbiamo acquisire serenità in tutti i sentimenti e le sensazioni rispetto al futuro. Dobbiamo guardare in avanti con assoluta equanimità verso tutto ciò che può venire e dobbiamo pensare che tutto quello che verrà ci sarà dato da una direzione del mondo piena di sapienza. E' questo che dobbiamo imparare in questa era: a saper vivere in assoluta fiducia, senza alcuna sicurezza nell’esistenza; a saper vivere nella fiducia nell’aiuto sempre presente del mondo spirituale. In verità nulla avrà valore altrimenti. Discipliniamo la nostra volontà e cerchiamo il risveglio interiore tutte le mattine e le sere. O Michele, io mi raccomando alla tua guida con tutta la forza del cuore, così che questo giorno possa diventare l'immagine della tua volontà di porre ordine nel destino. / (R. Steiner)</li>
</ul>
</p>

<p>
<ul>
<li>Spirito di Dio riempimi / riempimi nella mia anima / alla mia anima dona forza e coraggio / forza e coraggio anche al mio cuore / al mio cuore che ti cerca / ti cerca con profondo anelito / profondo anelito verso la salute / verso la salute e la forza del coraggio / forza del coraggio che scorre nelle mie membra / scorre come nobile dono di Dio / dono di Dio da te o spirito di Dio / spirito di Dio riempimi. / (R. Steiner)</li>
</ul>
</p>

<p>
<ul>
<li>Padre che fosti, che sei e che sarai nella nostra più intima essenza. Il tuo nome sia in noi lodato e glorificato. Il tuo regno si estenda attraverso le nostre azioni e la nostra vita. La tua volontà venga da noi attuata quale tu l’hai posta nella nostra più intima essenza L’alimento dello spirito, il pane di vita, tu ci doni in sovrabbondanza in tutte le mutevoli situazioni dell’esistenza. Concedi che la nostra misericordia verso gli altri sia di pareggio ai peccati da noi compiuti a nostro danno. Non lasciare che il tentatore agisca su di noi oltre il potere delle nostre forze, perché nel tuo essere, o Padre, nessuna tentazione può sussistere, e il tentatore non è che illusione da inganno, da cui tu ci liberi mercé la luce della tua conoscenza. La tua forza e la tua magnificenza operino in noi attraverso i tempi dei tempi. (R. Steiner)</li>
</ul>
</p>


<hr>

<h5>ALTRE</h5>

<p>
<ul>
<li>Dammi il supremo coraggio dell'Amore, / questa è la mia preghiera, / coraggio di parlare, / di agire, di soffrire, / di lasciare tutte le cose, o di essere lasciato solo. / Temperami con incarichi rischiosi, onorami con / il dolore, / e aiutami ad alzarmi ogni volta che cadrò. / Dammi la suprema certezza nell'amore, e / dell'Amore. / questa è la mia preghiera, / la certezza che appartiene alla vita / nella morte, alla vittoria nella sconfitta, / alla potenza nascosta nella più fragile bellezza, / a quella dignità nel dolore, che accetta l'offesa, / ma disdegna di ripagarla / con l'offesa. / Dammi la forza di amare sempre e ad ogni / costo. / (K. Gibran)</li>
</ul>
</p>

<p>
<ul>
<li>Dio, concedimi la serenità di accettare le cose che non posso cambiare, il coraggio di cambiare le cose che posso, e la saggezza per conoscerne la differenza. Vivendo un giorno per volta; assaporando un momento per volta; accettando la difficoltà come sentiero per la pace. Prendendo, come Lui ha fatto, questo mondo peccaminoso così com'è, non come io vorrei che fosse. Confidando che Egli metterà a posto tutte le cose, se io mi arrendo al Suo volere. Che io possa essere ragionevolmente felice in questa vita, e infinitamente felice con Lui per sempre nella prossima. (Reinhold Niebuhr)</li>
</ul>
</p>

<p>
<ul>
<li>Dio Clemente e Misericordioso: / fammi uscire dalle tenebre verso la luce. / Dammi la luce dalla quale saremo guidati verso di Te. / Mio Dio, / metti luce nel mio cuore, / luce nelle mie orecchie, / luce nei miei occhi, / luce nella mia bocca, / luce alla mia destra, / luce alla mia sinistra, / luce sopra di me, / luce sotto di me, / luce davanti a me, / luce dietro di me. / Metti luce nell'anima mia,  / inondami di luce, / dilata il mio cuore / e aiutami a / vivere bene. / Mio Dio, ti prego: / metti luce nella nostra vita, / luce nella nostra morte. / Vi sia luce nelle nostre tenebre e nel giorno della risurrezione. Amen! (Preghiera del pellegrino alla Mecca)</li>
</ul>
</p>

<p>
<ul>
<li>Signore ricorda non solo gli uomini e le donne di buona volontà, ma anche tutti quelli di cattiva volontà. Non ricordare solo tutte le sofferenze che ci hanno inflitto. Ricorda i frutti che abbiamo prodotto grazie a questa sofferenza… la nostra solidarietà, la nostra lealtà, la nostra umiltà, il nostro coraggio e la nostra generosità, la grandezza di cuore che tutto questo ha ispirato. E quando saranno davanti a Te per essere giudicati, fa’ che tutti questi frutti che abbiamo generato siano la loro ricompensa e il loro perdono. (preghiera scritta da un detenuto nel campo di concentramento di Ravensbruck)</li>
</ul>
</p>

<p>
<ul>
<li>Visita, o Padre, la nostra casa e tieni lontano le insidie del nemico; vengano i santi angeli a custodirci nella pace, e la tua benedizione rimanga sempre con noi. Per Cristo nostro Signore.</li>
<li>Non ti chiedo né miracoli né visioni / ma solo la forza necessaria per questo giorno! / Rendimi attento e inventivo per scegliere / al momento giusto / le conoscenze ed esperienze / che mi toccano particolarmente. / Rendi più consapevoli le mie scelte / nell’uso del mio tempo. / Donami di capire ciò che è essenziale / e ciò che è soltanto secondario. / Io ti chiedo la forza, l’autocontrollo e la misura: / che non mi lasci, semplicemente, / portare dalla vita / ma organizzi con sapienza / lo svolgimento della giornata. / Aiutami a far fronte, / il meglio possibile, / all’immediato / e a riconoscere l’ora presente / come la più importante. / Dammi di riconoscere / con lucidità / che le difficoltà e i fallimenti / che accompagnano la vita / sono occasione di crescita e maturazione. / Fa’ di me un uomo capace di raggiungere / coloro che hanno perso la speranza. / E dammi non quello che io desidero / ma solo ciò di cui ho davvero bisogno. / Signore, insegnami l’arte dei piccoli passi. / (Antoine de Saint-Exupéry)</li>
</ul>
 <br>
La preghiera è necessaria per salvarsi;<br>
a maggior ragione lo è per raggiungere la perfezione.<br>
E' il primo mezzo, efficacissio ed accessibile a tutti.<br>
Ci ottiene la grazia di Dio e ci dispone ad accoglierla.<br>
Alimenta in noi una mentalità di fede<br>
e ci aiuta a discernere la volontà di Dio.<br>
Perseverate nella preghiera e vegliate in essa, rendendo grazie.  Col.3,2<br>
" Senza la luce di Dio nessun uomo si salva.<br>
Essa fa muovere all' uomo i primi passi;<br>
essa lo conduce al vertice della perfezione.<br>
perciò se vuoi cominciare a possedere questa luce di Dio,<br>
prega !<br>
Se sei già impegnato alla salita della perfezione<br>
e vuoi che questa luce in te aumenti,<br>
prega !<br>
Se sei giunto al vertice della perfezione<br>
e vuoi ancora luce per poterti in essa mantenere,<br>
prega !<br>
Se vuoi la fede,<br>
prega !<br>
Se vuoi la speranza,<br>
prega !<br>
Se vuoi la carità,<br>
prega !<br>
Se vuoi la povertà,<br>
prega !<br>
Se vuoi l' obbedienza, la castità, l' umiltà,<br>
la mansuetudine, la fortezza,<br>
prega !<br>
Qualunque virtù desideri,<br>
prega !"<br>
Beata Angela da Foligno
</p>

<p>
 Quando preghi, entra nella tua casa, e chiusa la porta, prega il Padre tuo nel segreto; e il Padre tuo, che vede nel segreto, ti ricompenserà.   Mt.6,6
</p>

<p>
PREGHIERA PER COMINCIARE A PREGARE<br>
Mio Signore e mio Dio: credo fermamente che sei qui,<br>
che mi vedi e che mi ascolti.<br>
Ti adoro con grande riconoscenza.<br>
Ti chiedo perdono dei miei peccati<br>
e grazia per fare con frutto questa meditazione.<br>
Maria, madre mia immacolata, S. Teresina, S. Francesco,<br>
Angelo custode, pregate per me.
</p>

<p>
AL TERMINE DELLA PREGHIERA<br>
Ti ringrazio, mio Dio, dei buoni propositi, degli affetti<br>
e ispirazioni che mi hai comunicato in questa meditazione.<br>
Ti chiedo aiuto per metterli in pratica.<br>
Maria, madre mia immacolata, S. Teresina, S. Francesco,<br>
Angelo custode, pregate per me.
</p>

<p>
PREGHIERA PER UNA FERVENTE VITA CRISTIANA<br>
Fa, o Signore, che io abbia le mani pure,<br>
pura la lingua e puro il pensiero.<br>
Aiutami a lottare per il bene difficile<br>
contro il male facile.<br>
Impedisci che io prenda abitudini<br>
che rovinano la vita.<br>
Insegnami a lavorare duramente<br>
e a comportarmi lealmente quando tu solo mi vedi.<br>
Perdonami quando sono cattivo<br>
ed aiutami a perdonare coloro che non mi trattano bene.<br>
Rendimi capace di aiutare gli altri,<br>
anche quando ciò mi è faticoso.<br>
Mandami le occasioni di fare un pò di bene ogni giorno<br>
per avvicinarmi al tuo Figlio Gesù.
</p>

<p>
ETERNO PADRE<br>
Eterno Padre,<br>
io ti offro il Sangue preziosissimo di Gesù Cristo<br>
in isconto dei miei peccati,<br>
in suffragio delle Anime del Purgatorio<br>
e per i bisogni della S.Chiesa.
</p>

<p>
O GESU' D'AMORE ACCESO<br>
O Gesù d'amore acceso,<br>
non ti avessi mai offeso.<br>
O mio caro e buon Gesù,<br>
con la tua santa grazia<br>
non ti voglio offender più,<br>
nè mai più disgustarti,<br>
perchè ti amo sopra ogni cosa.<br>
Gesù mio misericordia perdonami.
</p>

<p>
PREGHIERA PER INIZIARE LA GIORNATA<br>
Ti benedico, o Padre,<br>
all'inizio di questo nuovo giorno.<br>
Accogli la mia lode e il mio grazie<br>
per il dono della vita e della fede.<br>
Con la forza del tuo spirito<br>
guida i miei progetti e le mie azioni:<br>
fa che siano secondo la tua volontà.<br>
Liberami dallo scoraggiamento<br>
davanti alle difficoltà, e da ogni male.<br>
Rendimi attento alle esigenze degli altri.<br>
Proteggi col tuo amore la mia famiglia. Amen.
</p>

<p>
PREGHIERA PER BENEDIRE CHI PARTE<br>
Antica benedizione irlandese per i pellegrini.<br>
Su te che parti, scenda la benedizione di Dio:<br>
che la tua strada sia sempre piacevole;<br>
che il vento soffi sempre alle tue spalle<br>
e il sole venga a riscaldare il tuo viso,<br>
e la pioggia cada dolcemente sui tuoi capelli.<br>
E finché non ci vedremo di nuovo,<br>
che Dio ci custodisca nelle sue mani.
</p>

<p>
NEL GIORNO DEL COMPLEANNO<br>
Sii benedetto, o Dio, creatore e Padre,<br>
per il giorno in cui vidi la luce della vita<br>
e al fonte della rinascita divenni tuo figlio.<br>
Con il tuo sguardo amoroso<br>
indicami la via da seguire<br>
e accompagnami per il giusto cammino.<br>
In ogni tempo e in ogni luogo<br>
fa che io goda della tua amicizia<br>
e porti a tutti, vicini e lontani, gioia e speranza. Amen
</p>

<p>
NEL GIORNO DELL'ONOMASTICO<br>
O Dio, Padre buono, che chiami ciascuno per nome,<br>
aiutami a crescere nella fede, nella speranza e nell'amore,<br>
con l'esempio e l'intercessione di San.........<br>
che mi fu dato come patrono.<br>
Fa che io sappia assumere pienamente gli impegni battesimali,<br>
e riconoscere in ogni momento della vita i segni del tuo Spirito,<br>
che mi hai donato in Cristo Gesù nostro Signore. Amen.
</p>

<p>
PREGHIERA PRIMA DEI PASTI<br>
Signore, benedici il cibo che stiamo per prendere<br>
e fa che non manchi a nessun bambino del mondo. Amen.
</p>

<p>
PREGHIERA PRIMA DEI PASTI<br>
O Dio amante della vita,<br>
che nutri gli uccelli del cielo<br>
e vesti i gigli dei campo,<br>
ti benediciamo per tutte le creature<br>
e per il cibo che stiamo per prendere.<br>
Ti preghiamo di non permettere<br>
che ad alcuno manchi il necessario alimento. Amen
</p>

<p>
PREGHIERA PRIMA DEI PASTI<br>
Benedici, Signore, noi e questi doni<br>
che stiamo per ricevere dalla tua bontà.<br>
Per Cristo nostro Signore. Amen.
</p>

<p>
PREGHIERA PRIMA DEI PASTI<br>
Benedici, Padre, noi e questi doni<br>
che stiamo per ricevere come segno della tua bontà.<br>
Per Cristo nostro Signore. Amen.
</p>

<p>
PREGHIERA PRIMA DEI PASTI<br>
Benedetto sii tu, Dio dell'universo,<br>
per il pane della terra e il frutto della vite.<br>
Benedetto per il cibo che provvedi ad ogni creatura.<br>
A te lode e gloria in Gesù Cristo nostro Signore. Amen.
</p>

<p>
PREGHIERA PRIMA DEI PASTI<br>
Ti ringraziamo, Signore,<br>
di essere riuniti attorno a questa tavola:<br>
dà a ogni famiglia la gioia<br>
di essere unita nella pace.
</p>

<p>
PREGHIERA PRIMA DEI PASTI<br>
Signore, che ci doni la gioia<br>
di stare attorno a questa tavola,<br>
radunaci tutti insieme, un giorno,<br>
al Banchetto del Cielo.
</p>

<p>
PREGHIERA DOPO I PASTI<br>
Ti ringraziamo, Signore,<br>
per il cibo che ci hai dato;<br>
rendici disponibili verso quanti hanno fame<br>
di pane, di amore e di pace. Amen.
</p>

<p>
PREGHIERA DOPO I PASTI<br>
Ci hai nutrito, Signore, con i tuoi doni;<br>
saziaci con la pienezza della tua misericordia.<br>
Tu che vivi e regni nei secoli dei secoli. Amen.
</p>

<p>
PREGHIERA DOPO I PASTI<br>
Ti ringraziamo, Signore, Padre santo:<br>
tu che ci hai dato il cibo per la nostra fame<br>
e la bevanda per la nostra sete, donaci di essere un giorno<br>
commensali del tuo regno, per cantare in eterno la tua lode.<br>
Per Cristo nostro Signore. Amen
</p>

<p>
NOVENA DELLE PARTORIENTI<br>
Questa novena nasce dalle rivelazioni<br>
che ebbe S. Brigida di Svezia nel 1300 e che poi confermò<br>
la veggente Caterina Emmerick verso la metà del 1800.<br>
Essa consiste in 9 Ave Maria, con ciascuna delle quali<br>
si onora così la gestazione che ebbe Sant' Anna, ( protettrice delle partorienti)<br>
ad ogni ave Maria corrisponde infatti ad un mese di gravidanza.<br>
La Santa Vergine Maria, ebbe a dire a Santa Brigida:<br>
“Se le partorienti celebreranno la vigilia della ricorrenza della mia nascita (7 settembre) <br>
con digiuni e con la devozione delle nove Ave Maria,<br>
onoreranno la mia permanenza nel grembo materno,<br>
e se questa commemorazione fosse rinnovata più spesso<br>
dalle partorienti anche durante il corso della loro gravidanza,<br>
innanzi tutto alla vigilia del loro parto con l’accoglienza dei Santi Sacramenti,<br>
allora io porterò le mie preghiere davanti a Dio per loro.<br>
In particolare per quelle partorienti che si trovano in circostanze difficili, <br>
esorterò Dio a soccorrerle affinché abbiano un parto fortunato”.
</p>

<p>
PREGHIERA PER I FIGLI<br>
Noi ti ringraziamo, o Dio,<br>
per i figli che ci hai donato e affidato.<br>
Fa che crescano nella fede ricevuta nel Battesimo.<br>
Guidali con la luce del tuo Spirito<br>
nelle grandi scelte della vita,<br>
perchè corrispondano al disegno del tuo amore. Amen
</p>

<p>
PREGHIERA PER BENEDIRE I FIGLI<br>
I genitori tracciano sulla fronte dei figli il segno di croce.<br>
Padre Santo, sorgente inesauribile di vita,<br>
da te proviene tutto ciò che è buono;<br>
noi ti benediciamo e ti rendiamo grazie,<br>
perchè hai voluto allietare con il dono dei figli<br>
la nostra comunione di amore.<br>
Fa che questi nuovi germogli della nostra famiglia<br>
trovino nell'ambito domestico il clima adatto<br>
per aprirsi liberamente ai grandi ideali che tieni in serbo per loro<br>
e che realizzeranno con il tuo aiuto.<br>
Per Cristo nostro Signore. Amen:
</p>

<p>
PREGHIERA PER BENEDIRE I FIGLI ALLA SERA<br>
Prima di dormire, i genitori tracciano un segno di croce sulla fronte dei figli<br>
Il Signore ti conceda una notte serena,<br>
e un riposo tranquillo. Amen
</p>

<p>
PREGHIERA PER GLI ANIMALI<br>
O Signore, accresci in noi la fratellanza con i nostri piccoli fratelli; <br>
concedi che essi possano vivere non per noi, ma per se stessi e per Te; <br>
facci capire che essi amano, come noi, la dolcezza della vita <br>
e ti servono nel loro posto meglio di quanto facciamo noi nel nostro. <br>
San Basilio Magno 
</p>

<p>
TE DEUM<br>
Noi ti lodiamo, Dio,<br>
ti proclamiamo Signore.<br>
O eterno Padre,<br>
tutta la terra ti adora.<br>
A te cantano gli angeli<br>
e tutte le potenze dei cieli:<br>
Santo, Santo, Santo<br>
il Signore Dio dell'universo.<br>
I cieli e la terra sono pieni<br>
della tua gloria.<br>
Ti acclama<br>
il coro degli apostoli<br>
e la candida schiera dei martiri;<br>
le voci dei profeti si uniscono<br>
nella tua lode;<br>
la santa Chiesa proclama<br>
la tua gloria,<br>
adora il tuo unico Figlio,<br>
e lo Spirito Santo Paraclito.<br>
O Cristo, re della gloria,<br>
eterno Figlio del Padre,<br>
tu nascesti<br>
dalla Vergine Madre<br>
per la salvezza dell'uomo.<br>
Vincitore della morte,<br>
hai aperto<br>
ai credenti<br>
il regno dei cieli.<br>
Tu siedi alla destra di Dio,<br>
nella gloria del Padre.<br>
Verrai a giudicare il mondo<br>
alla fine dei tempi.<br>
Soccorri i tuoi figli, Signore,<br>
che hai redento<br>
col tuo sangue prezioso.<br>
Accoglici nella tua gloria<br>
nell'assemblea dei santi.<br>
Salva il tuo popolo, Signore,<br>
guida e proteggi i tuoi figli.<br>
Ogni giorno<br>
ti benediciamo,<br>
lodiamo il tuo nome<br>
per sempre.<br>
Degnati oggi, Signore,<br>
di custodirci senza peccato.<br>
Sia sempre con noi<br>
la tua misericordia: in te abbiamo sperato.<br>
Pietà di noi,<br>
Signore,<br>
pietà di noi.<br>
Tu sei la nostra speranza,<br>
non saremo confusi in eterno.
</p>

<p>
BENEDICTUS<br>
Benedetto il Signore, Dio d'Israele,<br>
perché ha visitato<br>
e redento il suo popolo,<br>
e ha suscitato per noi<br>
una salvezza potente<br>
nella casa di Davide, suo servo,<br>
come aveva promesso<br>
per bocca dei suoi santi profeti<br>
d'un tempo:<br>
salvezza dai nostri nemici,<br>
e dalle mani di quanti ei odiano.<br>
Cosi egli ha concesso misericordia<br>
ai nostri padri<br>
e si è ricordato<br>
della sua santa alleanza,<br>
del giuramento fatto ad Abramo,<br>
nostro padre, di concederci,<br>
liberati dalle mani dei nemici,<br>
di servirlo senza timore,<br>
in santità e giustizia al suo cospetto,<br>
per tutti i nostri giorni.<br>
E tu, bambino, sarai chiamato<br>
profeta dell'Altissimo<br>
perché andrai innanzi al Signore<br>
a preparargli le strade,<br>
per dare al suo popolo<br>
la conoscenza della salvezza<br>
nella remissione dei suoi peccati,<br>
grazie alla bontà misericordiosa<br>
del nostro Dio,<br>
per cui verrà a visitarci dall'alto<br>
un sole che sorge,<br>
per rischiarare quelli che stanno<br>
nelle tenebre e nell'ombra della morte<br>
e dirigere i nostri passi sulla via della pace.<br>
Gloria al Padre e al Figlio<br>
e allo Spirito Santo.<br>
Come era nel principio,<br>
e ora e sempre nei secoli dei secoli. Amen.
</p>

<p>
O DIO MISERICORDIOSO<br>
O Dio Misericordioso,<br>
raccomando alla tua Paterna cura<br>
il nostro Papa.....,<br>
il nostro Vescovo....,<br>
tutti coloro che hanno chiesto le mie preghiere<br>
e tutti coloro per i quali ho promesso di pregare.<br>
Dona loro salute e la dovuta serenità<br>
che il loro cuore anela.<br>
Tieni lontani da loro,<br>
con la tua potenza, tutti i nemici.<br>
Sia benedetta la Santa e indivisa Trinità,<br>
ora e sempre. Amen.
</p>

<p>
PREGHIERA A GESU'<br>
che glorioso entra in Gerusalemme<br>
Veramente mio amato Gesù,<br>
Voi fate l'ingresso in un'altra Gerusalemme,<br>
mentre entrate nell'anima mia.<br>
Gerusalemme non si mutò avendovi ricevuto,<br>
anzi divenne più barbara, perchè vi crocifisse.<br>
Ah, non permettete mai tale sciagura,<br>
che io vi riceva e,<br>
rimanendo in me tutte le mie passioni<br>
e le mali abitudini contratte, divenga peggiore !<br>
Ma vi prego col più intimo del cuore,<br>
che vi degniate annientarle e distruggerle totalmente,<br>
mutandomi il cuore, la mente e la volontà,<br>
che siano sempre rivolti ad amarvi,<br>
servirvi e glorificarvi in questa vita,<br>
per poi goderne nell'altra eternamente.
</p>

<p>
PREGHIERA PRIMA DEL LAVORO<br>
Ispira le nostre azioni, Signore, e accompagnale<br>
con il tuo aiuto, perchè ogni nostra attività<br>
abbia sempre da te il suo inizio e in te il suo compimento.<br>
Per Cristo nostro Signore. Amen.
</p>

<p>
PREGHIERA PRIMA DEL LAVORO<br>
Signore, voglio che il lavoro di quest'oggi<br>
sia un atto di amore per te,<br>
per la mia famiglia e per il mondo.<br>
Aiutami a viverlo con gioia<br>
come collaborazione alla tua opera creativa,<br>
alla realizzazione di me stesso<br>
e al cammino di liberazione dell'umanità.<br>
Accetto la sofferenza che esso comporta<br>
come partecipazione alla croce di Gesù.<br>
Raccomando al tuo cuore di Padre<br>
i disoccupati, i poveri, gli sfortunati. Amen
</p>

<p>
PREGHIERA PRIMA DI UN INCONTRO<br>
O Signore, manda a noi il tuo Spirito<br>
perchè illumini le nostre menti<br>
e le renda disponibili alla verità.<br>
Così sapremo ascoltare gli altri<br>
con attenzione, simpatia, fiducia e umiltà,<br>
e rispondere con rispetto, con calma e sincerità.<br>
Ti preghiamo, fa che la divergenza di opinioni<br>
non intacchi la stima e l'amore vicendevoli. Amen
</p>

<p>
PREGHIERA DEI FIDANZATI<br>
Signore, ti ringraziamo di averci dato l'amore:<br>
Ci hai pensato insieme prima del tempo,<br>
e fin da allora ci hai amati così,<br>
l'uno accanto all'altra.<br>
Il nostro amore è nato dal tuo, immenso e infinito.<br>
Che esso resti sempre espressione genuina del tuo,<br>
senza che il gusto intenso di sentirci vicini<br>
attenui il sapore della tua presenza fra di noi,<br>
e senza che il reciproco godimento delle cose belle che sono in noi<br>
ci allontani dal fascino della tua amicizia.<br>
Se per errore o per malinteso affetto, un giorno ci allontanassimo da te,<br>
fa che il vuoto e lo squallore esasperanti della tua assenza<br>
ci scuotano profondamente e ci riportino alla ricerca immediata del tuo volto.<br>
Signore, che tutto di noi conosci, fa che apprendiamo noi pure<br>
l'arte di conoscerti profondamente;<br>
donaci il coraggio di comunicarci integralmente<br>
le nostre aspirazioni, gli ideali, i limiti stessi del nostro agire.<br>
Che le piccole inevitabili asprezze dell'indole, i fugaci malintesi,<br>
gli imprevisti e le indisposizioni non compromettano mai ciò che ci unisce,<br>
ma incontrino, invece, una cortese e generosa volontà di comprenderci.<br>
Dona, Signore, a ciascuno di noi gioiosa fantasia per creare ogni giorno<br>
nuove espressioni di rispetto e di premurosa tenerezza, e fa che la vita coniugale,<br>
che presto inizieremo, continui quest'arte creatrice d'affetto, che, sola,<br>
ci riporterà all'incontro continuo con te che sei l'Amore,<br>
da cui il nostro si è staccato come piccola scintilla.<br>
Amen. 
</p>

<p>
PREGHIERA DI RINGRAZIAMENTO<br>
Per tutti i tuoi benefici,<br>
ti rendiamo grazie, o Dio onnipotente,<br>
che vivi e regni nei secoli dei secoli. Amen.
</p>

<p>
PREGHIERA DI RINGRAZIAMENTO<br>
Signore,grazie per il tuo amore,<br>
grazie per la mano che continuamente ci tendi;<br>
grazie perchè ci ami nonostante le nostre miserie<br>
e la nostra ingratitudine;<br>
grazie perchè continui ad amarci<br>
anche quando rifiutiamo il tuo amore.<br>
Grazie per tutti i tuoi doni,<br>
gli affetti, la musica, le cose belle.<br>
Grazie per il dono del tuo figlio Gesù,<br>
che si è fatto uomo per ridarci la tua amicizia;<br>
grazie perchè egli ha voluto restare con noi<br>
nel sacramento dell'Eucaristia.<br>
Grazie per la vita eterna che hai seminto in noi;<br>
grazie per tutti i tuoi doni Signore.
</p>

<p>
CONCEDIMI SERENITA'<br>
Signore, concedimi la serenità<br>
per accettare le cose che non posso cambiare,<br>
il coraggio per cambiare le cose che posso,<br>
e la sapienza di comprendere la preziosità<br>
della vita condotta ogni giorno con serenità,<br>
gustando ogni momeno quietamente,<br>
accettando la contrarietà<br>
come il sentiero che conduce alla pace,<br>
accogliendo, come tu hai fatto,<br>
questo mondo peccatore così qual'è,<br>
non come mi piacerebbe che fosse.<br>
Confidando che Tu, o Signore,<br>
ordinerai tutte le cose<br>
nella misura in cui io<br>
mi sottometterò alla tua volontà,<br>
perchè possa vivere felice in questa vita<br>
e pienamente gioioso con te,<br>
per sempre, nell'altra. Amen.
</p>

<p>
DAMMI FEDE<br>
Signore, dammi fede:<br>
fede nella tua grazia, nella tua misericordia,<br>
nella tua Provvidenza che vigila, dirige, permette;<br>
dammi fede nel bene, nella bontà, nell'opera alla quale<br>
tu mi hai chiamato a collaborare,<br>
fede nell'infinitamente piccolo, che tu,<br>
con la fecondità misteriosa della tua grazia,<br>
puoi trasformare nell'infinitamente grande.<br>
Che io creda che nulla avviene invano,<br>
che il più piccolo atto compiuto per tuo amore<br>
ha un valore grande dinanzi a te.<br>
O Dio, crediamo nella tua parola.<br>
O Dio, speriamo nelle tue promesse.<br>
O Dio, ti amiamo sopra ad ogni cosa.<br>
O Dio, concedi a tutti la tua pace.
</p>

<p>
DAMMI FIDUCIA, O SIGNORE!<br>
Una fiducia infinita in te<br>
anche nelle prove più dure<br>
anche negli strazi più orrendi<br>
anche quando mi sento terribilmenete solo<br>
anche quando ho paura<br>
anche quando sono debole, e forse cattivo...<br>
Dammi fiducia in te<br>
nel tuo amore infinito<br>
nel tuo perdono illimitato<br>
E dammi fiducia nel prossimo<br>
è sempre mio fratello<br>
anche se non lo sa<br>
anche se non ci pensa<br>
anche se non lo vuole.<br>
Fa che io gli creda sempre<br>
e che anch' egli mi creda<br>
E dammi fiducia in me o Signore !<br>
Hai messo in noi tesori infiniti di grazia e di bene<br>
ricchezze immense di carità e di amore.<br>
Fammele scoprire<br>
fa che le sappia usare per me e per gli altri.
</p>

<p>
PREGHIERA PER IL BUONUMORE<br>
Signore donami una buona digestione<br>
e anche qualcosa da digerire.<br>
Donami la salute del corpo<br>
e il buonumore necessario per mantenerla.<br>
Donami, Signore, un'anima semplice<br>
che sappia far tesoro di tutto ciò che è buono<br>
e non si spaventi alla vista del male<br>
ma piuttosto trovi sempre il modo<br>
di rimettere le cose apposto.<br>
Dammi un'anima che non conosca la noia<br>
i brontolamenti, i sospiri, i lamenti<br>
e non permettere che mi crucci eccessivamente<br>
per quella cosa troppo ingombrante<br>
che si chiama "io".<br>
Dammi, Signore, il senso del buonumore.<br>
Concedimi la grazia di comprendere uno scherzo<br>
per scoprire nella vita un po' di gioia<br>
e farne parte anche agli altri. Amen.<br>
Tommaso Moro
</p>

<p>
PREGHIERA PER RITROVARE GLI OGGETTI SMARRITI<br>
Sant' Antonio dalla barba bianca,<br>
fammi ritrovare quello che mi manca. (3 volte)<br>
***<br>
Sant' Antonio di velluto,<br>
fammi ritrovare quello che ho perduto. (3 volte)
</p>

<p>
PREGHIERA PER UN AMMALATO<br>
Signore Gesù, durante la tua vita sulla nostra terra<br>
hai mostrato il tuo amore,<br>
ti sei commosso di fronte alle sofferenze<br>
e molte volte hai ridato la salute ai malati,<br>
riportando nelle famiglie la gioia.<br>
Il nostro caro......è (gravemente) ammalato,<br>
noi gli siamo vicini,<br>
con tutto ciò che è umanamente possibile.<br>
Però ci sentiamo impotenti:<br>
veramente la vita non è nelle nostre mani.<br>
Ti offriamo le nostre e le sue sofferenze,<br>
e le uniamo a quelle della tua passione.<br>
Fa che questa malattia ci aiuti,<br>
a comprendere di più, il senso della vita,<br>
e concedi al nostro.... il dono della salute,<br>
perchè possiamo insieme ringraziarti,<br>
e lodarti per sempre. Amen.
</p>

<p>
PREGHIERA ECUMENICA<br>
Dio Padre, Signore della pace,<br>
fonte di ogni consolazione,<br>
accorda il dono dello Spirito Santo<br>
alle nostre vite.<br>
In un mondo che cerca sicurezza<br>
attraverso violenze e guerre,<br>
rendici messaggeri della tua pace.<br>
Perdona la colpa di divisione<br>
nella tua chiesa, Corpo di Cristo<br>
e donaci il coraggio di cercare<br>
quell' unità che è tuo dono e volontà tua,<br>
e nella quale è la nostra pace.<br>
Nel nome di Cristo ti preghiamo. Amen
</p>

<p>
CANTICO DI UN ANZIANO<br>
Benedetti quelli che mi guardano con simpatia.<br>
Benedetti quelli che comprendono il mio camminare stanco.<br>
Benedetti quelli che parlano a voce alta per minimizzare la mia sordità.<br>
Benedetti quelli che stringono con calore le mie mani tremanti.<br>
Benedetti quelli che si interessano della mia lontana giovinezza.<br>
Benedetti quelli che non si stancano di ascoltare i miei discorsi già tante volte ripetuti.<br>
Benedetti quelli che comprendono il mio bisogno d'affetto.<br>
Benedetti quelli che mi regalano frammenti del loro tempo.<br>
Benedetti quelli che si ricordano della mia solitudine.<br>
Benedetti quelli che mi sono vicini nella sofferenza.<br>
Beati quelli che rallegrano gli ultimi giorni della mia vita.<br>
Beati quelli che mi sono vicini nel momento del passaggio.<br>
Quando entrerò nella vita senza fine mi ricorderò di loro presso il Signore Gesù.
</p>

<p>
UNA CANDELA DA SOLA NON PREGA<br>
Una candela da sola non prega.<br>
Ma tu Signore, fa che questa candela che io accendo:<br>
Sia Luce!<br>
Perchè tu m' illumini<br>
nelle mie difficoltà e nelle decisioni.<br>
Sia Fuoco !<br>
Perchè tu bruci in me<br>
tutto l' orgoglio e l' egoismo.<br>
Sia Fiamma !<br>
Perchè tu riscaldi il mio cuore,<br>
e mi insegni ad amare.<br>
Signore, non posso restare molto in chiesa,<br>
ma lasciare ardere questa candela,<br>
è un po' di me stesso che voglio donarti.<br>
Aiutami a prolungare la preghiera,<br>
nell'attività di questo giorno. Amen.
</p>

<p>
PREGHIERA PER I DEFUNTI<br>
Dio degli spiriti e di ogni carne,<br>
che calpestasti la morte e annientasti il diavolo<br>
e la vita al tuo mondo donasti;<br>
Tu stesso o Signore, dona all'anima del tuo servo ...(nome)<br>
il riposo in un luogo luminoso, in un luogo verdeggiante,<br>
in un luogo di freschezza, donde sono lontani sofferenza, dolore e gemito.<br>
Quale Dio buono e benigno perdona ogni colpa da lui commessa con parola,<br>
con opera o con la mente; poiché non v'è uomo che viva e non pecchi;<br>
giacché tu solo sei senza peccato,<br>
e la tua giustizia è giustizia nei secoli<br>
e la tua parola è verità. Poiché tu sei la risurrezione,<br>
la vita e il riposo del tuo servo ...(nome),<br>
o Cristo nostro Dio, noi ti rendiamo gloria,<br>
assieme al Padre tuo unigenito,<br>
con il santissimo buono e vivificante tuo Spirito,<br>
ora e sempre e nei secoli dei secoli. Riposino in pace. Amen.
</p>

<p>
PER I NOSTRI MORTI<br>
Signore Dio,<br>
non si può desiderare per gli altri<br>
più di quanto si desideri per se stessi.<br>
Per questo io ti supplico:<br>
non separarmi, dopo la morte,<br>
da coloro che ho così teneramente amato sulla terra.<br>
Fa, o Signore, ti supplico,<br>
che là dove sono io, gli altri si trovino con me,<br>
affinchè lassù possa rallegrarmi della loro presenza.<br>
Ti imploro, o Dio,<br>
affrettati ad accogliere<br>
i tuoi figli diletti nel seno della vita.<br>
Sostenuti dal nostro amore<br>
possano godere in te, la felicità senza fine.
</p>

<p>
PER LE ANIME PURGANTI<br>
Vergine pietosissima del Carmine,<br>
voi che siete la gioia della Chiesa,<br>
siete pure il conforto della Chiesa purgante.<br>
Deh! stendete adunque la vostra destra pietosa<br>
verso tante anime che penano nel fuoco del Purgatorio,<br>
e liberatele, facendo sì che presto<br>
siano ammesse alla visione beneficante del Cielo.<br>
Ricordatevi, o Santa Vergine,<br>
di soccorrere specialmente quelle dei miei parenti<br>
e quelle altresì che sono più abbandonate e defraudate di suffragi.<br>
Versate, o pietosissima Signora, in larga copia<br>
sopra le spose elette del Signore<br>
i meriti del Sangue prezioso di Gesù Cristo<br>
affinchè restino esse refrigerate dal gaudio eterno.<br>
E voi, Anime benedette che tanto potete presso Dio<br>
con le vostre preghiere, deh! intercedete per noi<br>
e liberateci da tutti i pericoli di anima e di corpo;<br>
proteggete le nostre famiglie, affinchè a noi tutti<br>
sia concesso di essere ammessi alla eterna beatitudine. Amen
</p>

<p>
PREGHIERA PER ESSERE OPEROSI<br>
Signore Gesù,<br>
fa che comprendiamo che la volontà di Dio<br>
si deve adempiere anche con le opere e non solo con le parole.<br>
Liberaci dalla tattica bugiarda di dire di sì<br>
e di non essesre sul serio obbedienti a Dio,<br>
di cercare i nostri interessi, le nostre comodità,<br>
le nostre soddisfazioni, invece che la sua gloria.<br>
Signore Gesù, manda il tuo Spirito,<br>
perchè non ci fermiamo al vedere e al conoscere il bene,<br>
ma sappiamo convertirci e cambiare il nostro cuore,<br>
per liberarlo dal male.<br>
Signore Gesù, liberaci dall'orgoglio di crederci giusti,<br>
poichè siamo solidali con i peccatori,<br>
e sentiamo il bisogno di essere di continuo salvati.<br>
Fa che il nostro "sì" sia ripetuto ogni giorno.
</p>

<p>
PREGHIERA PRO INFANZIA MISSIONARIA<br>
Caro Gesù,<br>
Tu, che sei tanto buono<br>
e vedi tutto ciò che succede sulla Terra,<br>
chiama a te anche i bambini che non ti conoscono<br>
e quelli che non vogliono o non possono pregare.<br>
Aiuta quelli che sono infermi,<br>
soccorri chi ha fame,<br>
abbraccia tutti gli orfani.<br>
Benedici tutti coloro che si occupano di loro.
</p>

<p>
PREGHIERA PER LA GIORNATA DEL MALATO <br>
Rivolgi, o Signore, il tuo sguardo d'amore su di noi:<br>
sulle nostre paure, i nostri egoismi, le nostre ferite del corpo e dello spirito.<br>
Guarisci con la forza e la consolazione dello Spirito Santo le nostre infermità.<br>
Rendici capaci di accoglienza reciproca, di solidarietà gratuita,<br>
di vicinanza amorevole verso ogni persona sofferente.<br>
Apri i nostri occhi, Signore, per vedere il tuo volto in ogni persona che incontriamo;<br>
apri il nostro cuore per amarci gli uni gli altri come Tu ci hai amato,<br>
e così manifestare il Dio della solidarietà e dell'amore.
</p>

<p>
PREGHIERA PER LA VISITA PASTORALE <br>
Padre Santo, che hai inviato il Tuo Figlio<br>
a visitare e salvare l'umanità<br>
nella grazia e nella potenza dello Spirito Santo,<br>
fa che la Visita Pastorale del Vescovo:<br>
-riunisca i credenti nell'ascolto della Parola di Dio e nella Cena del Signore;<br>
-favorisca la comunione e la corresponsabilità di tutti i battezzati;<br>
-porti la nostra comunità parrocchiale ad essere un luogo caldo di riferimento<br>
e di accoglienza per chi cerca Dio;<br>
-stimoli nei battezzati la coscienza missionaria che li renda protagonisti<br>
della prossima missione diocesana in un territorio bisognoso della venuta e dell'amore di Cristo;<br>
Te lo chiediamo per l'intercessione di Maria Santissima<br>
e per la preghiera di Cristo nostro Signore, Amen.
</p>

<p>
PREGHIERA DELLA SEMINA<br>
Preghiera per gli educatori.<br>
Noi ti preghiamo, Signore, di benedire questi semi,<br>
che dall'alba al crepuscolo, con gesto largo,<br>
pieno di forza e di fede, noi gettiamo<br>
nell'immensa pianura del nostro ambiente.<br>
Noi non domandiamo di assistere alla raccolta,<br>
nè di conoscere l'ora stabilita dal Padre.<br>
Dà a questi semi un soffio calmo.<br>
Invia la rugiada della tua grazia,<br>
per farli germogliare e condurli felicemente<br>
alla piena maturità spirituale.<br>
Possano essi svegliare il desiderio del bene,<br>
questa buona volontà che cerca<br>
e infine incontra la pace del tuo regno.
</p>

<p>
PREGHIERA DI RINGRAZIAMENTO<br>
O Gesù, o Dio eterno, ti ringrazio<br>
per i tuoi innumerevoli benefici e le tue grazie.<br>
Ogni battito del mio cuore sia un inno di ringraziamento a te, o Dio.<br>
Ogni goccia del mio sangue circoli per te, o Signore.<br>
La mia anima è tutta un cantico di ringraziamento alla tua misericordia.<br>
Ti amo, o Dio, per te stesso.<br>
Santa Faustina Kovalska
</p>

<p>
PREGHIERA PER CHIEDERE L'AMORE VERSO DIO<br>
Dolcissimo Gesù, infiamma il mio amore verso di te, e trasformami in te.<br>
Divinizzami affinchè le mie azioni ti siano gradite.<br>
Questo lo compia la potenza della santa Comunione, che ricevo ogni giorno.<br>
Santa Faustina Kovalska
</p>

<p>
PREGHIERA PER IL DONO DELLA SAPIENZA <br>
O Gesù dammi l'intelligenza,<br>
una grande intelligenza illuminata dalla fede,<br>
unicamente per conoscere meglio te,<br>
poichè più ti conosco, più ardentemente ti amo.<br>
Gesù, ti chiedo una forte intelligenza<br>
per comprendere le cose divine e superiori.<br>
Gesù, dammi una grande intelligenza,<br>
con la quale potrò conoscere la tua Essenza divina<br>
e la tua vita interiore e trinitaria.<br>
rendi capace la mia mente con una tua grazia speciale.<br>
Santa Faustina Kovalska
</p>

<p>
PREGHIERA PER LA BUONA MORTE <br>
O Gesù misericordioso, disteso sulla croce,<br>
ricordati dell'ora della nostra morte !<br>
O misericordiosissimo Cuore di Gesù, aperto dalla lancia,<br>
nascondimi nell'ultima ora della morte.<br>
O Sangue e Acqua, che scaturisti dal Cuore di Gesù,<br>
come sorgente d'insondabile misericordia per me,<br>
o Gesù agonizzante, ostaggio di misericordia,<br>
mitiga l' ira di Dio nell'ora della mia morte.<br>
Santa Faustina Kovalska
</p>

<p>
PREGHIERA PER I PECCATORI<br>
O Dio di grande misericordia,<br>
che ti sei degnato inviarci il tuo Figlio Unigenito<br>
come la più grande dimostrazione d'amore<br>
e di misericordia senza limiti,<br>
tu non respingi i peccatori,<br>
ma hai aperto anche a loro,<br>
il tesoro della tua infinita misericordia,<br>
al quale possono attingere in abbondanza,<br>
non solo la giustificazione,<br>
ma ogni santità alla quale l'anima può giungere.<br>
Padre di grande misericordia,<br>
desidero che tutti i cuori si rivolgano con fiducia<br>
alla tua infinita misericordia.<br>
Nessuno potrà giustificarsi davanti a te,<br>
se non l'accompagnerà la tua insondabile misericordia.<br>
Quando ci rivelerai il mistero della tua misericordia,<br>
l'eternità non sarà sufficiente<br>
per ringraziarti per essa adeguatamente.<br>
Santa Faustina Kovalska
</p>

<p>
PREGHIERA PER I PECCATORI<br>
O Gesù, quanto mi fanno pena i poveri peccatori !<br>
O Gesù, concedi loro il pentimento ed il dolore;<br>
ricordati della tua dolorosa passione.<br>
Conosco la tua infinita misericordia.<br>
Non posso sopportare che un'anima,<br>
che a te è costata così tanto, debba perire.<br>
O Gesù, dammi le anime dei peccatori !<br>
La tua misericordia si posi su di loro.<br>
Prendimi tutto, ma dammi le anime.<br>
Desidero diventare una vittima sacrificale per i peccatori.<br>
L'involucro del corpo nasconda il mio sacrificio,<br>
dato che anche il tuo Santissimo Cuore<br>
è nascosto nell'ostia, dove pertanto sei olocausto vivo.<br>
O Gesù, transustanziami in te,<br>
affinchè io sia un olocauso vivo a te gradito.<br>
Desidero riparare in ogni momento per i poveri peccatori.<br>
O mio Creatore e Padre di grande misericordia,<br>
io confido in te, poichè sei la Bontà personificata.<br>
Santa Faustina Kovalska
</p>

<p>
PREGHIERA NELLA SOFFERENZA<br>
O Ostia viva, sostienimi in questo esilio,<br>
perchè possa seguire fedelmente le orme del Salvatore.<br>
Non ti chiedo, Signore, di togliermi dalla croce,<br>
ma ti supplico di darmi la forza di perseverare su di essa. <br>
Desidero essere crocifissa come te, o Gesù;<br>
desidero tutti i tormenti e i dolori che hai patito tu;<br>
desidero bere il calice dell'amarezza fino in fondo.<br>
Santa Faustina Kovalska
</p>

<p>
PREGHIERA NELLA SOFFERENZA<br>
O mio Gesù, dammi la forza di sopportare le sofferenze,<br>
in modo che non mi rifiuti di bere il calice dell'amarezza.<br>
Aiutami tu stesso, affinchè il mio sacrificio ti sia gradito;<br>
non lo contamini l'amor proprio, anche se si prolunga negli anni.<br>
La purezza d'intenzione te lo renda ben accetto, sempre nuovo e vitale.<br>
Una lotta perenne, uno sforzo incessante, questa è la mia vita,<br>
per adempiere la tua santa volontà, ma tutto ciò che è in me,<br>
sia la miseria che la forza, tutto ti lodi, o Signore.<br>
Santa Faustina Kovalska
</p>

<p>
PREGHIERA PER LA PATRIA<br>
O Gesù misericordiosissimo,<br>
ti prego per l'intercessione dei tuoi santi,<br>
e specialmente per l'intercessione della tua amatissima Madre,<br>
che ti ha allevato fin dall'infanzia,<br>
ti supplico, benedici la mia patria.<br>
O Gesù, non guardare ai nostri peccati,<br>
ma guarda alle lacrime dei bambini piccoli,<br>
la fame ed il freddo che soffrono.<br>
O Gesù, per questi innocenti,<br>
fammi la grazia che ti chiedo per la mia patria.<br>
Santa Faustina Kovalska
</p>

<p>
ATTO DI FIDUCIA<br>
O mio Dio, mia unica speranza,<br>
in te ho posto tutta la mia fiducia<br>
e so che non rimarrò delusa.<br>
Santa Faustina Kovalska
</p>

<p>
ATTO DI FIDUCIA<br>
Conosco tutta la potenza della tua misericordia,<br>
ed ho fiducia che mi darai tutto quello di cui<br>
ha bisogno questa tua fragile bambina.<br>
Santa Faustina Kovalska
</p>

<p>
ATTO DI FIDUCIA<br>
Ho Gesù nascosto nel SS.Sacramento dell'altare,<br>
amore mio e mia unica misericordia,<br>
ti raccomando tutte le necessità<br>
della mia anima e del mio corpo.<br>
Tu puoi aiutarmi, poichè sei la misericordia stessa,<br>
in te stà tutta la mia speranza.<br>
Ricorro alla tua misericordia, o Dio benigno,<br>
a te che sei il solo buono.<br>
Benchè la mia miseria sia grande<br>
e le mie colpe numerose, confido<br>
nella tua misericordia, perchè sei il Dio della misericordia<br>
e da secoli non si è mai udito,<br>
nè la terra nè il cielo ricordano,<br>
che un'anima fiduciosa nella tua misericordia, sia rimasta delusa.<br>
O Dio di pietà, tu solo puoi perdonarmi<br>
e non mi respingerai mai quando<br>
ricorrerò pentita al tuo Cuore misericordioso,<br>
dal quale nessuno ha mai ricevuto un rifiuto,<br>
fosse pure stato il più grande pccatore.<br>
Santa Faustina Kovalska
</p>

<p>
PREGHIERA PER CHIEDERE LA GRAZIA<br>
DI ESSERE MISERICORDIOSI<br>
Desidero trasformarmi tutta nella tua misericordia<br>
ed essere il riflesso vivo di te, o Signore.<br>
Che il più grande attributo di Dio,<br>
cioè la sua incommensurabile misericordia,<br>
giunga al mio prossimo attraverso il mio cuore e la mia anima.<br>
Aiutami, o Signore, a far sì che<br>
i miei occhi siano misericordiosi,<br>
in modo che io non nutra mai sospetti<br>
e non giudichi sulla base di apparenze esteriori,<br>
ma sappia scorgere ciò che c'è di bello<br>
nell'anima del mio prossimo e gli sia di aiuto.<br>
Aiutami a far sì che il mio udito sia misericordioso,<br>
che mi chini sulle necessità del mio prossimo,<br>
che le mie orecchie non siano indifferenti<br>
ai dolori ed ai gemiti del mio prossimo.<br>
Aiutami, o Signore, a far sì che la mia lingua sia misericordiosa<br>
e non parli mai sfavorevolmente del prossimo,<br>
ma abbia per ogniuno una parola di conforto e di perdono.<br>
Aiutami, o Signore, a far sì che le mie mani siano misericordiose<br>
e piene di buone azioni, in modo che io sappia fare<br>
unicamente del bene al prossimo<br>
e prenda su di me i lavori più pesanti e più penosi.<br>
Aiutami a far sì che i miei piedi siano misericordiosi,<br>
in modo che io accorra sempre in aiuto del prossimo,<br>
vincendo la mia indolenza e la mia stanchezza.<br>
Il mio vero riposo sta nella disponibilità verso il prossimo.<br>
Aiutami, o Signore, a far sì che il mio cuore sia misericordioso,<br>
in modo che partecipi a tutte le sofferenze del prossimo.<br>
A nessuno rifiuterò il mio cuore.<br>
Mi comporterò sinceramente anche con coloro<br>
di cui so che abuseranno della mia bontà,<br>
mentre io mi rifugerò nel misericordiosissimo Cuore di Gesù.<br>
Non parlerò delle mie sofferenze.<br>
Alberghi in me la tua misericordia, o mio Signore....<br>
O Gesù mio, trasformami in te stesso,<br>
poichè tu puoi fare tutto.<br>
Santa Faustina Kovalska
</p>

<p>
PREGHIERA PER OTTENERE LA MISERICORDIA DI DIO<br>
PER IL MONDO INTERO<br>
Dio di grande misericordia, bontà infinita,<br>
ecco che oggi tutta l'umanità grida dall'abisso<br>
della sua miseria alla tua misericordia,<br>
alla tua compassione, o Dio,<br>
e grida con la voce potente della propria miseria.<br>
O Dio benigno, non respingere la preghiera<br>
degli esuli di questa terra.<br>
O Signore, bontà inconcepibile,<br>
che conosci perfettamente la nostra miseria<br>
e sai che non siamo in grado di innalzarci<br>
fino a te con le nostre forze, ti supplichiamo,<br>
previenici con la tua grazia e moltiplica<br>
incessantemente su di noi la tua misericordia,<br>
in modo che possiamo adempiere fedelmente<br>
la tua santa volontà durante tutta la vita e nell'ora della morte.<br>
L'onnipotenza della tua misericordia,<br>
ci difenda dagli assalti dei nemici della nostra salvezza,<br>
in modo che possiamo attendere con fiducia, come figli tuoi,<br>
la tua ultima venuta nel giorno noto soltanto a te.<br>
E speriamo, nonostante tutta la nostra miseria,<br>
di ottenere tutto ciò che ci è stato promesso da Gesù,<br>
poichè Gesù è la nostra fiducia;<br>
attraverso il suo cuore misericordioso,<br>
come attraverso una porta stretta,<br>
entreremo in Paradiso.<br>
Santa Faustina Kovalska
</p>

<p>
PREGHIERA PER LA RESPONSABILITA' ECCLESIALE <br>
O Signore,<br>
nel battesimo e nella cresima,<br>
tu hai fatto di me<br>
un membro attivo e responsabile<br>
nella comunità cristiana.<br>
Aiutami ti prego,<br>
a giudicare tutto e ad agire,<br>
secondo il pensiero di Cristo,<br>
in modo che la fede<br>
sia l'anima di tutta la mia vita.<br>
Sostienimi con la forza del tuo Spirito,<br>
perchè senta forte l'esigenza<br>
di collaborare alla crescita del tuo regno,<br>
e di partecipare attivamenete alla vita della Chiesa.
</p>

<p>
PREGHIERA NELLA GIORNATA DELLA VITA<br>
O Dio, luce del mondo,<br>
fa che sappiamo vedere il riflesso del tuo splendore<br>
sul volto di ogni uomo:<br>
nel mistero del bimbo che cresce nel grembo materno;<br>
sul volto del giovane che cerca segni di speranza;<br>
sul viso dell'anziano che rievoca ricordi;<br>
sul volto triste di chi soffre, è malato, sta per morire.<br>
Suscita in noi la volontà e la gioia di promuovere,<br>
custodire e difendere la vita umana sempre,<br>
nelle nostre famiglie, nella nostra città, nel mondo intero.<br>
Per intercessione di Maria,<br>
piena di grazia e Madre dell'Autore della vita,<br>
manda su di noi il tuo Santo Spirito,<br>
e fa che accogliendo e servendo l'immenso dono della vita,<br>
possiamo partecipare alla tua eterna comunione d'amore. Amen.
</p>

<p>
PREGHIERA PER L'UNITA' DEI CRISTIANI<br>
Settimana 18-25 gennaio<br>
Signore Gesù,<br>
alla vigilia della tua passione<br>
tu hai pregato per tutti i tuoi discepoli,<br>
perchè siano perfettamente uniti<br>
come tu lo sei con il Padre e il Padre con te.<br>
Rendici consapevoli delle nostre divisioni.<br>
Donaci la lealtà di riconoscere l'indifferenza,<br>
la diffidenza e anche la reciproca ostilità<br>
che si nasconde in noi, e il coraggio di liberarcene.<br>
Fa che salga incessantemente<br>
dalle nostre anime e dalle labbra<br>
la preghiera per l'unità dei cristiani come tu la vuoi.<br>
Aiutaci a trovare in te, che sei carità perfetta,<br>
la via che conduce all'unità,<br>
nell'obbedienza alla tua verità e al tuo amore.<br>
Affidiamoci ora all'unico Dio e Padre di tutti,<br>
e diciamo insieme: Padre nostro...<br>
Signore Gesù, tu hai detto ai tuoi apostoli:<br>
" Vi lascio la pace, vi do la mia pace."<br>
Non guardare ai nostri peccati, ma alla fede della tua Chiesa,<br>
e donale unità e pace, secondo la tua volontà.<br>
Tu che vivi e regni nei secoli dei secoli. Amen.
</p>

<p>
PREGHIERA PER LA COMUNITA' PARROCCHIALE<br>
O Gesù che hai detto:<br>
" Dove due o più sono riuniti nel mio nome,<br>
io sono in mezzo a loro,"<br>
sii fra noi, che ci sforziamo di essere uniti nel tuo Amore,<br>
in questa comunità parrocchiale.<br>
Aiutaci ad essere sempre" un cuore solo e un'anima sola",<br>
condividendo gioie e dolori, avendo una cura particolare<br>
per gli ammalati, gli anziani, i soli, i bisognosi.<br>
Fa che ogniuno di noi si impegni ad essere vangelo vissuto,<br>
dove i lontani, gli indifferenti, i piccoli scoprono<br>
l'Amore di Dio e la bellezza della vita cristiana.<br>
Donaci il coraggio e l'umiltà di perdonare sempre,<br>
di andare incontro a chi si vorrebbe allontanare da noi,<br>
di mettere in risalto il molto che ci unisce<br>
e non il poco che ci divide.<br>
Dacci la vista per scorgere il tuo volto<br>
in ogni persona che avviciniamo<br>
e in ogni croce che incontriamo.<br>
Donaci un cuore fedele e aperto, che vibri<br>
a ogni tocco della tua parola e della tua grazia.<br>
Ispiraci sempre nuova fiducia e slancio<br>
per non scoraggiarci di fronte ai fallimenti,<br>
alle debolezze e alle ingratitudini degli uomini.<br>
Fa che la nostra parrocchia si davvero una famiglia,<br>
dove ogniuno si sforza di comprendere, perdonare,<br>
aiutare, condividere; dove l'unica legge<br>
che ci lega e ci fa essere veri tuoi seguaci,<br>
sia l'amore scambievole. Amen.
</p>

<p>
DIO BUONO, DIO PADRE<br>
Tu che dall'alto dei Cieli,<br>
Cieli che noi interpretiamo nella nostra mente umana<br>
come Regno della gloria,<br>
che ci dovrà accogliere per l'etrnità,<br>
volgi benigno, nella tua grande misericordia d'amore,<br>
lo sguardo su queste nostre valli di dolore.<br>
L'odio scioglilo, o Dio;<br>
l'orgoglio sprofondalo, o mio grande Padrone,<br>
o mio Signore.<br>
O Principio del grande Amore,<br>
o Promessa grande,<br>
fate che il mio cuore<br>
e innanzi tutto l'anima mia,<br>
dei miei cari, e di tutti i miei fratelli del mondo<br>
capiscano finalmente qual'è la Luce;<br>
e vivano in questa Luce per lodarti,<br>
per amarci nel tuo nome.<br>
Che Tu sii benedetto, Dio;<br>
Tu che tutto ci hai dato e noi nulla diamo,<br>
perchè legati nella terra,<br>
ci sembra tutto difficile.<br>
Infondi a noi forza, o Padre,<br>
al Sommo Pontefice, tuo Vicario visibile in questa terra.<br>
La Chiesa santa, la Patria mia,<br>
o ......Patria benedetta,<br>
Gerusalemme in terra e che domani ci aspetta quella celeste<br>
proteggila, o Padre, insieme alla Sede apostolica.<br>
O.....Padre bello, Padre dolce.<br>
Misericordia e pietà, misericordia e pietà !<br>
Anche.... sì, o Padre,<br>
con la tua forza che ti chiedo per difendermi dal nemico più acerbo di me.<br>
Preservaci ancora in questo amore,<br>
perchè noi vogliamo vivere in questo amore,<br>
uniti a questo Amore, per la tua gloria,<br>
per la nostra salvezza. Amen.
</p>

<p>
PREGHIERA DAVANTI A UN BIGLIETTO DA CENTO EURO<br>
Signore, questo biglietto mi fa paura.<br>
Tu conosci il suo segreto, tu conosci la sua storia.<br>
Quant'è pesante!<br>
Mi impressiona perché non parla.<br>
Non dirà tutto quello che si nasconde nelle sue pieghe.<br>
Non rivelerà mai tutti gli sforzi e le lotte che rappresenta.<br>
Porta su di sè il sudore umano,<br>
E' sporco di sangue, di delusione, di dignità infangata.<br>
E' ricco di tutto il peso di lavoro umano che contiene e che forma il suo valore.<br>
E' pesante, pesante, Signore.<br>
Mi impressiona, mi fa paura perché ha dei morti sulla coscienza.<br>
Tutti i poveracci che si sono ammazzati di lavoro per lui.<br>
Per averlo, per possederlo qualche ora.<br>
Per ottenere da lui un po' di gioia, di vita.<br>
In quante mani è passato, Signore?<br>
Che ha fatto in questi lunghi viaggi silenziosi?<br>
Ha offerto rose bianche alla fidanzata raggiante.<br>
Ha pagato i confetti del battesimo, ha nutrito un bambino appena nato.<br>
Ha messo il pane sulla tavola di una famiglia.<br>
Ha permesso il sorriso ai giovani e la gioia agli anziani.<br>
Ha pagato il consulto del medico che guarisce.<br>
Ha dato il libro che istruisce il bambino.<br>
Ha vestito la fanciulla.<br>
Ha inviato la lettera dello sfratto.<br>
Ha pagato la morte del bimbo nel seno della madre.<br>
Ha distribuito l'alcool all'ubriaco.<br>
Ha proiettato film vietati ai ragazzi, e registrato dischi nauseanti.<br>
Ha sedotto l'adolescente e fatto dell'adulto un ladro.<br>
Ha comprato per qualche ora il corpo di una donna.<br>
Ha pagato l'arma del delitto e le assi di una bara.<br>
O Signore, ti offro questo biglietto da cento euro,<br>
nei suoi misteri gaudiosi,<br>
nei suoi misteri dolorosi.<br>
Ti ringrazio per tutta la vita e la gioia che ha donato.<br>
Ti chiedo perdono per il male che ha fatto.<br>
Soprattutto, o Signore,<br>
te lo offro per tutto il lavoro e per tutta la sofferenza umana di cui è simbolo<br>
e che domani, finalmente, moneta incorruttibile,<br>
sarà mutata nella tua vita eterna.<br>
Amen.
</p>

<p>
RIMANI CON ME, SIGNORE<br>
Rimani con me, Signore:<br>
poichè tu sai con quanta frequenza<br>
io ti abbandono.<br>
Rimani con me, Signore:<br>
perchè tu sei la mia vita<br>
e senza di te si affievolisce<br>
il mio fervore.<br>
Rimani con me, Signore:<br>
perchè tu sei la mia luce<br>
e senza di te rimango nelle tenebre.<br>
Rimani con me, Signore:<br>
perchè oda la tua voce e la segua.<br>
Rimani con me, Signore:<br>
perchè voglio amarti molto<br>
e vivere sempre insieme a te.<br>
Rimani con me, Signore:<br>
e con tutta la mia famiglia<br>
perchè viviamo uniti nel tuo amore<br>
e un giorno tutti insieme,<br>
cantiamo le tue lodi per l'eternità. Amen.
</p>

<p>
DAMMI UN CUORE<br>
O Gesù che tanto mi ami,<br>
ascoltami, te ne prego.<br>
Che la tua volontà<br>
sia il mio desiderio<br>
la mia passione, il mio amore.<br>
Fa che io ami quanto è tuo;<br>
ma soprattutto che io ami te solo.<br>
Dammi un cuore<br>
così pieno d'amore per te,<br>
che nulla possa distrarmi da te.<br>
Dammi un cuore fedele e forte,<br>
che mai tremi, nè si abbassi.<br>
Un cuore retto che non conosca<br>
le vie tortuose del male.<br>
Un cuore coraggioso,<br>
sempre pronto a lottare.<br>
Un cuore generoso che non indietreggia<br>
alla vista degli ostacoli.<br>
Un cuore umile e dolce come il tuo,<br>
Signore Gesù.<br>
San Tommaso D'Aquino
</p>

<p>
CREDO IN TE, GESU'<br>
Credo in te, Signore Gesù Cristo,<br>
Figlio eternamente amato,<br>
mandato nel mondo per riconciliare<br>
i peccatori con il Padre.<br>
tu sei la pura accoglienza dell'amore,<br>
tu che ami nella gratitudine infinita<br>
e ci insegni che anche il ricevere è divino<br>
e il lasciarsi amare non meno divino che l'amare.<br>
Tu sei la parola eterna uscita dal silenzio,<br>
nel dialogo senza fine dell'amore,<br>
l'amato che tutto riceve e tutto dona.<br>
I giorni della tua carne,<br>
totalmente vissuti in obbedienza al Padre,<br>
il silenzio di Nazareth,<br>
la primavera di Galilea,<br>
il viaggio a Gerusalemme,<br>
la storia della passione,<br>
la vita nuova della Pasqua di Resurrezione,<br>
ci contagiano il grazie dell'amore,<br>
e fanno di noi, nella sequela di te,<br>
coloro che hanno creduto all'amore,<br>
e vivono nell'attesa della tua venuta.<br>
Credo in te, unico Dio d'amore,<br>
eterno amante, eterno amato,<br>
eterna unità e libertà dell'amore.<br>
In te vivo e riposo,<br>
donandoti il mio cuore, e chiedendoti<br>
di nascondermi in te e di abitare in me.<br>
Bruno Forte
</p>

<p>
PREGHIERA DI SAN FRANCESCO <br>
Signore,<br>
fa di me uno strumento della tua pace,<br>
dove c'è odio, io porti l'amore.<br>
Dove c'è offesa, io porti l'unione.<br>
Dove c'è errore, io porti la verità.<br>
Dove c'è dubbio, io porti la fede.<br>
Dove c'è disperazione, io porti la speranza.<br>
Dove ci sono le tenebre, io porti la luce.<br>
Dove c'è tristezza, io porti la gioia.<br>
O Divino Maestro, che io non cerchi tanto<br>
di essere consolato, quanto di consolare.<br>
Di essere compreso, quanto di comprendere.<br>
Di essere amato, quanto di amare.<br>
Infatti:<br>
dando, si riceve.<br>
Dimenticandosi, si trova comprensione.<br>
Perdonando, si è perdonati.<br>
Morendo, si resuscita alla vita.
</p>

<p>
PREGHIERA DI MADRE TERESA DI CALCUTTA <br>
Signore, quando ho fame,<br>
mandami qualcuno che ha bisogno di cibo;<br>
Quando ho sete,<br>
mandami qualcuno che ha bisogno di una bevanda;<br>
quando ho freddo,<br>
mandami qualcuno da scaldare;<br>
quando ho un dispiacere,<br>
mandami qualcuno da consolare;<br>
quando la mia croce diventa pesante,<br>
fammi condividere la croce di un'altro;<br>
quando sono povero,<br>
guidami da qualcuno nel bisogno;<br>
quando non ho tempo,<br>
dammi qualcuno che io possa aiutare per qualche momento;<br>
quando sono umiliato,<br>
fa che io abbia qualcuno da lodare;<br>
quando sono scoraggiato,<br>
mandami qualcuno da incoraggiare;<br>
quando ho bisogno della comprensione degli altri,<br>
dammi qualcuno che ha bisogno della mia;<br>
quando ho bisogno che ci si occupi di me,<br>
mandami qualcuno di cui occuparmi;<br>
quando penso solo a me stesso,<br>
attira la mia attenzione su un'altra persona;<br>
Rendici degni, Signore, di servire i nostri fratelli,<br>
che in tutto il mondo vivono e muoiono poveri e affamati.<br>
Dà loro oggi, usando le nostre mani,<br>
il loro pane quotidiano,<br>
e dà loro, per mezzo del nostro<br>
amore comprensivo, pace e gioia.
</p>

<p>
PREGHIERA DI MADRE TERESA PER IL SERVIZIO<br>
Signore,<br>
mettici al servizio dei nostri fratelli<br>
che vivono e muoiono nella povertà<br>
e nella fame di tutto il mondo.<br>
Affidali a noi oggi;<br>
dà loro il pane quotidiano<br>
insieme al nostro amore<br>
pieno di comprensione,<br>
di pace, di gioia.<br>
Signore,<br>
fa di me uno strumento della tua pace,<br>
affinché io possa portare<br>
l'amore dove c'è l'odio,<br>
lo spirito del perdono dove c'è l'ingiustizia,<br>
l'armonia dove c'è la discordia,<br>
la verità dove c'è l'errore,<br>
la fede dove c'è il dubbio,<br>
la speranza dove c'è la disperazione,<br>
la luce dove ci sono ombre,<br>
e la gioia dove c'è la tristezza.<br>
Signore,<br>
fa che io cerchi di confortare<br>
e di non essere confortata,<br>
di capire, e non di essere capita,<br>
e di amare e non di essere amata,<br>
perché dimenticando se stessi ci si ritrova,<br>
perdonando si viene perdonati<br>
e morendo ci si risveglia alla vita eterna.
</p>

<p>
PREGHIERA DI S. TOMMASO<br>
Dal Breviario<br>
Eccomi onnipotente ed eterno Dio: mi avvicino al Sacramento del tuo Figlio unigenito,<br>
il nostro Signore Gesù Cristo, io, malato al Medico della vita,<br>
immondo alla Fontana della misericordia, cieco alla Luce dell'eterno splendore,<br>
povero e bisognoso al Signore del cielo e della terra.<br>
Invoco ora l'abbondanza della tua immensa grandezza,<br>
fino a farti chinare per curare la mia malattia, lavare la mia sporcizia,<br>
illuminare la mia cecità, arricchire la mia povertà, vestire la mia nudità.<br>
Cosicché io riceva il pane degli angeli, il Re dei re e il Signore dei Signori<br>
con tanta riverenza ed umiltà, contrizione e devozione, purezza e fede,<br>
proposito e intenzione, da tuffare nella salvezza la mia anima.<br>
Ti chiedo di darmi non solo di assumere il Corpo e il Sangue del Signore,<br>
ma anche di conquistarne la realtà e la potenza.<br>
O Dio mitissimo, dammi il Corpo del tuo Figlio unigenito Gesù Cristo<br>
che hai plasmato dalla Vergine Maria, così da meritare<br>
di essere accolto nel suo corpo mistico<br>
e di essere annoverato tra le sue membra.<br>
O Padre amantissimo, concedimi di contemplare per sempre faccia a faccia<br>
il tuo diletto Figlio che ora mi sforzo di accogliere nascosto per la via:<br>
Lui che vive e regna con Te nei secoli dei secoli. Amen.
</p>

<p>
ATTO DI AMORE<br>
di S. Giovanni M. Vianney - Curato D'Ars<br>
Ti amo, mio Dio, e il mio desiderio<br>
é di amarti fino all’ultimo respiro della mia vita.<br>
Ti amo, o Dio infinitamente amabile,<br>
e preferisco morire amandoti,<br>
piuttosto che vivere un solo istante senza amarti.<br>
Ti amo, Signore, e l’unica grazia che ti chiedo<br>
è di amarti eternamente.<br>
Ti amo, mio Dio, e desidero il cielo,<br>
soltanto per avere la felicità di amarti perfettamente.<br>
Mio Dio, se la mia lingua non può dire ad ogni istante: ti amo,<br>
voglio che il mio cuore te lo ripeta ogni volta che respiro.<br>
Ti amo, mio divino Salvatore, perché sei stato crocifisso per me,<br>
e mi tieni quaggiù crocifisso con te.<br>
Mio Dio, fammi la grazia di morire amandoti<br>
e sapendo che ti amo.
</p>

<p>
Torna su 
</p>

<p>
 Chiedete e otterrete perchè la vostra gioia sia piena.  Gv.16,24 Indice delle Preghiere
</p>

<p>
 Home<br>
Nel Giardino degli Angeli by Anna
</p>

<p>
"In questo sito ogni immagine ti parla !"
</p>

<p>
Vai alla Mappa del Sito
</p>

<p>
Se qualcosa in questo sito dovesse violare i diritti d'autore vi prego di segnalarmelo, GRAZIE! Scrivimi
</p>

<p>
Click to see how many people are online
</p>

<p>
Preghiera della famiglia unita<br>
Signore, Padre Santo,<br>
Dio onnipotente ed eterno,<br>
noi ti benediciamo e ti ringraziamo<br>
per questa nostra famiglia che vuol vivere unita nell'amore.<br>
Ti offriamo le gioie e i dolori della nostra vita<br>
E ti presentiamo le nostre speranze per l'avvenire.<br>
O Dio, fonte di ogni bene,<br>
dona alla nostra mensa il cibo quotidiano,<br>
conservaci nella salute e nella pace,<br>
guida i nostri passi sulla via del bene.<br>
Fa' che dopo aver vissuto felici in questa casa,<br>
ci ritroviamo ancora tutti uniti<br>
nella felicità del Paradiso.<br>
Amen.
</p>

<p>
<ul>
<li>La Via è come un vaso vuoto da cui si può attingere senza mai aver bisogno di riempirlo. E' senza fondo: il vero progenitore di tutte le cose del mondo... E' come un pozzo profondo che non si inaridisce mai e io non so di chi potrebbe essere figlio. Esso appare come se fosse esistito prima di Dio. Se lo guardate non potete vederlo; esso è chiamato senza forma. Se lo ascoltate non potete udirlo; esso è chiamato senza suono. Se tentate di afferrarlo non potete trattenerlo; esso è chiamato indefinibile. Nessuno può misurare questi tre al loro fine ultimo quindi sono fusi in uno. Esso è in alto, ma non è illuminato. Esso è in basso, ma non è oscurato. Esso si estende, senza posa, e nessun nome gli deve essere dato. Esso ritorna al nulla. Esso è chiamato forma senza forma, struttura senza struttura. Esso è chiamato l'intangibile. Gli state di fronte, ma non potete vederne le spalle. Aggrappandovi all'Antica Via (Tao) controllerete l'inizio dell'oggi: così conoscerete l'inizio delle cose, che è l'essenza della Via. (dal TAO)</li>
</ul>
</p>


<hr>


        <span class="backlinks">
        </span>
        
</div>

<div id="links" style="visibility:hidden">
<ul>
<li><b>ZZZ</b></li>
</ul>

</div>

</div>
 
</body>
</html>
