	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>DOMENICA 1^ SETTIMANA</h1>-->
        <h1>DOMENICA 1^ SETTIMANA</h1>

<h5>LODI MATTUTINE</h5>

<p>
INNO / O giorno primo ed ultimo, giorno radioso e splendido del trionfo di Cristo! / Il Signore risorto promulga per i secoli l'editto della pace. / Pace fra cielo e terra, pace fra tutti i popoli, pace nei nostri cuori. / L'alleluia pasquale risuoni nella Chiesa pellegrina nel mondo; / e si unisca alla lode, armoniosa e perenne, dell'assemblea dei santi. / A te la gloria, o Cristo, la potenza e l'onore, nei secoli dei secoli. Amen.
</p>

<p>
1^ Antifona / <b>Dall'aurora io ti cerco, o Dio: che io veda la tua potenza e la tua gloria, alleluia.</b> / SALMO 62, 2-9 L'anima assetata del Signore / La Chiesa ha sete del suo Salvatore, bramando di dissetarsi alla fonte dell'acqua viva che zampilla per la vita eterna (cfr. Cassiodoro). / O Dio, tu sei il mio Dio, all'aurora ti cerco, di te ha sete l'anima mia, a te anela la mia carne, come terra deserta, arida, senz'acqua. / Così nel santuario ti ho cercato, per contemplare la tua potenza e la tua gloria. Poiché la tua grazia vale più della vita, le mie labbra diranno la tua lode. / Così ti benedirò finché io viva, nel tuo nome alzerò le mie mani. Mi sazierò come a lauto convito, e con voci di gioia ti loderà la mia bocca. / Nel mio giaciglio di te mi ricordo, penso a te nelle veglie notturne, tu sei stato il mio aiuto; esulto di gioia all'ombra delle tue ali. / A te si stringe l'anima mia.La forza della tua destra mi sostiene. (Gloria / Ant)
</p>

<p>
2^ Antifona / <b>Nel fuoco, con voce unanime, i tre giovani cantavano: Benedetto Dio, alleluia.</b> / CANTICO Dn 3, 57-88.56 Ogni creatura lodi il Signore / Lodate il nostro Dio, voi tutti, suoi servi (Ap 19, 5). / Benedite, opere tutte del Signore, il Signore, lodatelo ed esaltatelo nei secoli / Benedite, angeli del Signore, il Signore, benedite, cieli, il Signore / Benedite, acque tutte, che siete sopra i cieli, il Signore, benedite, potenze tutte del Signore, il Signore / Benedite, sole e luna, il Signore, benedite, stelle del cielo, il Signore / Benedite, piogge e rugiade, il Signore. benedite, o venti tutti, il Signore / Benedite, fuoco e calore, il Signore, benedite, freddo e caldo, il Signore / Benedite, rugiada e brina, il Signore, benedite, gelo e freddo, il Signore Benedite, ghiacci e nevi, il Signore, benedite, notti e giorni, il Signore / Benedite, luce e tenebre, il Signore, benedite, folgori e nubi, il Signore Benedica la terra il Signore, lo lodi e lo esalti nei secoli. / Benedite, monti e colline, il Signore, benedite, creature tutte che germinate sulla terra, il Signore. Benedite, sorgenti, il Signore, benedite, mari e fiumi, il Signore / Benedite, mostri marini e quanto si muove nell'acqua, il Signore, benedite, uccelli tutti dell'aria, il Signore. Benedite, animali tutti, selvaggi e domestici, il Signore, benedite, figli dell'uomo, il Signore / Benedica Israele il Signore, lo lodi e lo esalti nei secoli. Benedite, sacerdoti del Signore, il Signore, benedite, o servi del Signore, il Signore / Benedite, spiriti e anime dei giusti, il Signore, benedite, pii e umili di cuore, il Signore. Benedite, Anania, Azaria e Misaele, il Signore, lodatelo ed esaltatelo nei secoli / Benediciamo il Padre e il Figlio con lo Spirito Santo, lodiamolo ed esaltiamolo nei secoli. Benedetto sei tu, Signore, nel firmamento del cielo, degno di lode e di gloria nei secoli. (Ant)
</p>

<p>
3^ Antifona / <b>I figli della Chiesa esultino nel loro Re, alleluia.</b> / SALMO 149 Festa degli amici di Dio / I figli della Chiesa, i figli del nuovo popolo esultino nel loro re, Cristo (Esichio). / Cantate al Signore un canto nuovo; la sua lode nell'assemblea dei fedeli. Gioisca Israele nel suo Creatore, esultino nel loro Re i figli di Sion. / Lodino il suo nome con danze, con timpani e cetre gli cantino inni. Il Signore ama il suo popolo, incorona gli umili di vittoria. / Esultino i fedeli nella gloria, sorgano lieti dai loro giacigli. Le lodi di Dio sulla loro bocca e la spada a due tagli nelle loro mani, / per compiere la vendetta tra i popoli e punire le genti; per stringere in catene i loro capi, i loro nobili in ceppi di ferro; / per eseguire su di essi il giudizio già scritto: questa è la gloria per tutti i suoi fedeli. (Gloria / Ant)
</p>

<p>
LETTURA BREVE (Ap 7, 10.12) / La salvezza appartiene al nostro Dio seduto sul trono e all'Agnello. Amen! Lode, gloria, sapienza, azione di grazie, onore, potenza e forza al nostro Dio nei secoli dei secoli. Amen.
</p>

<p>
RESPONSORIO BREVE / R. <b>Cristo, Figlio del Dio vivo, abbi pietà di noi.</b> / Cristo, Figlio del Dio vivo, abbi pietà di noi. / V. Tu che siedi alla destra del Padre, abbi pietà di noi. / Gloria al Padre e al Figlio e allo Spirito Santo. / Cristo, Figlio del Dio vivo, abbi pietà di noi.
</p>

<p>
Antifona al Benedictus Anno A / <b>Voi siete luce del mondo: risplendano davanti agli uomini le vostre opere buone, per la gloria del Padre.</b>
</p>

<p>
Antifona al Benedictus Anno B / <b>Presto nel mattino, Gesù si rifugiava in solitudine e pregava il Padre.</b>
</p>

<p>
Antifona al Benedictus Anno C / <b>Tutta la notte abbiamo faticato senza prendere nulla; ma sulla tua parola, Signore, getteremo le reti.</b>
</p>

<p>
CANTICO DI ZACCARIA (Lc 1, 68-79) Il Messia e il suo Precursore / Benedetto il Signore Dio d'Israele, perché ha visitato e redento il suo popolo, e ha suscitato per noi una salvezza potente nella casa di Davide, suo servo, come aveva promesso per bocca dei suoi santi profeti d'un tempo: salvezza dai nostri nemici, e dalle mani di quanti ci odiano. Così egli ha concesso misericordia ai nostri padri e si è ricordato della sua santa alleanza, del giuramento fatto ad Abramo, nostro padre, di concederci, liberati dalle mani dei nemici, di servirlo senza timore, in santità e giustizia al suo cospetto, per tutti i nostri giorni. E tu, bambino, sarai chiamato profeta dell'Altissimo perché andrai innanzi al Signore a preparargli le strade, per dare al suo popolo la conoscenza della salvezza nella remissione dei suoi peccati, grazie alla bontà misericordiosa del nostro Dio, per cui verrà a visitarci dall'alto un sole che sorge, per rischiarare quelli che stanno nelle tenebre e nell'ombra della morte e dirigere i nostri passi sulla via della pace. (Gloria / Ant)
</p>

<p>
Invocazioni / Acclamiamo Cristo, sole di giustizia apparso all'orizzonte dell'umanità: <b>Signore, tu sei la vita e la salvezza nostra.</b> / Creatore degli astri, noi ti consacriamo le primizie di questo giorno, - nel ricordo della tua gloriosa risurrezione. / Il tuo Spirito ci insegni a compiere la tua volontà, - e la tua sapienza ci guidi oggi e sempre. / Donaci di partecipare con vera fede all'assemblea del tuo popolo, - intorno alla mensa della tua parola e del tuo corpo. / La tua Chiesa ti renda grazie, Signore, - per i tuoi innumerevoli benefici. (Pater)
</p>

<p>
ORAZIONE / Custodisci sempre con paterna bontà la tua famiglia, Signore, e poiché unico fondamento della nostra speranza è la grazia che viene da te, aiutaci sempre con la tua protezione. Per il nostro Signore.
</p>

<p>
Il Signore ci benedica, ci preservi da ogni male e ci conduca alla vita eterna. R. Amen.
</p>

<h5>ORA MEDIA</h5>

<p>
1^ Antifona / <b>E' bene per noi confidare nel Signore: il suo amore è per sempre, alleluia.</b> / SALMO (117, 1-9 I) Canto di gioia e di vittoria / Gesù è la pietra che, scartata da voi costruttori, è diventata testata d'angolo (At 4, 11) / Celebrate il Signore, perché è buono; eterna è la sua misericordia. / Dica Israele che egli è buono: eterna è la sua misericordia. / Lo dica la casa di Aronne: eterna è la sua misericordia. / Lo dica chi teme Dio: eterna è la sua misericordia. / Nell'angoscia ho gridato al Signore, mi ha risposto, il Signore, e mi ha tratto in salvo. / Il Signore è con me, non ho timore; che cosa può farmi l'uomo? Il Signore è con me, è mio aiuto, sfiderò i miei nemici. / E' meglio rifugiarsi nel Signore che confidare nell'uomo. E' meglio rifugiarsi nel Signore che confidare nei potenti. (Gloria / Ant)
</p>

<p>
2^ Antifona / <b>Mia forza e mio canto è il Signore, alleluia.</b> / SALMO (117, 10-18 II) Canto di gioia e di vittoria / Gesù è la pietra che, scartata da voi costruttori, è diventata testata d'angolo (At 4, 11) / Tutti i popoli mi hanno circondato, ma nel nome del Signore li ho sconfitti. Mi hanno circondato, mi hanno accerchiato, ma nel nome del Signore li ho sconfitti. / Mi hanno circondato come api, come fuoco che divampa tra le spine, ma nel nome del Signore li ho sconfitti. / Mi avevano spinto con forza per farmi cadere, ma il Signore è stato mio aiuto. Mia forza e mio canto è il Signore, egli è stato la mia salvezza. / Grida di giubilo e di vittoria, nelle tende dei giusti: / la destra del Signore ha fatto meraviglie, la destra del Signore si è alzata, la destra del Signore ha fatto meraviglie. / Non morirò, resterò in vita e annunzierò le opere del Signore. Il Signore mi ha provato duramente, ma non mi ha consegnato alla morte. (Gloria / Ant)
</p>

<p>
3^ Antifona / <b>Ti rendo grazie, Signore, perché mi hai esaudito, alleluia.</b> / SALMO (117, 19-29) Canto di gioia e di vittoria / Gesù è la pietra che, scartata da voi costruttori, è diventata testata d'angolo (At 4, 11). / Apritemi le porte della giustizia: entrerò a rendere grazie al Signore. E' questa la porta del Signore, per essa entrano i giusti. / Ti rendo grazie, perché mi hai esaudito, perché sei stato la mia salvezza. / La pietra scartata dai costruttori è divenuta testata d'angolo; ecco l'opera del Signore: una meraviglia ai nostri occhi. / Questo è il giorno fatto dal Signore: rallegriamoci ed esultiamo in esso. / Dona, Signore, la tua salvezza, dona, Signore, la tua vittoria! / Benedetto colui che viene nel nome del Signore. Vi benediciamo dalla casa del Signore; / Dio, il Signore è nostra luce. Ordinate il corteo con rami frondosi fino ai lati dell'altare. / Sei tu il mio Dio e ti rendo grazie, sei il mio Dio e ti esalto. / Celebrate il Signore, perché è buono: eterna è la sua misericordia. (Gloria / Ant)
</p>

<p>
(TERZA) LETTURA BREVE (1Gv 4, 16) Noi abbiamo riconosciuto e creduto all'amore che Dio ha per noi. Dio è amore; chi sta nell'amore dimora in Dio e Dio dimora in lui. / V. Volgi il mio cuore alle tue parole, / W. fammi vivere nella tua via.
</p>

<p>
(SESTA) LETTURA BREVE (Gal 6, 7b-8) Ciascuno raccoglierà quello che avrà seminato. Chi semina nella sua carne, dalla carne raccoglierà corruzione; chi semina nello Spirito, dallo Spirito raccoglierà vita eterna. / V. La tua parola, Signore, è per sempre, / W. la tua fedeltà per ogni generazione.
</p>

<p>
(NONA) LETTURA BREVE (Gal 6, 9-10) Non stanchiamoci di fare il bene; se infatti non desistiamo, a suo tempo mieteremo. Poiché dunque ne abbiamo l'occasione, operiamo il bene verso tutti, soprattutto verso i fratelli nella fede. / V. Grido a te con tutto il cuore, rispondimi: / W. custodirò i tuoi precetti, Signore.
</p>

<p>
ORAZIONE / Custodisci sempre con paterna bontà la tua famiglia, Signore, e poiché unico fondamento della nostra speranza è la grazia che viene da te, aiutaci sempre con la tua protezione. Per il nostro Signore. R. Amen. / Benediciamo il Signore. / R. Rendiamo grazie a Dio.
</p>

<h5>VESPRI</h5>

<p>
O Dio, vieni a salvarmi / Signore, vieni presto in mio aiuto / Gloria al Padre e al Figlio e allo Spirito Santo. Come era nel principio, e ora e sempre nei secoli dei secoli. Amen. Alleluia.
</p>

<p>
INNO / O Trinità beata, luce, sapienza, amore, vesti del tuo splendore il giorno che declina. / Te lodiamo al mattino, te nel vespro imploriamo, te canteremo unanimi nel giorno che non muore. Amen. 
</p>

<p>
1^ Antifona / <b>Il Signore estenderà da Sion il suo dominio, e regnerà in eterno, alleluia.</b> / SALMO (109, 1-5. 7) Il Messia, re e sacerdote / Bisogna che egli regni finché non abbia posto tutti i suoi nemici sotto i suoi piedi (1 Cor 15, 25) / Oracolo del Signore al mio Signore: «Siedi alla mia destra, finché io ponga i tuoi nemici a sgabello dei tuoi piedi». / Lo scettro del tuo potere stende il Signore da Sion: «Domina in mezzo ai tuoi nemici. / A te il principato nel giorno della tua potenza tra santi splendori; dal seno dell'aurora, come rugiada, io ti ho generato». / Il Signore ha giurato e non si pente: «Tu sei sacerdote per sempre al modo di Melchisedek». / Il Signore è alla tua destra, annienterà i re nel giorno della sua ira. Lungo il cammino si disseta al torrente e solleva alta la testa. (Gloria / Ant)
</p>

<p>
2^ Antifona / <b>Tremò la terra e il mare davanti al volto del Signore, alleluia.</b> / SALMO (113 A) Meraviglie dell'esodo dall'Egitto / Quanti avete rinunziato al mondo del male, avete compiuto anche voi il vostro esodo (sant'Agostino). / Quando Israele uscì dall'Egitto, la casa di Giacobbe da un popolo barbaro, Giuda divenne il suo santuario, Israele il suo dominio. / Il mare vide e si ritrasse, il Giordano si volse indietro, i monti saltellarono come arieti, le colline come agnelli di un gregge. / Che hai tu, mare, per fuggire, e tu, Giordano, perché torni indietro? Perché voi monti saltellate come arieti e voi colline come agnelli di un gregge? / Trema, o terra, davanti al Signore, davanti al Dio di Giacobbe, che muta la rupe in un lago, la roccia in sorgenti d'acqua. (Gloria / Ant)
</p>

<p>
3^ Antifona / <b>Dio regna: a lui la gloria, alleluia, alleluia.</b> / CANTICO (Ap 19,1-7) Le nozze dell'Agnello / Alleluia, Salvezza, gloria e potenza sono del nostro Dio; veri e giusti sono i suoi giudizi. Alleluia, Lodate il nostro Dio, voi tutti suoi servi, voi che lo temete, piccoli e grandi. / Alleluia, Ha preso possesso del suo regno il Signore, il nostro Dio, l'Onnipotente. / Alleluia, Rallegriamoci ed esultiamo, rendiamo a lui gloria. / Alleluia, Sono giunte le nozze dell'Agnello; la sua sposa è pronta. (Gloria / Ant)
</p>

<p>
LETTURA BREVE (2Cor 1, 3-4) Sia benedetto Dio, Padre del Signore nostro Gesù Cristo, Padre misericordioso e Dio di ogni consolazione, il quale ci consola in ogni nostra tribolazione, perché possiamo anche noi consolare quelli che si trovano in qualsiasi genere di afflizione con la consolazione con cui siamo consolati noi stessi da Dio.
</p>

<p>
RESPONSORIO / R. <b>Benedetto sei tu, Signore, nell'alto dei cieli.</b> / Benedetto sei tu, Signore, nell'alto dei cieli. / V. A te la lode e la gloria nei secoli, nell'alto dei cieli. / Gloria al Padre e al Figlio e allo Spirito Santo. / Benedetto sei tu, Signore, nell'alto dei cieli.
</p>

<p>
Antifona al Magnificat Anno A / Voi, miei discepoli, siete il sale della terra e la luce del mondo.
</p>

<p>
Antifona al Magnificat Anno B / Per questo sono venuto: per portare a tutti il messaggio della salvezza.
</p>

<p>
Antifona al Magnificat Anno C / Signore, allontanati da me peccatore. Non temere, Simon Pietro: d'ora in poi sarai pescatore di uomini.
</p>

<p>
CANTICO DELLA BEATA VERGINE (Lc 1,46-55) Esultanza dell'anima nel Signore / L'anima mia magnifica il Signore e il mio spirito esulta in Dio, mio salvatore, / perché ha guardato l'umiltà della sua serva. D'ora in poi tutte le generazioni mi chiameranno beata. / Grandi cose ha fatto in me l'Onnipotente e Santo è il suo nome: / di generazione in generazione la sua misericordia si stende su quelli che lo temono. / Ha spiegato la potenza del suo braccio, ha disperso i superbi nei pensieri del loro cuore; / ha rovesciato i potenti dai troni, ha innalzato gli umili; / ha ricolmato di beni gli affamati, ha rimandato i ricchi a mani vuote. / Ha soccorso Israele, suo servo, ricordandosi della sua misericordia, / come aveva promesso ai nostri padri, ad Abramo e alla sua discendenza, per sempre. (Gloria / Ant)
</p>

<p>
INTERCESSIONI / Cristo è il nostro capo e noi siamo le sue membra. A lui lode e gloria nei secoli. Acclamiamo: <b>Venga il tuo regno, Signore.</b> / La tua Chiesa, Signore, sia sacramento vivo ed efficace di unità per il genere umano, - mistero di salvezza per tutti gli uomini. / Assisti il collegio dei vescovi in unione con il nostro papa N. - infondi in loro il tuo Spirito di unità, di amore e di pace. / Fa' che i cristiani siano intimamente uniti a te, capo della Chiesa. - e diano valida testimonianza al tuo Vangelo. / Dona al mondo la pace, - fa' che si costruisca un ordine nuovo nella giustizia e nella fraternità. / Concedi ai nostri fratelli defunti la gloria della risurrezione, - e rendi partecipi anche noi della loro beatitudine. (Pater)
</p>

<p>
ORAZIONE / Custodisci sempre con paterna bontà la tua famiglia, Signore, e poiché unico fondamento della nostra speranza è la grazia che viene da te, aiutaci sempre con la tua protezione. Per il nostro Signore. / Il Signore ci benedica, ci preservi da ogni male e ci conduca alla vita eterna. R. Amen.
</p>

<h1>LUNEDI 1^ SETTIMANA</h1>

<h5>LODI MATTUTINE</h5>

<p>
INNO / O sole di giustizia, Verbo del Dio vivente, irradia sulla Chiesa la tua luce immortale. / Per te veniamo al Padre, fonte del primo amore, Padre d'immensa grazia e di perenne gloria. / Lieto trascorra il giorno in umiltà e fervore; la luce della fede non conosca tramonto. / Sia Cristo il nostro cibo, sia Cristo l'acqua viva: in lui gustiamo sobrii l'ebbrezza dello Spirito. Amen. 
</p>

<p>
1^ Antifona / <b>Al mattino ti prego, Signore, ascolta la mia voce!</b> / SALMO 5, 2-10. 12-13 Preghiera del mattino per avere l'aiuto del Signore / Quelli che hanno accolto il Verbo e diventano sua dimora esulteranno per sempre. / Porgi l'orecchio, Signore, alle mie parole: intendi il mio lamento. / Ascolta la voce del mio grido, o mio re e mio Dio, perché ti prego, Signore. / Al mattino ascolta la mia voce; fin dal mattino t'invoco e sto in attesa. / Tu non sei un Dio che si compiace del male; presso di te il malvagio non trova dimora; gli stolti non sostengono il tuo sguardo. / Tu detesti chi fa il male, fai perire i bugiardi. Il Signore detesta sanguinari e ingannatori. / Ma io per la tua grande misericordia entrerò nella tua casa; mi prostrerò con timore nel tuo santo tempio. / Signore, guidami con giustizia di fronte ai miei nemici; spianami davanti il tuo cammino. / Non c'è sincerità sulla loro bocca, è pieno di perfidia il loro cuore; la loro gola è un sepolcro aperto, la loro lingua è tutta adulazione. / Gioiscano quanti in te si rifugiano, esultino senza fine. Tu li proteggi e in te si allieteranno quanti amano il tuo nome. Signore, tu benedici il giusto: come scudo lo copre la tua benevolenza. (Gloria / Ant)
</p>

<p>
2^ Antifona / <b>Lodiamo il tuo nome glorioso, Signore, nostro Dio.</b> / CANTICO 1Cr 29, 10-13 Solo a Dio l'onore e la gloria / Benedetto sia Dio, Padre del Signore nostro Gesù Cristo (Ef 1, 3) / Sii benedetto Signore, Dio di Israele, nostro padre, ora e sempre. / Tua, Signore, è la grandezza, la potenza, la gloria, la maestà e lo splendore, perché tutto, nei cieli e sulla terra, è tuo. / Tuo è il regno, Signore; tu ti innalzi sovrano su ogni cosa. Da te provengono ricchezza e gloria; tu domini tutto; / nella tua mano c'è forza e potenza; dalla tua mano ogni grandezza e potere. Per questo, nostro Dio, ti ringraziamo e lodiamo il tuo nome glorioso. (Gloria / Ant)
</p>

<p>
3^ Antifona / <b>Gloria al Signore nel suo tempio: egli regna per sempre.</b> / SALMO 28 Il Signore proclama solennemente la sua parola / Ecco una voce dal cielo che disse: Questi è il figlio mio prediletto (Mt 3,17) / Date al Signore, figli di Dio, date al Signore gloria e potenza. Date al Signore la gloria del suo nome, prostratevi al Signore in santi ornamenti. / Il Signore tuona sulle acque, il Dio della gloria scatena il tuono, il Signore, sull'immensità delle acque. / Il Signore tuona con forza, tuona il Signore con potenza. Il tuono del Signore schianta i cedri, il Signore schianta i cedri del Libano. / Fa balzare come un vitello il Libano e il Sirion come un giovane bufalo. / Il tuono saetta fiamme di fuoco, il tuono scuote la steppa, il Signore scuote il deserto di Kades e spoglia le foreste. / Il Signore è assiso sulla tempesta, il Signore siede re per sempre. Il Signore darà forza al suo popolo, benedirà il suo popolo con la pace. / Nel tempio del Signore, tutti dicono: «Gloria!». (Gloria / Ant)
</p>

<p>
LETTURA BREVE (2Ts 3, 10b-13) / Chi non vuol lavorare neppure mangi. Sentiamo infatti che alcuni fra di voi vivono disordinatamente, senza far nulla e in continua agitazione. A questi tali ordiniamo, esortandoli nel Signore Gesù Cristo, di mangiare il proprio pane lavorando in pace. Voi, fratelli, non lasciatevi scoraggiare nel fare il bene.
</p>

<p>
RESPONSORIO BREVE / R. <b>Da sempre e per sempre benedetto il Signore!</b> / Da sempre e per sempre benedetto il Signore! / V. Egli solo ha fatto prodigi: benedetto il Signore! / Gloria al Padre e al Figlio e allo Spirito Santo. / Da sempre e per sempre benedetto il Signore.
</p>

<p>
Antifona al Benedictus / <b>Benedetto il Signore, nostro Dio!</b> / CANTICO DI ZACCARIA (Lc 1, 68-79) Il Messia e il suo Precursore / Benedetto il Signore Dio d'Israele, perché ha visitato e redento il suo popolo, e ha suscitato per noi una salvezza potente nella casa di Davide, suo servo, come aveva promesso per bocca dei suoi santi profeti d'un tempo: salvezza dai nostri nemici, e dalle mani di quanti ci odiano. Così egli ha concesso misericordia ai nostri padri e si è ricordato della sua santa alleanza, del giuramento fatto ad Abramo, nostro padre, di concederci, liberati dalle mani dei nemici, di servirlo senza timore, in santità e giustizia al suo cospetto, per tutti i nostri giorni. E tu, bambino, sarai chiamato profeta dell'Altissimo perché andrai innanzi al Signore a preparargli le strade, per dare al suo popolo la conoscenza della salvezza nella remissione dei suoi peccati, grazie alla bontà misericordiosa del nostro Dio, per cui verrà a visitarci dall'alto un sole che sorge, per rischiarare quelli che stanno nelle tenebre e nell'ombra della morte e dirigere i nostri passi sulla via della pace. (Gloria / Ant)
</p>

<p>
Invocazioni / Glorifichiamo Cristo, nostro Signore, pieno di grazia e di Spirito Santo e con fiducia chiediamo: <b>Donaci il tuo Spirito, Signore.</b> / Concedi a noi di trascorrere questo giorno nella gioia, nella pace e senza peccato, - perché, giunti a sera, possiamo lodarti con cuore puro e riconoscente. / Risplenda su di noi la luce del tuo amore, - e la tua sapienza ispiri i nostri progetti e le nostre opere. / La tua mano ci sostenga nel servizio del bene, - e ci custodisca nella tua amicizia. / Proteggi coloro che si affidano alle nostre preghiere, - colmali di ogni benedizione nel corpo e nello spirito. (Pater)
</p>

<p>
ORAZIONE / Ispìra le nostre azioni, Signore, e accompagnale con il tuo aiuto: perché ogni nostra attività abbia da te il suo inizio e in te il suo compimento. Per il nostro Signore. / Il Signore ci benedica, ci preservi da ogni male e ci conduca alla vita eterna. R. Amen.
</p>

<h5>ORA MEDIA</h5>

<p>
1^ Antifona / <b>La legge di Dio è luce degli occhi e gioia del cuore.</b> / SALMO 18B Lode a Dio, Signore della legge / Siate perfetti, come è perfetto il Padre vostro che è nei cieli (Mt 5,48) / La legge del Signore è perfetta, rinfranca l'anima; la testimonianza del Signore è verace, rende saggio il semplice. / Gli ordini del Signore sono giusti, fanno gioire il cuore; i comandi del Signore sono limpidi, danno luce agli occhi. / Il timore del Signore è puro, dura sempre; i giudizi del Signore sono tutti fedeli e giusti, più preziosi dell'oro, di molto oro fino, più dolci del miele e di un favo stillante. / Anche il tuo servo in essi è istruito, per chi li osserva è grande il profitto. Le inavvertenze chi le discerne? Assolvimi dalle colpe che non vedo. / Anche dall'orgoglio salva il tuo servo perché su di me non abbia potere; allora sarò irreprensibile, sarò puro dal grande peccato. / Ti siano gradite le parole della mia bocca, davanti a te i pensieri del mio cuore, Signore, mia rupe e mio redentore. (Gloria / Ant)
</p>

<p>
2^ Antifona / <b>Sorgi, Signore, giudica i popoli nella tua giustizia.</b> / SALMO 7, 1-10 (I) Preghiera di un giusto calunniato / Ecco il giudice è alle porte (Gc 5,9) / Signore, mio Dio, in te mi rifugio: salvami e liberami da chi mi perseguita, perché non mi sbrani come un leone, non mi sbrani senza che alcuno mi salvi. / Signore mio Dio, se così ho agito: se c'è iniquità sulle mie mani, se ho ripagato il mio amico con il male, se a torto ho spogliato i miei avversari, / il nemico m'insegua e mi raggiunga, calpesti a terra la mia vita e trascini nella polvere il mio onore. / Sorgi, Signore, nel tuo sdegno, levati contro il furore dei nemici, alzati per il giudizio che hai stabilito. / L'assemblea dei popoli ti circondi: dall'alto volgiti contro di essa. / Il Signore decide la causa dei popoli: giudicami, Signore, secondo la mia giustizia, secondo la mia innocenza, o Altissimo. / Poni fine al male degli empi; rafforza l'uomo retto, tu che provi mente e cuore, Dio giusto. (Gloria / Ant)
</p>

<p>
3^ Antifona / <b>Dio, giudice giusto, salva chi gli è fedele.</b> / SALMO 7, 11-18 (II) Preghiera di un giusto calunniato / Ecco il giudice è alle porte (Gc 5,9) / La mia difesa è nel Signore, egli salva i retti di cuore. Dio è giudice giusto, ogni giorno si accende il suo sdegno. / Non torna forse ad affilare la spada, a tendere e puntare il suo arco? Si prepara strumenti di morte, arroventa le sue frecce. / Ecco, l'empio produce ingiustizia, concepisce malizia, partorisce menzogna. Egli scava un pozzo profondo e cade nella fossa che ha fatto; / la sua malizia ricade sul suo capo, la sua violenza gli piomba sulla testa. Loderò il Signore per la sua giustizia e canterò il nome di Dio, l'Altissimo. (Gloria / Ant)
</p>

<p>
TERZA LETTURA BREVE (Rm 13, 8. 10) / Non abbiate alcun debito con nessuno, se non quello di un amore vicendevole; perché chi ama il suo simile ha adempiuto la legge. L'amore non fa nessun male al prossimo: pieno compimento della legge è l'amore. / V. Tu sei il mio aiuto: non lasciarmi! / W. Non abbandonarmi, Dio mia salvezza!
</p>

<p>
ORAZIONE / O Dio nostro Padre, che al lavoro solidale di tutti gli uomini hai affidato il compito di promuovere sempre nuove conquiste, donaci di collaborare all'opera della creazione con adesione filiale al tuo volere in spirito di vera fraternità. Per Cristo nostro Signore.
</p>

<p>
SESTA LETTURA BREVE (Gc 1, 19b-20. 26) / Sia ognuno pronto ad ascoltare, lento a parlare, lento all'ira. Perché l'ira dell'uomo non compie ciò che è giusto davanti a Dio. Se qualcuno pensa di essere religioso, ma non frena la lingua e inganna così il suo cuore, la sua religione è vana. / V. Benedirò il Signore in ogni tempo. / W. Sulla mia bocca sempre la sua lode.
</p>

<p>
ORAZIONE / O Dio, che sei il padrone della vigna e della messe, e assegni a ciascuno il suo lavoro e la giusta ricompensa, aiutaci a portare il peso della nostra giornata accettando serenamente la tua volontà. Per Cristo nostro Signore.
</p>

<p>
NONA LETTURA BREVE (1Pt 1, 17b-19) / Comportatevi con timore nel tempo del vostro pellegrinaggio. Voi sapete che non a prezzo di cose corruttibili, come l'argento e l'oro, foste liberati dalla vostra vuota condotta ereditata dai vostri padri, ma con il sangue prezioso di Cristo, come di agnello senza difetti e senza macchia. / V. Riscattami, Signore, pietà di me: / W. nell'assemblea benedirò il tuo nome.
</p>

<p>
ORAZIONE / O Dio, che ci chiami a celebrare la tua lode nell'ora stessa in cui gli apostoli salivano al tempio, accogli la nostra preghiera nel nome del tuo Figlio e dona la tua salvezza a coloro che lo invocano. Egli vive e regna nei secoli dei secoli. R. Amen. / Benediciamo il Signore. / R. Rendiamo grazie a Dio.
</p>

<h5>VESPRI</h5>

<p>
INNO / O immenso creatore, che all'impeto dei flutti segnasti il corso e il limite nell'armonia del cosmo, / tu all'aspre solitudini della terra assetata donasti il refrigerio dei torrenti e dei mari. / Irriga, o Padre buono, i deserti dell'anima coi fiumi di acqua viva che sgorgano dal Cristo. / Ascolta, o Padre altissimo, tu che regni nei secoli con il Cristo tuo Figlio e lo Spirito santo. Amen.
</p>

<p>
1^ Antifona / <b>Giusto è il Signore, gli uomini retti vedranno il suo volto.</b> / SALMO 10 Nel Signore è la fiducia del giusto / Beati coloro che hanno fame e sete della giustizia perché saranno saziati (Mt 5,6). / Nel Signore mi sono rifugiato, come potete dirmi: «Fuggi come un passero verso il monte»? / Ecco, gli empi tendono l'arco, aggiustano la freccia sulla corda per colpire nel buio i retti di cuore. / Quando sono scosse le fondamenta, il giusto che cosa può fare? / Ma il Signore nel tempio santo, il Signore ha il trono nei cieli. / I suoi occhi sono aperti sul mondo, le sue pupille scrutano ogni uomo. Il Signore scruta giusti ed empi, egli odia chi ama la violenza. / Farà piovere sugli empi brace, fuoco e zolfo, vento bruciante toccherà loro in sorte. / Giusto è il Signore, ama le cose giuste; gli uomini retti vedranno il suo volto. (Gloria / Ant)
</p>

<p>
2^ Antifona / <b>Beati i puri di cuore, perché vedranno Dio</b> / SALMO 14 Chi è degno di stare davanti al Signore? / Voi vi siete accostati al monte di Sion, alla città del Dio vivente (Eb 12, 22) / Signore, chi abiterà nella tua tenda? Chi dimorerà sul tuo santo monte? Colui che cammina senza colpa, agisce con giustizia e parla lealmente, / chi non dice calunnia con la lingua, non fa danno al suo prossimo e non lancia insulto al suo vicino. / Ai suoi occhi è spregevole il malvagio, ma onora chi teme il Signore. / Anche se giura a suo danno, non cambia; se presta denaro non fa usura, e non accetta doni contro l'innocente. / Colui che agisce in questo modo resterà saldo per sempre. (Gloria / Ant)
</p>

<p>
3^ Antifona / <b>In Cristo il Padre ci ha scelti per essere suoi figli</b> / CANTICO Ef 1, 3-10 Dio salvatore / Benedetto sia Dio, Padre del Signore nostro Gesù Cristo, che ci ha benedetti con ogni benedizione spirituale nei cieli, in Cristo. / In lui ci ha scelti prima della creazione del mondo, per trovarci, al suo cospetto, santi e immacolati nell'amore. / Ci ha predestinati a essere suoi figli adottivi per opera di Gesù Cristo, secondo il beneplacito del suo volere, / a lode e gloria della sua grazia, che ci ha dato nel suo Figlio diletto. / In lui abbiamo la redenzione mediante il suo sangue, la remissione dei peccati secondo la ricchezza della sua grazia. / Dio l'ha abbondantemente riversata su di noi con ogni sapienza e intelligenza, poiché egli ci ha fatto conoscere il mistero del suo volere, / il disegno di ricapitolare in Cristo tutte le cose, quelle del cielo come quelle della terra. / Nella sua benevolenza lo aveva in lui prestabilito per realizzarlo nella pienezza dei tempi. (Gloria / Ant)
</p>

<p>
LETTURA BREVE (Col 1, 9b-11) Abbiate una piena conoscenza della volontà di Dio con ogni sapienza e intelligenza spirituale, perché possiate comportarvi in maniera degna del Signore, per piacergli in tutto, portando frutto in ogni opera buona e crescendo nella conoscenza di Dio; rafforzandovi con ogni energia secondo la sua gloriosa potenza, per poter essere forti e pazienti in tutto.
</p>

<p>
RESPONSORIO BREVE / R. <b>Risanami, Signore: ho peccato contro di te</b> / Risanami, Signore: ho peccato contro di te. / V. Io ho detto: Mio Dio, fammi grazia, ho peccato contro di te. / Gloria al Padre e al Figlio e allo Spirito Santo. / Risanami, Signore: ho peccato contro di te.
</p>

<p>
Antifona al Magnificat / L'anima mia magnifica il Signore: umile e povera egli mi ha guardata. / CANTICO DELLA BEATA VERGINE (Lc 1, 46-55) / Esultanza dell'anima nel Signore / L'anima mia magnifica il Signore e il mio spirito esulta in Dio, mio salvatore, / perché ha guardato l'umiltà della sua serva. D'ora in poi tutte le generazioni mi chiameranno beata. / Grandi cose ha fatto in me l'Onnipotente e Santo è il suo nome: / di generazione in generazione la sua misericordia si stende su quelli che lo temono. / Ha spiegato la potenza del suo braccio, ha disperso i superbi nei pensieri del loro cuore; / ha rovesciato i potenti dai troni, ha innalzato gli umili; / ha ricolmato di beni gli affamati, ha rimandato i ricchi a mani vuote. / Ha soccorso Israele, suo servo, ricordandosi della sua misericordia, / come aveva promesso ai nostri padri, ad Abramo e alla sua discendenza, per sempre. (Gloria / Ant)
</p>

<p>
INTERCESSIONI / Uniti ai nostri fratelli di fede, invochiamo il Signore che ha stretto con il suo popolo un patto di eterna alleanza: <b>Proteggi, o Signore, la tua famiglia</b> / Salva il tuo popolo, o Signore, - benedici la tua eredità. / Raccogli nell'unità coloro che si gloriano del nome cristiano, - perché il mondo creda in colui che tu hai inviato, Gesù Cristo nostro Signore. / Benedici i nostri familiari, amici e conoscenti, - diffondi fra di essi il profumo della carità di Cristo. / Mostra agli agonizzanti la luce del tuo amore, - i loro occhi si aprano alla visione della tua gloria. / Sii misericordioso verso i nostri fratelli defunti, - ammettili a godere la beata pace del paradiso. (Pater)
</p>

<p>
ORAZIONE / Ti magnifichi, o Signore, il nostro servizio di lode; tu che per la nostra salvezza hai volto lo sguardo all'umiltà della Vergine Maria, dégnati di innalzarci alla pienezza della tua redenzione. Per il nostro Signore. / Il Signore ci benedica, ci preservi da ogni male e ci conduca alla vita eterna. R. Amen.
</p>

<h1>MARTEDI 1^ SETTIMANA</h1>

<h5>LODI MATTUTINE</h5>

<p>
INNO / Già l'ombra della notte si dilegua, un'alba nuova sorge all'orizzonte: con il cuore e la mente salutiamo il Dio di gloria. / O Padre santo, fonte d'ogni bene, effondi la rugiada del tuo amore sulla Chiesa raccolta dal tuo Figlio nel Santo Spirito. Amen. 
</p>

<p>
1^ Antifona / <b>Chi salirà il monte del Signore? Chi ha mani innocenti e cuore puro</b> / SALMO 23 Il Signore entra nel suo tempio / Le porte del cielo si sono aperte a Cristo Signore, quando salì al cielo (sant'Ireneo) / Del Signore è la terra e quanto contiene, l'universo e i suoi abitanti. E' lui che l'ha fondata sui mari, e sui fiumi l'ha stabilita. / Chi salirà il monte del Signore, chi starà nel suo luogo santo? / Chi ha mani innocenti e cuore puro, chi non pronunzia menzogna, chi non giura a danno del suo prossimo. / Egli otterrà benedizione dal Signore, giustizia da Dio sua salvezza. Ecco la generazione che lo cerca, che cerca il tuo volto, Dio di Giacobbe. / Sollevate, porte, i vostri frontali, alzatevi, porte antiche, ed entri il re della gloria. / Chi è questo re della gloria? Il Signore forte e potente, il Signore potente in battaglia. / Sollevate, porte, i vostri frontali, alzatevi, porte antiche, ed entri il re della gloria. / Chi è questo re della gloria? Il Signore degli eserciti è il re della gloria. / Gloria al Padre e al Figlio e allo Spirito Santo. Come era nel principio, e ora e sempre, nei secoli dei secoli. Amen. (Gloria / Ant)
</p>

<p>
2^ Antifona / <b>Benedite il Signore, camminate nella giustizia davanti a lui</b> / CANTICO Tb 13, 2-10a Dio castiga e salva / Sia benedetto Dio, Padre del Signore nostro Gesù Cristo: nella sua grande misericordia egli ci ha rigenerati a una vita nuova (cfr 1 Pt 1,3) / Benedetto Dio che vive in eterno; il suo regno dura per tutti i secoli; / egli castiga e usa misericordia, fa scendere negli abissi della terra, fa risalire dalla grande Perdizione e nulla sfugge alla sua mano. / Lodatelo, figli d'Israele, davanti alle genti: egli vi ha disperso in mezzo ad esse per proclamare la sua grandezza. / Esaltatelo davanti ad ogni vivente, è lui il Signore, il nostro Dio, lui il nostro Padre, il Dio per tutti i secoli. / Vi castiga per le vostre ingiustizie, ma userà misericordia a tutti voi. Vi raduna da tutte le genti, in mezzo alle quali siete stati dispersi. / Convertitevi a lui con tutto il cuore e con tutta l'anima, per fare la giustizia davanti a lui; / e allora egli si convertirà a voi e non vi nasconderà il suo volto. / Ora contemplate ciò che ha operato con voi e ringraziatelo con tutta la voce; benedite il Signore della giustizia ed esaltate il re dei secoli. / Io gli do lode nel paese del mio esilio e manifesto la sua forza e grandezza a un popolo di peccatori. / Convertitevi, o peccatori, e operate la giustizia davanti a lui; chi sa che non torni ad amarvi e vi usi misericordia? / Io esalto il mio Dio e celebro il re del cielo ed esulto per la sua grandezza. Tutti ne parlino e diano lode a lui in Gerusalemme. (Gloria / Ant)
</p>

<p>
3^ Antifona / <b>Esultate, giusti, nel Signore, ai retti si addice la lode</b> / SALMO 32 Inno alla provvidenza di Dio / Tutto è fatto per mezzo di lui (Gv 1,3) / Esultate, giusti, nel Signore: ai retti si addice la lode. Lodate il Signore con la cetra, con l'arpa a dieci corde a lui cantate. / Cantate al Signore un canto nuovo, suonate la cetra con arte e acclamate. Poiché retta è la parola del Signore e fedele ogni sua opera. / Egli ama il diritto e la giustizia, della sua grazia è piena la terra. Dalla parola del Signore furono fatti i cieli, dal soffio della sua bocca ogni loro schiera. / Come in un otre raccoglie le acque del mare, chiude in riserve gli abissi. / Tema il Signore tutta la terra, tremino davanti a lui gli abitanti del mondo, perché egli parla e tutto è fatto, comanda e tutto esiste. / Il Signore annulla i disegni delle nazioni, rende vani i progetti dei popoli. Ma il piano del Signore sussiste per sempre, i pensieri del suo cuore per tutte le generazioni. / Beata la nazione il cui Dio è il Signore, il popolo che si è scelto come erede. / Il Signore guarda dal cielo, egli vede tutti gli uomini. Dal luogo della sua dimora scruta tutti gli abitanti della terra, / lui che, solo, ha plasmato il loro cuore e comprende tutte le loro opere. / Il re non si salva per un forte esercito né il prode per il suo grande vigore. Il cavallo non giova per la vittoria, con tutta la sua forza non potrà salvare. / Ecco, l'occhio del Signore veglia su chi lo teme, su chi spera nella sua grazia, per liberarlo dalla morte e nutrirlo in tempo di fame. / L'anima nostra attende il Signore, egli è nostro aiuto e nostro scudo. In lui gioisce il nostro cuore e confidiamo nel suo santo nome. / Signore, sia su di noi la tua grazia, perché in te speriamo. (Gloria / Ant)
</p>

<p>
LETTURA BREVE (Rm 13, 11b.12-13a) / E' ormai tempo di svegliarvi dal sonno, perché la nostra salvezza è più vicina ora di quando diventammo credenti. La notte è avanzata, il giorno è vicino. Gettiamo via perciò le opere delle tenebre e indossiamo le armi della luce. Comportiamoci onestamente, come in pieno giorno.
</p>

<p>
RESPONSORIO BREVE / R. <b>Dio, mia roccia di salvezza, in te la mia speranza</b> / Dio, mia roccia di salvezza, in te la mia speranza. / V. Mio scudo, mia difesa, in te la mia speranza. / Gloria al Padre e al Figlio e allo Spirito Santo. / Dio, mia roccia di salvezza, in te la mia speranza.
</p>

<p>
Antifona al Benedictus / <b>Ha suscitato per noi una salvezza potente, come aveva promesso per bocca dei profeti</b> / CANTICO DI ZACCARIA (Lc 1, 68-79) Il Messia e il suo Precursore / Benedetto il Signore Dio d'Israele, perché ha visitato e redento il suo popolo, e ha suscitato per noi una salvezza potente nella casa di Davide, suo servo, come aveva promesso per bocca dei suoi santi profeti d'un tempo: salvezza dai nostri nemici, e dalle mani di quanti ci odiano. Così egli ha concesso misericordia ai nostri padri e si è ricordato della sua santa alleanza, del giuramento fatto ad Abramo, nostro padre, di concederci, liberati dalle mani dei nemici, di servirlo senza timore, in santità e giustizia al suo cospetto, per tutti i nostri giorni. E tu, bambino, sarai chiamato profeta dell'Altissimo perché andrai innanzi al Signore a preparargli le strade, per dare al suo popolo la conoscenza della salvezza nella remissione dei suoi peccati, grazie alla bontà misericordiosa del nostro Dio, per cui verrà a visitarci dall'alto un sole che sorge, per rischiarare quelli che stanno nelle tenebre e nell'ombra della morte e dirigere i nostri passi sulla via della pace. (Gloria / Ant)
</p>

<p>
Invocazioni / Cristo, sommo sacerdote della nostra fede, ci ha resi partecipi di una vocazione santa. Eleviamo a lui la nostra lode e acclamiamo: <b>Signore, nostro Dio e nostro Salvatore</b> / Re glorioso, che nel battesimo ci hai rivestiti del sacerdozio regale, - rendici degni di offrirti il sacrificio della lode. / Concedici di osservare sempre i tuoi comandamenti, - perché con la tua grazia rimaniamo in te e tu in noi. / Infondi in noi il tuo Spirito, - la tua sapienza ci assista sempre e operi con noi. / Fa' che nessuno oggi sia rattristato per causa nostra - e che diveniamo operatori di gioia e di pace. (Pater)
</p>

<p>
ORAZIONE / Accogli con bontà, o Signore, la preghiera mattutina della tua Chiesa e illumina con il tuo amore le profondità del nostro spirito, perché siano liberi dalle suggestioni del male coloro che hai chiamati allo splendore della tua luce. Per il nostro Signore. / Il Signore ci benedica, ci preservi da ogni male e ci conduca alla vita eterna. R. Amen.
</p>

<h5>ORA MEDIA</h5>

<p>
1^ Antifona / <b>Beato l'uomo che cammina nella legge del Signore</b> / SALMO 118, 1-8 I (Alef) Meditazione della parola di Dio nella legge / In questo consiste l'amore di Dio, nell'osservare i suoi comandamenti (1Gv 5,3) / Beato l'uomo di integra condotta, che cammina nella legge del Signore. Beato chi è fedele ai suoi insegnamenti e lo cerca con tutto il cuore. / Non commette ingiustizie, cammina per le sue vie. Tu hai dato i tuoi precetti perché siano osservati fedelmente. / Siano diritte le mie vie, nel custodire i tuoi decreti. Non dovrò arrossire se avrò obbedito ai tuoi comandi. / Ti loderò con cuore sincero quando avrò appreso le tue giuste sentenze. Voglio osservare i tuoi decreti: non abbandonarmi mai. (Gloria / Ant)
</p>

<p>
2^ Antifona / <b>Gioisca il mio	 cuore nella tua salvezza</b> / SALMO 12 Lamento di un giusto nella prova / Il Dio della speranza vi riempia di ogni gioia e pace nella fede (Rm 15, 13) / Fino a quando, Signore, continuerai a dimenticarmi? Fino a quando mi nasconderai il tuo volto? / Fino a quando nell'anima mia proverò affanni, tristezza nel cuore ogni momento? Fino a quando su di me trionferà il nemico? / Guarda, rispondimi, Signore mio Dio, conserva la luce ai miei occhi, perché non mi sorprenda il sonno della morte, / perché il mio nemico non dica: «L'ho vinto!» e non esultino i miei avversari quando vacillo. / Nella tua misericordia ho confidato. Gioisca il mio cuore nella tua salvezza e canti al Signore, che mi ha beneficato. (Gloria / Ant)
</p>

<p>
3^ Antifona / <b>All'umanità, immersa nel peccato, Dio ha rivelato la sua misericordia</b> / SALMO 13 Stoltezza degli empi / Dove ha abbondato il peccato, ha sovrabbondato la grazia (Rm 5, 20) / Lo stolto pensa: «Non c'è Dio». Sono corrotti, fanno cose abominevoli: nessuno più agisce bene. / Il Signore dal cielo si china sugli uomini per vedere se esista un saggio: se c'è uno che cerchi Dio. / Tutti hanno traviato, sono tutti corrotti; più nessuno fa il bene, neppure uno. Non comprendono nulla tutti i malvagi, che divorano il mio popolo come il pane? / Non invocano Dio: tremeranno di spavento, perché Dio è con la stirpe del giusto. Volete confondere le speranze del misero, ma il Signore è il suo rifugio. / Venga da Sion la salvezza d'Israele! Quando il Signore ricondurrà il suo popolo, esulterà Giacobbe e gioirà Israele. (Gloria / Ant)
</p>

<p>
(TERZA) LETTURA BREVE (Ger 17, 7-8) / Benedetto l'uomo che confida nel Signore e il Signore è sua fiducia. Egli è come un albero piantato lungo l'acqua, verso la corrente stende le radici; non teme quando viene il caldo, le sue foglie rimangono verdi; nell'anno della siccità non intristisce, non smette di produrre i suoi frutti. / V. Cammina nell'innocenza, e confida nel Signore: / W. egli ti colmerà dei suoi beni.
</p>

<p>
ORAZIONE / Dio onnipotente ed eterno, che all'ora terza hai effuso sugli apostoli il tuo Spirito Paraclito, dona anche a noi la fiamma viva del tuo amore, perché ti rendiamo buona testimonianza davanti a tutti gli uomini. Per Cristo nostro Signore.
</p>

<p>
(SESTA) LETTURA BREVE (Pro 3, 13-15) / Beato l'uomo che ha trovato la sapienza e il mortale che ha acquistato la prudenza, perché il suo possesso è preferibile a quello dell'argento e il suo provento a quello dell'oro. Essa è più preziosa delle perle e neppure l'oggetto più caro la uguaglia. / V. A te piace, o Dio, la sincerità del cuore, / W. e nell'intimo mi insegni la sapienza.
</p>

<p>
ORAZIONE / O Dio, che hai rivelato all'apostolo Pietro la volontà di riunire tutti i popoli nell'unica Chiesa, benedici il nostro lavoro quotidiano e fa' che serva al tuo disegno universale di salvezza. Per Cristo nostro Signore.
</p>

<p>
(NONA) LETTURA BREVE (Gb 5, 17-18) / Felice l'uomo che è corretto da Dio: perciò tu non sdegnare la correzione dell'Onnipotente, perché egli fa la piaga e la fascia, ferisce e la sua mano risana. / V. Trattami, o Dio, secondo il tuo amore, / W. insegnami i tuoi comandamenti.
</p>

<p>
ORAZIONE / O Dio, che mandasti il tuo angelo al centurione Cornelio per indicargli la via della salvezza, donaci di collaborare alla redenzione di tutti gli uomini, perché, riuniti nella tua Chiesa, possiamo giungere fino a te nella gloria. Per Cristo nostro Signore. R. Amen. / Benediciamo il Signore. / R. Rendiamo grazie a Dio.
</p>

<h5>VESPRI</h5>

<p>
INNO / Accogli, o Padre buono, il canto dei fedeli nel giorno che declina. / Tu al sorger della luce ci chiamasti al lavoro nella mistica vigna; / or che il sole tramonta, largisci agli operai la mercede promessa. / Da' ristoro alle membra e diffondi nei cuori la pace del tuo Spirito. / La tua grazia sia pegno della gioia perfetta nella gloria dei santi. / A te sia lode, o Padre, al Figlio e al Santo Spirito nei secoli dei secoli. Amen.
</p>

<p>
1^ Antifona / <b>Esalta, o Dio, il tuo Cristo e noi canteremo la sua vittoria</b> / SALMO 19 Preghiera per la vittoria del Re-Messia / Chiunque invocherà il nome del Signore sarà salvato (At 2, 21) / Ti ascolti il Signore nel giorno della prova, ti protegga il nome del Dio di Giacobbe. Ti mandi l'aiuto dal suo santuario e dall'alto di Sion ti sostenga. / Ricordi tutti i tuoi sacrifici e gradisca i tuoi olocausti. Ti conceda secondo il tuo cuore, faccia riuscire ogni tuo progetto. / Esulteremo per la tua vittoria, spiegheremo i vessilli in nome del nostro Dio; adempia il Signore tutte le tue domande. / Ora so che il Signore salva il suo consacrato; gli ha risposto dal suo cielo santo con la forza vittoriosa della sua destra. / Chi si vanta dei carri e chi dei cavalli, noi siamo forti nel nome del Signore nostro Dio. Quelli si piegano e cadono, ma noi restiamo in piedi e siamo saldi. / Salva il re, o Signore, rispondici, quando ti invochiamo. (Gloria / Ant)
</p>

<p>
2^ Antifona / <b>Cantiamo e inneggiamo alla tua potenza, Signore</b> / SALMO 20, 2-8. 14 Ringraziamento per la vittoria del Re-Messia / Nella risurrezione ha ricevuto la vita e la gloria per i secoli dei secoli (sant'Ireneo) / Signore, il re gioisce della tua potenza, quanto esulta per la tua salvezza! Hai soddisfatto il desiderio del suo cuore, non hai respinto il voto delle sue labbra. / Gli vieni incontro con larghe benedizioni; gli poni sul capo una corona di oro fino. Vita ti ha chiesto, a lui l'hai concessa, lunghi giorni in eterno, senza fine. / Grande è la sua gloria per la tua salvezza, lo avvolgi di maestà e di onore; lo fai oggetto di benedizione per sempre, lo inondi di gioia dinanzi al tuo volto. / Perché il re confida nel Signore: per la fedeltà dell'Altissimo non sarà mai scosso. / Alzati, Signore, in tutta la tua forza; canteremo inni alla tua potenza. (Gloria / Ant)
</p>

<p>
3^ Antifona / <b>Hai fatto di noi, Signore, un popolo regale, sacerdoti per il nostro Dio</b> / CANTICO Ap 4, 11; 5, 9. 10. 12 Inno dei salvati / Tu sei degno, o Signore e Dio nostro, di ricevere la gloria, l'onore e la potenza, / perché tu hai creato tutte le cose, per la tua volontà furono create, per il tuo volere sussistono. / Tu sei degno, o Signore, di prendere il libro e di aprirne i sigilli, / perché sei stato immolato e hai riscattato per Dio con il tuo sangue uomini di ogni tribù, lingua, popolo e nazione / e li hai costituiti per il nostro Dio un regno di sacerdoti e regneranno sopra la terra. / L'Agnello che fu immolato è degno di potenza, ricchezza, sapienza e forza, onore, gloria e benedizione. (Gloria / Ant)
</p>

<p>
LETTURA BREVE (1Gv 3, 1a.2) / Quale grande amore ci ha dato il Padre per essere chiamati figli di Dio, e lo siamo realmente! Carissimi, noi fin d'ora siamo figli di Dio, ma ciò che saremo non è stato ancora rivelato. Sappiamo però che quando egli si sarà manifestato, noi saremo simili a lui, perché lo vedremo così come egli è.
</p>

<p>
RESPONSORIO BREVE / R. <b>La tua parola, Signore, rimane in eterno</b> / La tua parola, Signore, rimane in eterno. / V. La tua fedeltà per ogni generazione: rimane in eterno. / Gloria al Padre e al Figlio e allo Spirito Santo. / La tua parola, Signore, rimane in eterno.
</p>

<p>
Antifona al Magnificat / <b>Il mio Spirito esulta in Dio, mio Salvatore</b> / CANTICO DELLA BEATA VERGINE (Lc 1, 46-55) / Esultanza dell'anima nel Signore / L'anima mia magnifica il Signore e il mio spirito esulta in Dio, mio salvatore, / perché ha guardato l'umiltà della sua serva. D'ora in poi tutte le generazioni mi chiameranno beata. / Grandi cose ha fatto in me l'Onnipotente e Santo è il suo nome: / di generazione in generazione la sua misericordia si stende su quelli che lo temono. / Ha spiegato la potenza del suo braccio, ha disperso i superbi nei pensieri del loro cuore; / ha rovesciato i potenti dai troni, ha innalzato gli umili; / ha ricolmato di beni gli affamati, ha rimandato i ricchi a mani vuote. / Ha soccorso Israele, suo servo, ricordandosi della sua misericordia, / come aveva promesso ai nostri padri, ad Abramo e alla sua discendenza, per sempre. (Gloria / Ant)
</p>

<p>
INTERCESSIONI / Preghiamo Cristo Signore nostro, sempre presente in mezzo al popolo, che si è acquistato a prezzo del suo sangue: <b>Ascoltaci, Signore, a gloria del tuo nome</b> / Re delle genti, illumina i popoli e coloro che li guidano, - perché operino concordemente al bene comune nello spirito del Vangelo. / Tu che hai spezzato le antiche catene, - libera i redenti da ogni forma di schiavitù. / Fa' che i nostri giovani si impegnino al servizio del bene: - corrispondano generosamente alle esigenze della vocazione cristiana. / Fa' che la vita dei fanciulli sia modellata sulla tua: - crescano in sapienza e grazia davanti a Dio e agli uomini. / Accogli i nostri fratelli defunti nella pace della tua dimora, - dove un giorno speriamo di ritrovarci per regnare sempre con te. (Pater)
</p>

<p>
ORAZIONE / Ti rendiamo grazie, Dio onnipotente, che ci hai guidati attraverso le fatiche di questo giorno; fa' che le nostre mani alzate nella preghiera vespertina siano un sacrificio a te gradito. Per il nostro Signore. / Il Signore ci benedica, ci preservi da ogni male e ci conduca alla vita eterna. R. Amen.
</p>

<h1>MERCOLEDI 1^ SETTIMANA</h1>

<h5>LODI MATTUTINE</h5>

<p>
INNO / Notte, tenebre e nebbia, fuggite: entra la luce, viene Cristo Signore. / Il sole di giustizia trasfigura ed accende l'universo in attesa. / Con gioia pura ed umile, fra i canti e le preghiere, accogliamo il Signore. / Salvatore dei poveri, la gloria del tuo volto splenda su un mondo nuovo! / A te sia lode, o Cristo, al Padre e al Santo Spirito, oggi e sempre nei secoli. Amen. 
</p>

<p>
1^ Antifona / <b>Alla tua luce, Signore, vediamo la luce</b> / SALMO 35 Malizia del peccatore, bontà del Signore / Chiunque segue me non camminerà nelle tenebre, ma avrà la luce della vita (Gv 8, 12) / Nel cuore dell'empio parla il peccato, davanti ai suoi occhi non c'è timor di Dio. Poiché egli si illude con se stesso nel ricercare la sua colpa e detestarla. / Inique e fallaci sono le sue parole, rifiuta di capire, di compiere il bene. / Iniquità trama sul suo giaciglio, si ostina su vie non buone, via da sé non respinge il male. / Signore, la tua grazia è nel cielo, la tua fedeltà fino alle nubi; / la tua giustizia è come i monti più alti, il tuo giudizio come il grande abisso: uomini e bestie tu salvi, Signore. / Quanto è preziosa la tua grazia, o Dio! Si rifugiano gli uomini all'ombra delle tue ali, si saziano dell'abbondanza della tua casa e li disseti al torrente delle tue delizie. / E' in te la sorgente della vita, alla tua luce vediamo la luce. / Concedi la tua grazia a chi ti conosce, la tua giustizia ai retti di cuore. / Non mi raggiunga il piede dei superbi, non mi disperda la mano degli empi. Ecco, sono caduti i malfattori, abbattuti, non possono rialzarsi. (Gloria / Ant)
</p>

<p>
2^ Antifona / <b>Sei grande, Signore, mirabile nella potenza, invincibile</b> / CANTICO (Gdt 16, 1-2a. 13-15) Il Signore, creatore del mondo, protegge il suo popolo / Cantavano un canto nuovo (Ap 5, 9) / Lodate il mio Dio con i timpani, cantate al Signore con cembali, elevate a lui l'accordo del salmo e della lode; esaltate e invocate il suo nome. / Poiché il Signore è il Dio che stronca le guerre. / Innalzerò al mio Dio un canto nuovo: Signore, grande sei tu e glorioso, mirabile nella tua potenza e invincibile. / Ti sia sottomessa ogni tua creatura: perché tu dicesti e tutte le cose furono fatte; mandasti il tuo spirito e furono costruite e nessuno può resistere alla tua voce. / I monti sulle loro basi insieme con le acque sussulteranno, davanti a te le rocce si struggeranno come cera; ma a coloro che hanno il tuo timore tu sarai sempre propizio. (Gloria / Ant)
</p>

<p>
3^ Antifona / <b>Acclamate Dio con voci di gioia!</b> / SALMO 46 Il Signore, re dell'universo / Siede alla destra del Padre e il suo regno non avrà fine / Applaudite, popoli tutti, acclamate Dio con voci di gioia; perché terribile è il Signore, l'Altissimo, re grande su tutta la terra. / Egli ci ha assoggettati i popoli, ha messo le nazioni sotto i nostri piedi. La nostra eredità ha scelto per noi, vanto di Giacobbe suo prediletto. / Ascende Dio tra le acclamazioni, il Signore al suono di tromba. / Cantate inni a Dio, cantate inni; cantate inni al nostro re, cantate inni; perché Dio è re di tutta la terra, cantate inni con arte. / Dio regna sui popoli, Dio siede sul suo trono santo. / I capi dei popoli si sono raccolti con il popolo del Dio di Abramo, perché di Dio sono i potenti della terra: egli è l'Altissimo. (Gloria / Ant)
</p>

<p>
LETTURA BREVE (Tb 4, 15a-16a.18-19a) / Non fare a nessuno ciò che non piace a te. Da' il tuo pane a chi ha fame e fa' parte dei tuoi vestiti agli ignudi. Chiedi il parere ad ogni persona che sia saggia e non disprezzare nessun buon consiglio. In ogni circostanza benedici il Signore e domanda che ti sia guida nelle tue vie e che i tuoi sentieri e i tuoi desideri giungano a buon fine.
</p>

<p>
RESPONSORIO BREVE / R. <b>Verso la tua parola guida il mio cuore</b> / S. Fammi vivere nella tua via, guida il mio cuore. / Gloria al Padre e al Figlio e allo Spirito Santo. / Verso la tua parola guida il mio cuore.
</p>

<p>
Antifona al Benedictus / <b>Dimostraci, o Dio, la tua misericordia, e ricorda il tuo patto santo</b> / CANTICO DI ZACCARIA (Lc 1, 68-79) Il Messia e il suo Precursore / Benedetto il Signore Dio d'Israele, perché ha visitato e redento il suo popolo, e ha suscitato per noi una salvezza potente nella casa di Davide, suo servo, come aveva promesso per bocca dei suoi santi profeti d'un tempo: salvezza dai nostri nemici, e dalle mani di quanti ci odiano. Così egli ha concesso misericordia ai nostri padri e si è ricordato della sua santa alleanza, del giuramento fatto ad Abramo, nostro padre, di concederci, liberati dalle mani dei nemici, di servirlo senza timore, in santità e giustizia al suo cospetto, per tutti i nostri giorni. E tu, bambino, sarai chiamato profeta dell'Altissimo perché andrai innanzi al Signore a preparargli le strade, per dare al suo popolo la conoscenza della salvezza nella remissione dei suoi peccati, grazie alla bontà misericordiosa del nostro Dio, per cui verrà a visitarci dall'alto un sole che sorge, per rischiarare quelli che stanno nelle tenebre e nell'ombra della morte e dirigere i nostri passi sulla via della pace. (Gloria / Ant)
</p>

<p>
Invocazioni / Ringraziamo il Cristo redentore, che si compiace di chiamare fratelli coloro che ha santificato con il suo Spirito e invochiamo: <b>Conferma nella fede i tuoi fratelli, o Signore</b> / Benedici questo giorno, che iniziamo nel ricordo della tua risurrezione, - fa' che sia pieno di opere sante al servizio del tuo amore. / Tu, che disponi i nostri giorni ad un fine di salvezza e di gioia, - rinnova oggi il nostro essere e il nostro operare a lode della tua gloria. / Insegnaci a riconoscerti in tutti gli uomini, - e soprattutto nei poveri e sofferenti. / Donaci di vivere in pace con tutti, - e di non rendere a nessuno male per male. (Pater)
</p>

<p>
ORAZIONE / O Dio, nostra salvezza, che ci hai fatto figli della luce, guidaci nel nostro cammino, perché diventiamo operatori di verità e testimoni del tuo Vangelo. Per il nostro Signore. / Il Signore ci benedica, ci preservi da ogni male e ci conduca alla vita eterna. R. Amen.
</p>

<h5>ORA MEDIA</h5>

<p>
1^ Antifona / <b>Benedetto sei tu, Signore: mostrami il tuo volere</b> / SALMO 118, 9-16 II (Bet) Come potrà un giovane tenere pura la sua via? Custodendo le tue parole. Con tutto il cuore ti cerco: non farmi deviare dai tuoi precetti. / Conservo nel cuore le tue parole per non offenderti con il peccato. Benedetto sei tu, Signore; mostrami il tuo volere. / Con le mie labbra ho enumerato tutti i giudizi della tua bocca. Nel seguire i tuoi ordini è la mia gioia più che in ogni altro bene. / Voglio meditare i tuoi comandamenti, considerare le tue vie. Nella tua volontà è la mia gioia; mai dimenticherò la tua parola. (Gloria / Ant)
</p>

<p>
2^ Antifona / <b>Guida i miei passi nei tuoi sentieri, Signore</b> / SALMO 16, 1-9 (I) Dio, speranza dell'innocente perseguitato / Nei giorni della sua vita terrena Cristo offrì preghiere e suppliche a colui che poteva liberarlo da morte e fu esaudito per la sua pietà (Eb 5, 7) / Accogli, Signore, la causa del giusto, sii attento al mio grido. Porgi l'orecchio alla mia preghiera: sulle mie labbra non c'è inganno. / Venga da te la mia sentenza, i tuoi occhi vedano la giustizia. Saggia il mio cuore, scrutalo di notte, provami al fuoco, non troverai malizia. / La mia bocca non si è resa colpevole, secondo l'agire degli uomini; seguendo la parola delle tue labbra, ho evitato i sentieri del violento. / Sulle tue vie tieni saldi i miei passi e i miei piedi non vacilleranno. / Io t'invoco, mio Dio: dammi risposta; porgi l'orecchio, ascolta la mia voce, / mostrami i prodigi del tuo amore: tu che salvi dai nemici chi si affida alla tua destra. / Custodiscimi come pupilla degli occhi, proteggimi all'ombra delle tue ali, di fronte agli empi che mi opprimono, ai nemici che mi accerchiano. (Gloria / Ant)
</p>

<p>
3^ Antifona / <b>Sorgi, Signore, e salva la mia vita</b> / SALMO 16, 10-15 Dio, speranza dell'innocente perseguitato / Nei giorni della sua vita terrena Cristo offrì preghiere e suppliche a colui che poteva liberarlo da morte e fu esaudito per la sua pietà (Eb 5, 7) I (1-9) / Essi hanno chiuso il loro cuore, le loro bocche parlano con arroganza. Eccoli, avanzano, mi circondano, puntano gli occhi per abbattermi; / simili a un leone che brama la preda, a un leoncello che si apposta in agguato. / Sorgi, Signore, affrontalo, abbattilo; con la tua spada scampami dagli empi, con la tua mano, Signore, dal regno dei morti che non hanno più parte in questa vita. / Sazia pure dei tuoi beni il loro ventre, se ne sazino anche i figli e ne avanzi per i loro bambini. / Ma io per la giustizia contemplerò il tuo volto, al risveglio mi sazierò della tua presenza. (Gloria / Ant)
</p>

<p>
(TERZA) LETTURA BREVE (1Pt 1, 13-14) / Dopo aver preparato la vostra mente all'azione, siate vigilanti, fissate ogni speranza in quella grazia che vi sarà data quando Gesù Cristo si rivelerà. Come figli obbedienti, non conformatevi ai desideri d'un tempo, quando eravate nell'ignoranza. / V. Additami, Signore, le tue vie, / W. insegnami i tuoi sentieri.
</p>

<p>
ORAZIONE / Signore, Padre santo, Dio fedele, che hai mandato lo Spirito Santo promesso dal tuo Figlio, per riunire l'umanità dispersa a causa del peccato, donaci di essere nel mondo operatori di unità e di pace. Per Cristo nostro Signore.
</p>

<p>
(SESTA) LETTURA BREVE (1Pt 1, 15-16) / Ad immagine del Santo che vi ha chiamati, diventate santi anche voi in tutta la vostra condotta; poiché sta scritto: Voi sarete santi, perché io sono santo (Lv 11, 44). / V. I tuoi sacerdoti si vestano di giustizia / W. e i tuoi fedeli cantino di gioia.
</p>

<p>
ORAZIONE / O Dio grande e misericordioso che ci doni una sosta nella fatica quotidiana, sostieni la nostra debolezza, e aiutaci a portare a termine il lavoro che abbiamo iniziato. Per Cristo nostro Signore.
</p>

<p>
(NONA) LETTURA BREVE (Gc 4, 7-8a. 10) / Sottomettetevi a Dio; resistete al diavolo, ed egli fuggirà da voi. Avvicinatevi a Dio ed egli si avvicinerà a voi. Umiliatevi davanti al Signore ed egli vi esalterà. / V. Gli occhi del Signore su quelli che lo temono, / W. su quelli che sperano nel suo amore.
</p>

<p>
ORAZIONE / Signore Gesù Cristo, che per la salvezza di tutti gli uomini hai steso le braccia sulla croce, accogli l'offerta delle nostre azioni e fa' che tutta la nostra vita sia segno e testimonianza della tua redenzione. Tu che vivi e regni nei secoli dei secoli. R. Amen. / Benediciamo il Signore. / R. Rendiamo grazie a Dio.
</p>

<h5>VESPRI</h5>

<p>
INNO / Artefice e Signore della terra e del cielo, aurora inestinguibile, giorno senza tramonto, / dona alle stanche membra la gioia del riposo, e nel sonno rimargina le ferite dell'anima. / Se le tenebre scendono sulla città degli uomini, non si spenga la fede nel cuore dei credenti. / Te la voce proclami, o Dio trino e unico, te canti il nostro cuore, te adori il nostro spirito. Amen.
</p>

<p>
1^ Antifona / <b>Il Signore è mia luce e mia salvezza, di chi avrò timore?</b> / SALMO 26, 1-6 (I) Fiducia in Dio nei pericoli / Ecco la dimora di Dio con gli uomini (Ap 21, 3) / Il Signore è mia luce e mia salvezza, di chi avrò timore? Il Signore è difesa della mia vita, di chi avrò terrore? / Quando mi assalgono i malvagi per straziarmi la carne, sono essi, avversari e nemici, a inciampare e cadere. / Se contro di me si accampa un esercito, il mio cuore non teme; se contro di me divampa la battaglia, anche allora ho fiducia. / Una cosa ho chiesto al Signore, questa sola io cerco: abitare nella casa del Signore tutti i giorni della mia vita, / per gustare la dolcezza del Signore ed ammirare il suo santuario. / Egli mi offre un luogo di rifugio nel giorno della sventura. Mi nasconde nel segreto della sua dimora, mi solleva sulla rupe. / E ora rialzo la testa sui nemici che mi circondano; immolerò nella sua casa sacrifici d'esultanza, inni di gioia canterò al Signore. (Gloria / Ant)
</p>

<p>
2^ Antifona / <b>Il tuo volto, Signore, io cerco; non nascondermi il tuo volto</b> / SALMO 26, 7-14 (II) Preghiera dell'innocente perseguitato / Alcuni si alzarono per testimoniare contro Gesù (Mc 14,57) / Ascolta, Signore, la mia voce. Io grido: abbi pietà di me! Rispondimi. Di te ha detto il mio cuore: «Cercate il suo volto»; il tuo volto, Signore, io cerco. / Non nascondermi il tuo volto, non respingere con ira il tuo servo. Sei tu il mio aiuto, non lasciarmi, non abbandonarmi, Dio della mia salvezza. / Mio padre e mia madre mi hanno abbandonato, ma il Signore mi ha raccolto. / Mostrami, Signore, la tua via, guidami sul retto cammino, a causa dei miei nemici. / Non espormi alla brama dei miei avversari; contro di me sono insorti falsi testimoni che spirano violenza. / Sono certo di contemplare la bontà del Signore nella terra dei viventi. Spera nel Signore, sii forte, si rinfranchi il tuo cuore e spera nel Signore. (Gloria / Ant)
</p>

<p>
3^ Antifona / <b>Generato prima di ogni creatura, Cristo è il re dell'universo</b> / CANTICO Col 1, 3. 12-20 Cristo fu generato prima di ogni creatura, è il primogenito di coloro che risuscitano dai morti. / Ringraziamo con gioia Dio, Padre del Signore nostro Gesù Cristo, perché ci ha messi in grado di partecipare alla sorte dei santi nella luce, / ci ha liberati dal potere delle tenebre, ci ha trasferiti nel regno del suo Figlio diletto, per opera del quale abbiamo la redenzione, la remissione dei peccati. / Cristo è immagine del Dio invisibile, generato prima di ogni creatura; è prima di tutte le cose e tutte in lui sussistono. / Tutte le cose sono state create per mezzo di lui e in vista di lui: quelle nei cieli e quelle sulla terra, quelle visibili e quelle invisibili. / Egli è il capo del corpo, che è la Chiesa; è il principio di tutto, il primogenito di coloro che risuscitano dai morti, per ottenere il primato su tutte le cose. / Piacque a Dio di fare abitare in lui ogni pienezza, per mezzo di lui riconciliare a sé tutte le cose, rappacificare con il sangue della sua croce gli esseri della terra e quelli del cielo. (Gloria / Ant)
</p>

<p>
LETTURA BREVE (Gc 1, 22.25) / Siate di quelli che mettono in pratica la parola e non soltanto ascoltatori, illudendo voi stessi. Chi fissa lo sguardo sulla legge perfetta, la legge della libertà, e le resta fedele, non come un ascoltatore smemorato, ma come uno che la mette in pratica, questi troverà la sua felicità nel praticarla.
</p>

<p>
RESPONSORIO BREVE / R. <b>Signore, mia salvezza, abbi pietà di me</b> / Signore, mia salvezza, abbi pietà di me. / V. Non abbandonarmi con i peccatori, abbi pietà di me. / Gloria al Padre e al Figlio e allo Spirito Santo. / Signore, mia salvezza, abbi pietà di me.
</p>

<p>
Antifona al Magnificat / <b>Ha fatto in me cose grandi colui che è potente: e Santo è il suo nome</b> / CANTICO DELLA BEATA VERGINE (Lc 1,46-55) Esultanza dell'anima nel Signore / L'anima mia magnifica il Signore e il mio spirito esulta in Dio, mio salvatore, / perché ha guardato l'umiltà della sua serva. D'ora in poi tutte le generazioni mi chiameranno beata. / Grandi cose ha fatto in me l'Onnipotente e Santo è il suo nome: / di generazione in generazione la sua misericordia si stende su quelli che lo temono. / Ha spiegato la potenza del suo braccio, ha disperso i superbi nei pensieri del loro cuore; / ha rovesciato i potenti dai troni, ha innalzato gli umili; / ha ricolmato di beni gli affamati, ha rimandato i ricchi a mani vuote. / Ha soccorso Israele, suo servo, ricordandosi della sua misericordia, / come aveva promesso ai nostri padri, ad Abramo e alla sua discendenza, per sempre. (Gloria / Ant)
</p>

<p>
INTERCESSIONI / Sia glorificato il nome di Dio Padre, che ha concesso la salvezza al suo popolo e lo circonda di un amore senza limiti. A lui rivolgiamo con fede la nostra preghiera: <b>Mostraci, Signore, la tua misericordia</b> / Ricordati, Signore, della tua Chiesa, - preservala da ogni male e rendila perfetta nel tuo amore. / Fa' che tutte le genti conoscano te, unico vero Dio, - e colui che hai mandato, Gesù Cristo tuo Figlio. / Concedi ai nostri parenti ed amici prosperità e salute, - fa' che godano della tua benedizione sulla terra e nel cielo. / Conforta coloro che sono oppressi dalla fatica e dal dolore, - difendi la dignità dei poveri e degli esclusi. / Apri le braccia della tua misericordia ai morti di questo giorno, - accogli le loro anime nella pace del tuo regno. (Pater)
</p>

<p>
ORAZIONE / Accogli, o Signore, le nostre preghiere, e donaci notte e giorno la tua protezione, perché nelle vicende della vita siamo sorretti dalla forza immutabile del tuo amore. Per il nostro Signore. / Il Signore ci benedica, ci preservi da ogni male e ci conduca alla vita eterna. R. Amen.
</p>

<h1>GIOVEDI 1^ SETTIMANA</h1>

<h5>LODI MATTUTINE</h5>

<p>
INNO / Al sorger della luce, ascolta, o Padre santo, la preghiera degli umili. / Dona un linguaggio mite, che non conosca i frèmiti dell'orgoglio e dell'ira. / Donaci occhi limpidi, che vincano le torbide suggestioni del male. / Donaci un cuore puro, fedele nel servizio, ardente nella lode. / A te sia gloria, o Padre, al Figlio e al Santo Spirito nei secoli dei secoli. Amen.
</p>

<p>
1^ Antifona / <b>Svegliatevi, arpa e cetra, voglio svegliare l'aurora</b> / SALMO 56 Preghiera del mattino nella sofferenza / Questo salmo si riferisce alla passione del Signore (sant'Agostino) / Pietà di me, pietà di me, o Dio, in te mi rifugio; mi rifugio all'ombra delle tue ali finché sia passato il pericolo. / Invocherò Dio, l'Altissimo, Dio che mi fa il bene. / Mandi dal cielo a salvarmi dalla mano dei miei persecutori, Dio mandi la sua fedeltà e la sua grazia. / Io sono come in mezzo a leoni, che divorano gli uomini; i loro denti sono lance e frecce, la loro lingua spada affilata. / Innàlzati sopra il cielo, o Dio, su tutta la terra la tua gloria. / Hanno teso una rete ai miei piedi, mi hanno piegato, hanno scavato davanti a me una fossa e vi sono caduti. / Saldo è il mio cuore, o Dio, saldo è il mio cuore. / Voglio cantare, a te voglio inneggiare: svegliati, mio cuore, svegliatevi arpa e cetra, voglio svegliare l'aurora. / Ti loderò tra i popoli, Signore, a te canterò inni tra le genti, perché la tua bontà è grande fino ai cieli, e la tua fedeltà fino alle nubi. / Innalzati sopra il cielo, o Dio, su tutta la terra la tua gloria. (Gloria / Ant)
</p>

<p>
2^ Antifona / <b>Il tuo popolo, Signore, abbonda dei tuoi beni</b> / CANTICO Ger 31, 10-14 Dio libera e raduna il suo popolo nella gioia / Gesù doveva morire... per riunire i figli di Dio, che erano dispersi (Gv. 11, 51.52) / Ascoltate popoli, la parola del Signore, annunziatela alle isole lontane e dite: «Chi ha disperso Israele lo raduna e lo custodisce come un pastore il suo gregge», perché il Signore ha redento Giacobbe, lo ha riscattato dalle mani del più forte di lui. / Verranno e canteranno inni sull'altura di Sion, affluiranno verso i beni del Signore, verso il grano, il mosto e l'olio, verso i nati dei greggi e degli armenti. / Essi saranno come un giardino irrigato, non languiranno mai. Allora si allieterà la vergine alla danza; i giovani e i vecchi gioiranno. / Io cambierò il loro lutto in gioia, li consolerò e li renderò felici, senza afflizioni. Sazierò di delizie l'anima dei sacerdoti e il mio popolo abbonderà dei miei beni. (Gloria / Ant)
</p>

<p>
3^ Antifona / <b>Grande è il Signore e degno di ogni lode nella città del nostro Dio</b> / SALMO 47 Azione di grazie per la salvezza del popolo / Mi trasportò in spirito su di un monte alto e mi mostrò la città santa, Gerusalemme (Ap 21, 10) / Grande è il Signore e degno di ogni lode nella città del nostro Dio. Il suo monte santo, altura stupenda, è la gioia di tutta la terra. / Il monte Sion, dimora divina, è la città del grande Sovrano. Dio nei suoi baluardi è apparso fortezza inespugnabile. / Ecco, i re si sono alleati, sono avanzati insieme. Essi hanno visto: attoniti e presi dal panico, sono fuggiti. / Là sgomento li ha colti, doglie come di partoriente, simile al vento orientale che squarcia le navi di Tarsis. / Come avevamo udito, così abbiamo visto nella città del Signore degli eserciti, nella città del nostro Dio; Dio l'ha fondata per sempre. / Ricordiamo, Dio, la tua misericordia dentro il tuo tempio. / Come il tuo nome, o Dio, così la tua lode si estende sino ai confini della terra; è piena di giustizia la tua destra. / Gioisca il monte di Sion, esultino le città di Giuda a motivo dei tuoi giudizi. / Circondate Sion, giratele intorno, contate le sue torri. / Osservate i suoi baluardi, passate in rassegna le sue fortezze, per narrare alla generazione futura: / Questo è il Signore, nostro Dio in eterno, sempre: egli è colui che ci guida. (Gloria / Ant)
</p>

<p>
LETTURA BREVE (Is 66, 1-2) / Così dice il Signore: Il cielo è il mio trono, la terra lo sgabello dei miei piedi. Quale casa mi potreste costruire? In quale luogo potrei fissare la dimora? Tutte queste cose ha fatto la mia mano ed esse sono mie: oracolo del Signore. Su chi volgerò lo sguardo? Sull'umile e su chi ha lo spirito contrito e su chi teme la mia parola.
</p>

<p>
RESPONSORIO BREVE / R. <b>Con tutto il cuore ti cerco: rispondimi, Signore</b> / Con tutto il cuore ti cerco: rispondimi, Signore. / V. Custodirò la tua parola: rispondimi, Signore. / Gloria al Padre e al Figlio e allo Spirito Santo. / Con tutto il cuore ti cerco: rispondimi, Signore.
</p>

<p>
Antifona al Benedictus / <b>Serviamo il Signore in santità e giustizia, egli ci libererà dai nostri nemici</b> / CANTICO DI ZACCARIA (Lc 1, 68-79) Il Messia e il suo Precursore / Benedetto il Signore Dio d'Israele, perché ha visitato e redento il suo popolo, e ha suscitato per noi una salvezza potente nella casa di Davide, suo servo, come aveva promesso per bocca dei suoi santi profeti d'un tempo: salvezza dai nostri nemici, e dalle mani di quanti ci odiano. Così egli ha concesso misericordia ai nostri padri e si è ricordato della sua santa alleanza, del giuramento fatto ad Abramo, nostro padre, di concederci, liberati dalle mani dei nemici, di servirlo senza timore, in santità e giustizia al suo cospetto, per tutti i nostri giorni. E tu, bambino, sarai chiamato profeta dell'Altissimo perché andrai innanzi al Signore a preparargli le strade, per dare al suo popolo la conoscenza della salvezza nella remissione dei suoi peccati, grazie alla bontà misericordiosa del nostro Dio, per cui verrà a visitarci dall'alto un sole che sorge, per rischiarare quelli che stanno nelle tenebre e nell'ombra della morte e dirigere i nostri passi sulla via della pace. (Gloria / Ant)
</p>

<p>
Invocazioni / Rendiamo grazie al Signore che ci dona la luce di un nuovo giorno e invochiamo la sua benedizione: <b>Signore; benedici e santifica la tua Chiesa</b> / Ti sei fatto vittima per i nostri peccati, - gradisci l'offerta dei nostri propositi e delle iniziative di questo giorno. / Tu allieti i nostri occhi con le meraviglie del creato, - sorgi anche nel nostro spirito come sole di giustizia e di verità. / Donaci un cuore generoso, - perché diventiamo segno e testimonianza della tua bontà. / Fa' che sperimentiamo fin da questa mattina la tua misericordia, - e la gloria che tu dai ai tuoi amici sia la nostra fortezza. (Pater)
</p>

<p>
ORAZIONE / Dio onnipotente ed eterno, esaudisci le preghiere della tua Chiesa che al mattino, a mezzogiorno e alla sera celebra le tue lodi; disperdi dal nostro cuore le tenebre del male perché procediamo sicuri verso Cristo, vera luce che non tramonta. Egli è Dio, e vive e regna con te, nell'unità dello Spirito Santo, per tutti i secoli dei secoli. / Il Signore ci benedica, ci preservi da ogni male e ci conduca alla vita eterna. R. Amen.
</p>

<h5>ORA MEDIA</h5>

<p>
1^ Antifona / <b>Apri i miei occhi, Signore, e vedrò le meraviglie della tua legge</b> / SALMO 118, 17-24 III (Ghimel) / Sii buono con il tuo servo e avrò la vita, custodirò la tua parola. Aprimi gli occhi perché io veda, le meraviglie della tua legge. / Io sono straniero sulla terra, non nascondermi i tuoi comandi. Io mi consumo nel desiderio dei tuoi precetti in ogni tempo. / Tu minacci gli orgogliosi; maledetto chi devia dai tuoi decreti. Allontana da me vergogna e disprezzo, perché ho osservato le tue leggi. / Siedono i potenti, mi calunniano, ma il tuo servo medita i tuoi decreti. Anche i tuoi ordini sono la mia gioia, miei consiglieri i tuoi precetti. (Gloria / Ant)
</p>

<p>
2^ Antifona / <b>Guidami nella tua verità, o Signore</b> / SALMO 24, 1-11 (I) Preghiera per il perdono e la salvezza / La speranza non delude (Rm 5, 5) / A te, Signore, elevo l'anima mia, Dio mio, in te confido: non sia confuso! Non trionfino su di me i miei nemici! / Chiunque spera in te non resti deluso, sia confuso chi tradisce per un nulla. / Fammi conoscere, Signore, le tue vie, insegnami i tuoi sentieri. / Guidami nella tua verità e istruiscimi, perché sei tu il Dio della mia salvezza, in te ho sempre sperato. / Ricordati, Signore, del tuo amore, della tua fedeltà che è da sempre. / Non ricordare i peccati della mia giovinezza: ricordati di me nella tua misericordia, per la tua bontà, Signore. / Buono e retto è il Signore, la via giusta addita ai peccatori; guida gli umili secondo giustizia, insegna ai poveri le sue vie. / Tutti i sentieri del Signore sono verità e grazia per chi osserva il suo patto e i suoi precetti. Per il tuo nome, Signore, perdona il mio peccato, anche se grande. (Gloria / Ant)
</p>

<p>
3^ Antifona / <b>Volgiti a me, Signore: io sono povero e solo</b> / SALMO 24, 12-22 (II) Preghiera per il perdono e la salvezza / La speranza non delude (Rm 5, 5) / Chi è l'uomo che teme Dio? Gli indica il cammino da seguire. Egli vivrà nella ricchezza, la sua discendenza possederà la terra. / Il Signore si rivela a chi lo teme, gli fa conoscere la sua alleanza. Tengo i miei occhi rivolti al Signore, perché libera dal laccio il mio piede. / Volgiti a me e abbi misericordia, perché sono solo ed infelice. Allevia le angosce del mio cuore, liberami dagli affanni. / Vedi la mia miseria e la mia pena e perdona tutti i miei peccati. Guarda i miei nemici: sono molti e mi detestano con odio violento. / Proteggimi, dammi salvezza; al tuo riparo io non sia deluso. Mi proteggano integrità e rettitudine, perché in te ho sperato. / O Dio, libera Israele da tutte le sue angosce. (Gloria / Ant)
</p>

<p>
(TERZA) LETTURA BREVE (Am 4, 13) / Ecco colui che forma i monti e crea i venti, che manifesta all'uomo qual è il suo pensiero, che fa' l'alba e le tenebre e cammina sulle alture della terra, Signore, Dio degli eserciti è il suo nome. / V. Opere del Signore, benedite il Signore! / W. A lui la lode e la gloria nei secoli!
</p>

<p>
ORAZIONE / O Dio, che all'ora terza hai effuso lo Spirito Santo sugli apostoli, riuniti in preghiera, concedi anche a noi di partecipare al dono della sua grazia. Per Cristo nostro Signore.
</p>

<p>
(SESTA) LETTURA BREVE (Am 5, 8) / Colui che ha fatto le Pleiadi e Orione cambia il buio in chiarore del mattino e stende sul giorno l'oscurità della notte; colui che comanda alle acque del mare e le spande sulla terra, Signore è il suo nome. / V. Splendore e maestà dinanzi a Dio, / W. Forza e bellezza nel suo santuario.
</p>

<p>
ORAZIONE / O Dio onnipotente ed eterno, in cui non è oscurità né tenebre, fa' risplendere su di noi la tua luce, perché illuminati dalla tua parola, camminiamo verso di te con cuore generoso e fedele. Per Cristo nostro Signore.
</p>

<p>
(NONA) LETTURA BREVE (Am 9, 6) / Egli costruisce nel cielo il suo soglio e fonda la sua volta sulla terra; egli chiama le acque del mare e le riversa sulla terra; Signore è il suo nome. / V. I cieli proclamano la gloria di Dio, / W. L'opera delle sue mani annunzia il firmamento.
</p>

<p>
ORAZIONE / Ascolta, o Dio, le nostre preghiere, e donaci di imitare la passione del tuo Figlio per portare con serena fortezza la nostra croce quotidiana. Per Cristo nostro Signore. R. Amen. / Benediciamo il Signore. / R. Rendiamo grazie a Dio.
</p>

<h5>VESPRI</h5>

<p>
INNO / Dio, che di chiara luce tessi la trama al giorno, accogli il nostro canto nella quiete del vespro. / Ecco il sole scompare all'estremo orizzonte; scende l'ombra e il silenzio sulle fatiche umane. / Non si offuschi la mente nella notte del male, ma rispecchi serena la luce del tuo volto. / Te la voce proclami, o Dio trino ed unico, te canti il nostro cuore, te adori il nostro spirito. Amen. 
</p>

<p>
1^ Antifona / <b>A te ho gridato, o Signore, e tu mi hai guarito; ti loderò per sempre</b> / SALMO 29 Ringraziamento per la liberazione dalla morte / Cristo rende grazie al Padre per la sua resurrezione gloriosa (Cassiano) / Ti esalterò, Signore, perché mi hai liberato e su di me non hai lasciato esultare i nemici. Signore Dio mio, a te ho gridato e mi hai guarito. / Signore, mi hai fatto risalire dagli inferi, mi hai dato vita perché non scendessi nella tomba. / Cantate inni al Signore, o suoi fedeli, rendete grazie al suo santo nome, perché la sua collera dura un istante, la sua bontà per tutta la vita. / Alla sera sopraggiunge il pianto e al mattino, ecco la gioia. / Nella mia prosperità ho detto: «Nulla mi farà vacillare!». / Nella tua bontà, o Signore, mi hai posto su un monte sicuro; ma quando hai nascosto il tuo volto, io sono stato turbato. / A te grido, Signore, chiedo aiuto al mio Dio. / Quale vantaggio dalla mia morte, dalla mia discesa nella tomba? Ti potrà forse lodare la polvere e proclamare la tua fedeltà nell'amore? / Ascolta, Signore, abbi misericordia, Signore, vieni in mio aiuto. / Hai mutato il mio lamento in danza, la mia veste di sacco in abito di gioia, perché io possa cantare senza posa. Signore, mio Dio, ti loderò per sempre. (Gloria / Ant)
</p>

<p>
2^ Antifona / <b>Beato l'uomo a cui il Signore perdona il peccato</b> / SALMO 31 Ringraziamento per il perdono dei peccati / Davide proclama beato l'uomo a cui Dio accredita la giustizia indipendentemente dalle sue opere (Rm 4,6) / Beato l'uomo a cui è rimessa la colpa, e perdonato il peccato. Beato l'uomo a cui Dio non imputa alcun male e nel cui spirito non è inganno. / Tacevo e si logoravano le mie ossa, mentre gemevo tutto il giorno. Giorno e notte pesava su di me la tua mano, come per arsura d'estate inaridiva il mio vigore. / Ti ho manifestato il mio peccato, non ho tenuto nascosto il mio errore. Ho detto: «Confesserò al Signore le mie colpe» e tu hai rimesso la malizia del mio peccato. / Per questo ti prega ogni fedele nel tempo dell'angoscia. Quando irromperanno grandi acque non lo potranno raggiungere. / Tu sei il mio rifugio, mi preservi dal pericolo, mi circondi di esultanza per la salvezza. / Ti farò saggio, t'indicherò la via da seguire; con gli occhi su di te, ti darò consiglio. / Non siate come il cavallo e come il mulo privi d'intelligenza; si piega la loro fierezza con morso e briglie, se no, a te non si avvicinano. / Molti saranno i dolori dell'empio, ma la grazia circonda chi confida nel Signore. Gioite nel Signore ed esultate, giusti, giubilate, voi tutti, retti di cuore. (Gloria / Ant)
</p>

<p>
3^ Antifona / <b>Il Signore gli ha dato il potere, la gloria e il regno; tutti i popoli serviranno a lui</b> / CANTICO Ap 11, 17-18; 12, 10b-12a Il giudizio di Dio / Noi ti rendiamo grazie, Signore Dio onnipotente, che sei e che eri, / perché hai messo mano alla tua grande potenza, e hai instaurato il tuo regno. / Le genti fremettero, ma è giunta l'ora della tua ira, il tempo di giudicare i morti, / di dare la ricompensa ai tuoi servi, ai profeti e ai santi e a quanti temono il tuo nome, piccoli e grandi./ Ora si è compiuta la salvezza, la forza e il regno del nostro Dio e la potenza del suo Cristo, / poiché è stato precipitato l'Accusatore; colui che accusava i nostri fratelli, davanti al nostro Dio giorno e notte. / Essi lo hanno vinto per il sangue dell'Agnello e la testimonianza del loro martirio, perché hanno disprezzato la vita fino a morire. / Esultate, dunque, o cieli, rallegratevi e gioite, voi tutti che abitate in essi. (Gloria / Ant)
</p>

<p>
LETTURA BREVE (1Pt 1, 6-9) / Siete ricolmi di gioia, anche se ora dovete essere per un po' di tempo afflitti da varie prove, perché il valore della vostra fede, molto più preziosa dell'oro, che, pur destinato a perire, tuttavia si prova col fuoco, torni a vostra lode, gloria e onore nella manifestazione di Gesù Cristo: voi lo amate, pur senza averlo visto; e ora senza vederlo credete in lui. Perciò esultate di gioia indicibile e gloriosa, mentre conseguite la meta della vostra fede, cioè la salvezza delle anime.
</p>

<p>
Responsorio Breve / R. <b>Ci nutri, Signore, con fiore di frumento</b> / Ci nutri, Signore, con fiore di frumento. / V. Ci sazi con miele dalla roccia, con fiore di frumento. / Gloria al Padre e al Figlio e allo Spirito Santo. / Ci nutri, Signore, con fiore di frumento. 
</p>

<p>
Antifona al Magnificat / <b>Il Signore ha rovesciato i potenti dai troni, ha innalzato gli umili</b>/ CANTICO DELLA BEATA VERGINE (Lc 1,46-55) Esultanza dell'anima nel Signore / L'anima mia magnifica il Signore e il mio spirito esulta in Dio, mio salvatore, / perché ha guardato l'umiltà della sua serva. D'ora in poi tutte le generazioni mi chiameranno beata. / Grandi cose ha fatto in me l'Onnipotente e Santo è il suo nome: / di generazione in generazione la sua misericordia si stende su quelli che lo temono. / Ha spiegato la potenza del suo braccio, ha disperso i superbi nei pensieri del loro cuore; / ha rovesciato i potenti dai troni, ha innalzato gli umili; / ha ricolmato di beni gli affamati, ha rimandato i ricchi a mani vuote. / Ha soccorso Israele, suo servo, ricordandosi della sua misericordia, / come aveva promesso ai nostri padri, ad Abramo e alla sua discendenza, per sempre. (Gloria / Ant)
</p>

<p>
INTERCESSIONI / Preghiamo Dio fondamento di tutta la nostra speranza: <b>Benedici i tuoi figli, o Signore</b> / Signore, nostro Dio, che hai stabilito con il tuo popolo un'alleanza eterna, - fa' che ricordiamo sempre le grandi opere del tuo amore. / Conferma nella carità tutto l'ordine sacerdotale, - raccogli i tuoi fedeli nell'unità dello Spirito mediante il vincolo della pace. / Aiutaci a costruire insieme con te la nostra città terrena, - perché non fatichiamo invano. / Manda operai nella tua messe, - perché sia glorificato il tuo nome fra tutte le genti. / Accogli fra i tuoi santi i nostri parenti e benefattori defunti, - ammetti un giorno anche noi nella gioia eterna. (Pater)
</p>

<p>
ORAZIONE / O Dio, che illumini la notte più oscura e dopo le tenebre fai sorgere nel mondo la luce, donaci di trascorrere questa notte lontano dalle insidie del maligno, perché all'alba del nuovo giorno possiamo cantare con la Chiesa le tue lodi. Per il nostro Signore. / Il Signore ci benedica, ci preservi da ogni male e ci conduca alla vita eterna. R. Amen.
</p>

<h1>VENERDI 1^ SETTIMANA</h1>

<h5>LODI MATTUTINE</h5>

<p>
INNO / O Gesù salvatore, luce vera del mondo, accogli le primizie della nostra preghiera. / Risveglia in noi la fede, la speranza, l'amore; dona pace e concordia e letizia perfetta. / Lenisci con le lacrime la durezza dei cuori, accendi il desiderio della patria beata. / A te sia gloria, o Cristo, speranza delle genti, al Padre e al Santo Spirito nei secoli dei secoli. Amen.
</p>

<p>
1^ Antifona / <b>Tu gradisci il sacrificio del giusto, sopra il tuo altare, Signore</b> / SALMO 50 Pietà di me, o Signore / Rinnovatevi nello spirito della vostra mente e rivestite l'uomo nuovo (Ef 4, 23-24) / Pietà di me, o Dio, secondo la tua misericordia; nel tuo grande amore cancella il mio peccato. / Lavami da tutte le mie colpe, mondami dal mio peccato. Riconosco la mia colpa, il mio peccato mi sta sempre dinanzi. / Contro di te, contro te solo ho peccato, quello che è male ai tuoi occhi, io l'ho fatto; perciò sei giusto quando parli, retto nel tuo giudizio. / Ecco, nella colpa sono stato generato, nel peccato mi ha concepito mia madre. Ma tu vuoi la sincerità del cuore e nell'intimo m'insegni la sapienza. / Purificami con issopo e sarò mondato; lavami e sarò più bianco della neve. Fammi sentire gioia e letizia, esulteranno le ossa che hai spezzato. / Distogli lo sguardo dai miei peccati, cancella tutte le mie colpe. Crea in me, o Dio, un cuore puro, rinnova in me uno spirito saldo. / Non respingermi dalla tua presenza e non privarmi del tuo santo spirito. Rendimi la gioia di essere salvato, sostieni in me un animo generoso. / Insegnerò agli erranti le tue vie e i peccatori a te ritorneranno. Liberami dal sangue, Dio, Dio mia salvezza, la mia lingua esalterà la tua giustizia. / Signore, apri le mie labbra e la mia bocca proclami la tua lode; poiché non gradisci il sacrificio e, se offro olocausti, non li accetti. / Uno spirito contrito è sacrificio a Dio, un cuore affranto e umiliato, tu, o Dio, non disprezzi. / Nel tuo amore fa' grazia a Sion, rialza le mura di Gerusalemme. / Allora gradirai i sacrifici prescritti, l'olocausto e l'intera oblazione, allora immoleranno vittime sopra il tuo altare. (Gloria / Ant)
</p>

<p>
2^ Antifona / <b>Tu sei la gloria, Signore, tu la giustizia del tuo popolo</b> / CANTICO Is 45, 15-26 Tutti i popoli si convertano al Signore / Nel nome di Gesù si pieghi ogni ginocchio (Fil 2, 10) / Veramente tu sei un Dio misterioso, Dio di Israele, salvatore. / Saranno confusi e svergognati quanti s'infuriano contro di lui; se ne andranno con ignominia i fabbricanti di idoli. / Israele sarà salvato dal Signore con salvezza perenne. Non patirete confusione o vergogna per i secoli eterni. / Poiché così dice il Signore, che ha creato i cieli; egli, il Dio che ha plasmato e fatto la terra e l'ha resa stabile; / l'ha creata non come orrida regione, ma l'ha plasmata perché fosse abitata: / «Io sono il Signore; non ce n'è un altro. Io non ho parlato in segreto, in un angolo oscuro della terra. / Non ho detto alla discendenza di Giacobbe: Cercatemi in un'orrida regione! Io sono il Signore, che parlo con giustizia, che annunzio cose rette. / Radunatevi e venite, avvicinatevi tutti insieme, superstiti delle nazioni! / Non hanno intelligenza quelli che portano un idolo da loro scolpito e pregano un dio che non può salvare. / Manifestate e portate le prove, consigliatevi pure insieme! Chi ha fatto sentire ciò da molto tempo e chi l'ha predetto fin da allora? / Non sono forse io, il Signore? Fuori di me non c'è altro Dio; fuori di me non c'è Dio giusto e salvatore. / Volgetevi a me e sarete salvi, paesi tutti della terra, perché io sono Dio; non ce n'è un altro. / Lo giuro su me stesso, la verità esce dalla mia bocca, una parola irrevocabile: / davanti a me si piegherà ogni ginocchio, per me giurerà ogni lingua». / Si dirà: «Solo nel Signore si trovano vittoria e potenza!». Verso di lui verranno, coperti di vergogna, quanti fremevano d'ira contro di lui. / Nel Signore saranno vittoriosi e si glorieranno tutti i discendenti di Israele. (Gloria / Ant)
</p>

<p>
3^ Antifona / <b>Venite al Signore con canti di gioia</b> / SALMO 99 La gioia di coloro che entrano nel tempio / Il Signore fa cantare ai redenti il canto della vittoria (sant'Atanasio) / Acclamate al Signore, voi tutti della terra, servite il Signore nella gioia, presentatevi a lui con esultanza. / Riconoscete che il Signore è Dio; egli ci ha fatti e noi siamo suoi, suo popolo e gregge del suo pascolo. / Varcate le sue porte con inni di grazie, i suoi atri con canti di lode, lodatelo, benedite il suo nome; / poiché buono è il Signore, eterna la sua misericordia, la sua fedeltà per ogni generazione. (Gloria / Ant)
</p>

<p>
LETTURA BREVE (Ef 4, 29-32) / Nessuna parola cattiva esca più dalla vostra bocca; ma piuttosto parole buone che possano servire per la necessaria edificazione, giovando a quelli che ascoltano. E non vogliate rattristare lo Spirito Santo di Dio, col quale foste segnati per il giorno della redenzione. Scompaia da voi ogni asprezza, sdegno, ira, clamore e maldicenza con ogni sorta di malignità. Siate invece benevoli gli uni verso gli altri, misericordiosi, perdonandovi a vicenda come Dio ha perdonato a voi in Cristo.
</p>

<p>
RESPONSORIO BREVE / R. <b>Al mattino, o Dio, fammi conoscere il tuo amore</b> / Al mattino, o Dio, fammi conoscere il tuo amore. / V. Insegnami la via da seguire, fammi conoscere il tuo amore. / Gloria al Padre e al Figlio e allo Spirito Santo. / Al mattino, o Dio, fammi conoscere il tuo amore.
</p>

<p>
Antifona al Benedictus / <b>Il Signore ha visitato e redento il suo popolo</b> / CANTICO DI ZACCARIA (Lc 1, 68-79) Il Messia e il suo Precursore / Benedetto il Signore Dio d'Israele, perché ha visitato e redento il suo popolo, e ha suscitato per noi una salvezza potente nella casa di Davide, suo servo, come aveva promesso per bocca dei suoi santi profeti d'un tempo: salvezza dai nostri nemici, e dalle mani di quanti ci odiano. Così egli ha concesso misericordia ai nostri padri e si è ricordato della sua santa alleanza, del giuramento fatto ad Abramo, nostro padre, di concederci, liberati dalle mani dei nemici, di servirlo senza timore, in santità e giustizia al suo cospetto, per tutti i nostri giorni. E tu, bambino, sarai chiamato profeta dell'Altissimo perché andrai innanzi al Signore a preparargli le strade, per dare al suo popolo la conoscenza della salvezza nella remissione dei suoi peccati, grazie alla bontà misericordiosa del nostro Dio, per cui verrà a visitarci dall'alto un sole che sorge, per rischiarare quelli che stanno nelle tenebre e nell'ombra della morte e dirigere i nostri passi sulla via della pace. (Gloria / Ant)
</p>

<p>
Invocazioni / Invochiamo con fede il Cristo, che con la sua santa croce ha redento il mondo: <b>Mostraci, Signore, la tua misericordia</b> / O Cristo, sole di giustizia, illumina, la nostra vita, - allontana da noi le oscure suggestioni del male. / Ispira i pensieri, le parole e le opere, -perché in questo giorno possiamo essere graditi alla tua volontà. / Distogli il tuo sguardo dai nostri peccati, - cancella tutte le nostre colpe. / Per la tua croce e la tua risurrezione, - riempi i nostri cuori della consolazione dello Spirito Santo. (Pater)
</p>

<p>
ORAZIONE / O Dio, che con la luce del tuo Figlio, parola di verità, disperdi le tenebre dell'ignoranza, accresci in noi il vigore della fede, perché nessuna tentazione possa estinguere quella fiamma che la tua grazia ha acceso nei nostri cuori. Per il nostro Signore. / Il Signore ci benedica, ci preservi da ogni male e ci conduca alla vita eterna. R. Amen.
</p>

<h5>ORA MEDIA</h5>

<p>
1^ Antifona / <b>Corro la via dei tuoi comandi, poiché tu allarghi il mio cuore</b> / SALMO 118, 25-32 IV (Dalet) / Io sono prostrato nella polvere; dammi vita secondo la tua parola. Ti ho manifestato le mie vie e mi hai risposto; insegnami i tuoi voleri. / Fammi conoscere la via dei tuoi precetti e mediterò i tuoi prodigi. Io piango nella tristezza; sollevami secondo la tua promessa. / Tieni lontana da me la via della menzogna, fammi dono della tua legge. Ho scelto la via della giustizia, mi sono proposto i tuoi giudizi. / Ho aderito ai tuoi insegnamenti, Signore, che io non resti confuso. Corro per la via dei tuoi comandamenti, perché hai dilatato il mio cuore. (Gloria / Ant)
</p>

<p>
2^ Antifona / <b>Confido in te, Signore: non potrò vacillare</b> / SALMO 25 Preghiera fiduciosa di un innocente / Dio ci ha scelti in Cristo per essere santi e immacolati (Ef 1, 4) / Signore, fammi giustizia: nell'integrità ho camminato, confido nel Signore, non potrò vacillare. / Scrutami, Signore, e mettimi alla prova, raffinami al fuoco il cuore e la mente. / La tua bontà è davanti ai miei occhi e nella tua verità dirigo i miei passi. / Non siedo con uomini falsi e non frequento i simulatori. Odio l'alleanza dei malvagi, non mi associo con gli empi. / Lavo nell'innocenza le mie mani e giro attorno al tuo altare, Signore, per far risuonare voci di lode e per narrare tutte le tue meraviglie. / Signore, amo la casa dove dimori e il luogo dove abita la tua gloria. Non travolgermi insieme ai peccatori, con gli uomini di sangue non perder la mia vita, / perché nelle loro mani è la perfidia, la loro destra è piena di regali. Integro è invece il mio cammino; riscattami e abbi misericordia. / Il mio piede sta su terra piana; nelle assemblee benedirò il Signore. (Gloria / Ant)
</p>

<p>
3^ Antifona / <b>Nel Signore ho sperato: e ho provato il suo aiuto</b> / SALMO 27, 1-3. 6-9 Supplica e ringraziamento / Padre ti ringrazio che mi hai ascoltato (Gv 11, 41) / A te grido, Signore; non restare in silenzio, mio Dio, perché, se tu non mi parli, io sono come chi scende nella fossa. / Ascolta la voce della mia supplica, quando ti grido aiuto, quando alzo le mie mani verso il tuo santo tempio. / Non travolgermi con gli empi, con quelli che fanno il male. Parlano di pace al loro prossimo, ma hanno la malizia nel cuore. / Sia benedetto il Signore, che ha dato ascolto alla voce della mia preghiera; il Signore è la mia forza e il mio scudo, ho posto in lui la mia fiducia; / mi ha dato aiuto ed esulta il mio cuore, con il mio canto gli rendo grazie. Il Signore è la forza del suo popolo, rifugio di salvezza del suo consacrato. / Salva il tuo popolo e la tua eredità benedici, guidali e sostienili per sempre. (Gloria / Ant)
</p>

<p>
(TERZA) LETTURA BREVE (Fil 2, 2-4) / Rendete piena la mia gioia con l'unione dei vostri spiriti, con la stessa carità, con i medesimi sentimenti. Non fate nulla per spirito di rivalità o per vanagloria, ma ognuno di voi, con tutta umiltà, consideri gli altri superiori a se stesso. Non cerchi ciascuno il proprio interesse, ma piuttosto quello degli altri. / V. I sentieri del Signore sono verità e grazia / W. per chi osserva il suo patto e la sua legge.
</p>

<p>
ORAZIONE / Signore Gesù Cristo, che all'ora terza fosti condotto al supplizio della croce per la redenzione del mondo, nella tua bontà perdona le nostre colpe passate e preservaci da quelle future. Tu che vivi e regni nei secoli dei secoli.
</p>

<p>
(SESTA) LETTURA BREVE (2Cor 13, 4) / Cristo fu crocifisso per la sua debolezza, ma vive per la potenza di Dio. E anche noi che siamo deboli in lui, saremo vivi con lui per la potenza di Dio. / V. Sono affranto e sfinito, Signore: / W. per la tua parola fammi vivere.
</p>

<p>
ORAZIONE / Signore Gesù Cristo, che all'ora sesta, mentre le tenebre avvolgevano il mondo, fosti inchiodato sulla croce, vittima innocente per la nostra salvezza, donaci sempre quella luce, che guida gli uomini sulla via della vita eterna. Tu che vivi e regni nei secoli dei secoli.
</p>

<p>
(NONA) LETTURA BREVE (Col 3, 12-13) / Rivestitevi, come eletti di Dio, santi e amati, di sentimenti di misericordia, di bontà, di umiltà, di mansuetudine, di pazienza, sopportandovi a vicenda e perdonandovi scambievolmente, se qualcuno abbia di che lamentarsi nei riguardi degli altri. Come il Signore vi ha perdonato, così fate anche voi. / V. Buono e pietoso è il Signore, / W. lento all'ira e grande nell'amore.
</p>

<p>
ORAZIONE/ Signore Gesù Cristo, che al ladrone pentito facesti la grazia di passare dalla croce alla gloria del tuo regno, ricevi l'umile confessione delle nostre colpe e nell'ora della morte apri anche a noi la porta del tuo paradiso. Tu che vivi e regni nei secoli dei secoli. R. Amen. / Benediciamo il Signore. / R. Rendiamo grazie a Dio.
</p>

<h5>VESPRI</h5>

<p>
INNO / O Gesù redentore, immagine del Padre, luce d'eterna luce, accogli il nostro canto. / Per radunare i popoli nel patto dell'amore, distendi le tue braccia sul legno della croce. / Dal tuo fianco squarciato effondi sull'altare i misteri pasquali della nostra salvezza. / A te sia lode, o Cristo, speranza delle genti, al Padre e al Santo Spirito nei secoli dei secoli. Amen.
</p>

<p>
1^ Antifona / <b>Risanami, Signore, ho peccato contro di te</b> / SALMO 40 Preghiera di un malato / Uno di voi mi tradirà, uno che mangia con me ( Mc 14, 18) / Beato l'uomo che ha cura del debole, nel giorno della sventura il Signore lo libera. / Veglierà su di lui il Signore, lo farà vivere beato sulla terra, non lo abbandonerà alle brame dei nemici. / Il Signore lo sosterrà sul letto del dolore. Gli darai sollievo nella sua malattia. / Io ho detto: «Pietà di me, Signore; risanami, contro di te ho peccato». I nemici mi augurano il male: «Quando morirà e perirà il suo nome?». / Chi viene a visitarmi dice il falso, il suo cuore accumula malizia e uscito fuori sparla. / Contro di me sussurrano insieme i miei nemici, contro di me pensano il male: «Un morbo maligno su di lui si è abbattuto, da dove si è steso non potrà rialzarsi». / Anche l'amico in cui confidavo, anche lui, che mangiava il mio pane, alza contro di me il suo calcagno. / Ma tu, Signore, abbi pietà e sollevami, che io li possa ripagare. Da questo saprò che tu mi ami se non trionfa su di me il mio nemico; / per la mia integrità tu mi sostieni, mi fai stare alla tua presenza per sempre. / Sia benedetto il Signore, Dio d'Israele, da sempre e per sempre. Amen, amen. (Gloria / Ant)
</p>

<p>
2^ Antifona / <b>Il Signore dell'universo è con noi, rifugio e salvezza è il nostro Dio</b> / SALMO 45 Dio rifugio e forza del suo popolo / Sarà chiamato Emmanuele, che significa Dio con noi (Mt 1, 23) / Dio è per noi rifugio e forza, aiuto sempre vicino nelle angosce. / Perciò non temiamo se trema la terra, se crollano i monti nel fondo del mare. Fremano, si gonfino le sue acque, tremino i monti per i suoi flutti. / Un fiume e i suoi ruscelli rallegrano la città di Dio, la santa dimora dell'Altissimo. / Dio sta in essa: non potrà vacillare; la soccorrerà Dio, prima del mattino. Fremettero le genti, i regni si scossero; egli tuonò, si sgretolò la terra. / Il Signore degli eserciti è con noi, nostro rifugio è il Dio di Giacobbe. / Venite, vedete le opere del Signore, egli ha fatto portenti sulla terra. / Farà cessare le guerre sino ai confini della terra, romperà gli archi e spezzerà le lance, brucerà con il fuoco gli scudi. / Fermatevi e sappiate che io sono Dio, eccelso tra le genti, eccelso sulla terra. Il Signore degli eserciti è con noi, nostro rifugio è il Dio di Giacobbe. (Gloria / Ant)
</p>

<p>
3^ Antifona / <b>Tutte le genti verranno ad adorarti, Signore</b> / CANTICO Ap 15, 3-4 Inno di adorazione e di lode / Grandi e mirabili sono le tue opere, o Signore Dio onnipotente; giuste e veraci le tue vie, o Re delle genti! / Chi non temerà il tuo nome, chi non ti glorificherà, o Signore? Tu solo sei santo! / Tutte le genti verranno a te, Signore, davanti a te si prostreranno, perché i tuoi giusti giudizi si sono manifestati (Gloria / Ant)
</p>

<p>
LETTURA BREVE (Rm 15, 1-3) / Noi che siamo i forti abbiamo il dovere di sopportare l'infermità dei deboli, senza compiacere noi stessi. Ciascuno di noi cerchi di compiacere il prossimo nel bene, per edificarlo. Cristo infatti non cercò di piacere a se stesso, ma come sta scritto: gli insulti di coloro che ti insultano sono caduti sopra di me (Sal 68, 10).
</p>

<p>
RESPONSORIO BREVE / R. <b>Cristo ci ama, ci ha liberati con il suo sangue</b> / Cristo ci ama, ci ha liberati con il suo sangue. / V. Ha fatto di noi un regno e sacerdoti per il nostro Dio, ci ha liberati con il sangue. / Gloria al Padre e al Figlio e allo Spirito Santo. / Cristo ci ama, ci ha liberati con il suo sangue.
</p>

<p>
Antifona al Magnificat / <b>Il Signore ha soccorso i suoi figli, ricordando il suo amore</b> / CANTICO DELLA BEATA VERGINE (Lc 1,46-55) Esultanza dell'anima nel Signore / L'anima mia magnifica il Signore e il mio spirito esulta in Dio, mio salvatore, / perché ha guardato l'umiltà della sua serva. D'ora in poi tutte le generazioni mi chiameranno beata. / Grandi cose ha fatto in me l'Onnipotente e Santo è il suo nome: / di generazione in generazione la sua misericordia si stende su quelli che lo temono. / Ha spiegato la potenza del suo braccio, ha disperso i superbi nei pensieri del loro cuore; / ha rovesciato i potenti dai troni, ha innalzato gli umili; / ha ricolmato di beni gli affamati, ha rimandato i ricchi a mani vuote. / Ha soccorso Israele, suo servo, ricordandosi della sua misericordia, / come aveva promesso ai nostri padri, ad Abramo e alla sua discendenza, per sempre. (Gloria / Ant)
</p>

<p>
INTERCESSIONI / Benedetto Dio, che esaudisce i poveri e gli umili e li colma dei suoi beni. A lui rivolgiamo con fede la nostra supplica: <b>Mostraci, o Padre, la tua misericordia</b> / Solleva, o Padre tenerissimo, le membra doloranti della tua Chiesa, - per il sangue di Cristo che consumò il suo sacrificio vespertino sospeso sulla croce. / Libera gli oppressi, illumina i ciechi, - soccorri gli orfani e le vedove. / Rivestici della tua armatura, - perché possiamo resistere agli assalti del maligno. / Assisti i tuoi figli, o Signore pietoso, nel momento della morte, - siano trovati fedeli e partano nella tua grazia da questo mondo. / Accogli nella luce della tua dimora i nostri defunti, - perché possano contemplare in eterno il tuo volto. (Pater)
</p>

<p>
ORAZIONE / Concedi ai tuoi fedeli, o Signore, la sapienza della croce, perché illuminati dalla passione del tuo Figlio portiamo generosamente il suo giogo soave. Egli è Dio e vive e regna con te, nell'unità dello Spirito Santo per tutti i secoli dei secoli. / Il Signore ci benedica, ci preservi da ogni male e ci conduca alla vita eterna. R. Amen.
</p>

<h1>SABATO 1^ SETTIMANA</h1>

<h5>LODI MATTUTINE</h5>

<p>
INNO / L'aurora inonda il cielo di una festa di luce, e riveste la terra di meraviglia nuova. / Fugge l'ansia dai cuori, s'accende la speranza emerge sopra il caos un'iride di pace. / Così nel giorno ultimo l'umanità in attesa alzi il capo e contempli l'avvento del Signore. / Sia gloria al Padre altissimo e a Cristo l'unigenito, sia lode al Santo Spirito nei secoli dei secoli. Amen.
</p>

<p>
1^ Antifona / <b>I miei occhi precedono l'aurora, o Dio, per meditare la tua parola</b> / SALMO 118, 145-152 XIX (Cof) Promessa di osservare la legge di Dio / In questo consiste l'amore di Dio, nell'osservare i suoi comandamenti (1 Gv 5, 3) / T'invoco con tutto il cuore, Signore, rispondimi; custodirò i tuoi precetti. Io ti chiamo, salvami, e seguirò i tuoi insegnamenti. / Precedo l'aurora e grido aiuto, spero sulla tua parola. I miei occhi prevengono le veglie della notte per meditare sulle tue promesse. / Ascolta la mia voce, secondo la tua grazia; Signore, fammi vivere secondo il tuo giudizio. A tradimento mi assediano i miei persecutori, sono lontani dalla tua legge. / Ma tu, Signore, sei vicino, tutti i tuoi precetti sono veri. Da tempo conosco le tue testimonianze che hai stabilite per sempre. (Gloria / Ant)
</p>

<p>
2^ Antifona / <b>Mia forza e mio canto è il Signore, egli mi ha salvato</b> / CANTICO Es 15, 1-4a. 8-13. 17-18 Inno di vittoria per il passaggio del Mare Rosso / Coloro che avevano vinto la bestia cantavano il cantico di Mosè, servo di Dio (Ap 15, 2-3) / Voglio cantare in onore del Signore: perché ha mirabilmente trionfato, ha gettato in mare cavallo e cavaliere. / Mia forza e mio canto è il Signore, egli mi ha salvato. E' il mio Dio e lo voglio lodare, è il Dio di mio padre e lo voglio esaltare! / Dio è prode in guerra, si chiama Signore. I carri del faraone e il suo esercito li ha gettati in mare. / Al soffio della tua ira si accumularono le acque, si alzarono le onde come un argine, si rappresero gli abissi in fondo al mare. / Il nemico aveva detto: Inseguirò, raggiungerò, spartirò il bottino, se ne sazierà la mia brama, sfodererò la spada, li conquisterà la mia mano! / Soffiasti con il tuo alito: li coprì il mare, sprofondarono come piombo in acque profonde. / Chi è come te fra gli dèi, chi è come te, maestoso in santità, Signore? Chi è come te tremendo nelle imprese, operatore di prodigi? / Stendesti la destra: li inghiottì la terra. / Guidasti con il tuo favore questo popolo che hai riscattato, lo conducesti con forza alla tua santa dimora. / Lo fai entrare e lo pianti sul monte della tua promessa, luogo che per tua sede, Signore, hai preparato, santuario che le tue mani, Signore, hanno fondato. / Il Signore regna in eterno e per sempre! (Gloria / Ant)
</p>

<p>
3^ Antifona / <b>Lodate il Signore, popoli tutti</b> / SALMO 116 Invito a lodare Dio per il suo amore / Questo io dico: Le nazioni pagane glorificano Dio per la sua misericordia (Rm 15, 8. 9) / Lodate il Signore, popoli tutti, voi tutte, nazioni, dategli gloria; / perché forte è il suo amore per noi e la fedeltà del Signore dura in eterno. (Gloria / Ant)
</p>

<p>
LETTURA BREVE (2Pt 1, 10-11) / Fratelli, cercate di render sempre più sicura la vostra vocazione e la vostra elezione. Se farete questo non inciamperete mai. Così infatti vi sarà ampiamente aperto l'ingresso nel regno eterno del Signore nostro e salvatore Gesù Cristo.
</p>

<p>
RESPONSORIO BREVE / R. <b>Io grido al Signore: Sei tu il mio rifugio</b> / Io grido al Signore: Sei tu il mio rifugio. / V. Mio bene nella terra dei vivi, sei tu il mio rifugio. / Gloria al Padre e al Figlio e allo Spirito Santo. / Io grido al Signore: Sei tu il mio rifugio.
</p>

<p>
Antifona al Benedictus / <b>Illumina, Signore, chi sta nelle tenebre e nell'ombra di morte</b> / CANTICO DI ZACCARIA (Lc 1, 68-79) Il Messia e il suo Precursore / Benedetto il Signore Dio d'Israele, perché ha visitato e redento il suo popolo, e ha suscitato per noi una salvezza potente nella casa di Davide, suo servo, come aveva promesso per bocca dei suoi santi profeti d'un tempo: salvezza dai nostri nemici, e dalle mani di quanti ci odiano. Così egli ha concesso misericordia ai nostri padri e si è ricordato della sua santa alleanza, del giuramento fatto ad Abramo, nostro padre, di concederci, liberati dalle mani dei nemici, di servirlo senza timore, in santità e giustizia al suo cospetto, per tutti i nostri giorni. E tu, bambino, sarai chiamato profeta dell'Altissimo perché andrai innanzi al Signore a preparargli le strade, per dare al suo popolo la conoscenza della salvezza nella remissione dei suoi peccati, grazie alla bontà misericordiosa del nostro Dio, per cui verrà a visitarci dall'alto un sole che sorge, per rischiarare quelli che stanno nelle tenebre e nell'ombra della morte e dirigere i nostri passi sulla via della pace. (Gloria / Ant)
</p>

<p>
Invocazioni / Benediciamo il Cristo, che ha voluto farsi in tutto simile ai fratelli, per divenire un sommo sacerdote misericordioso e fedele presso il Padre. A lui rivolgiamo la nostra comune preghiera: <b>Aprici, Signore, i tesori della tua misericordia</b> / O Sole di giustizia, che ci hai illuminati nel battesimo, - sia consacrato a te questo nuovo giorno. / In ogni ora proclameremo la tua lode, - glorificheremo il tuo nome in ogni avvenimento. / Tu, che avesti come madre Maria, docile alla divina parola, - guida i nostri passi alla luce del tuo Vangelo. / Ravviva in noi, pellegrini sulla terra, l'attesa sicura della vita immortale, - fa' che pregustiamo fin d'ora la tua beatitudine. (Pater)
</p>

<p>
ORAZIONE / Risplenda sempre, o Dio, nei nostri cuori la luce del Figlio tuo risorto, perché liberi dalle tenebre del peccato, possiamo giungere alla pienezza della sua gloria. Egli è Dio, e vive e regna con te, nell'unità dello Spirito Santo, per tutti i secoli dei secoli. / Il Signore ci benedica, ci preservi da ogni male e ci conduca alla vita eterna. R. Amen.
</p>

<h5>ORA MEDIA</h5>

<p>
1^ Antifona / <b>Sulla strada dei tuoi comandamenti guidami, o Signore</b> / SALMO 118, 33-40 V (He) Indicami, Signore, la via dei tuoi precetti e la seguirò sino alla fine. / Dammi intelligenza, perché io osservi la tua legge e la custodisca con tutto il cuore. / Dirigimi sul sentiero dei tuoi comandi, perché in esso è la mia gioia. Piega il mio cuore verso i tuoi insegnamenti e non verso la sete del guadagno. / Distogli i miei occhi dalle cose vane, fammi vivere sulla tua via. Con il tuo servo sii fedele alla parola che hai data, perché ti si tema. / Allontana l'insulto che mi sgomenta, poiché i tuoi giudizi sono buoni. Ecco, desidero i tuoi comandamenti; per la tua giustizia fammi vivere. (Gloria / Ant)
</p>

<p>
2^ Antifona / <b>Chi cerca il Signore non manca di nulla</b> / SALMO 33, 1-11 (I) Il Signore è la salvezza dei giusti / Avete gustato come è buono il Signore (1 Pt 2, 3) / Benedirò il Signore in ogni tempo, sulla mia bocca sempre la sua lode. Io mi glorio nel Signore, ascoltino gli umili e si rallegrino. / Celebrate con me il Signore, esaltiamo insieme il suo nome. Ho cercato il Signore e mi ha risposto e da ogni timore mi ha liberato. / Guardate a lui e sarete raggianti, non saranno confusi i vostri volti. / Questo povero grida e il Signore lo ascolta, lo libera da tutte le sue angosce. L'angelo del Signore si accampa attorno a quelli che lo temono e li salva. / Gustate e vedete quanto è buono il Signore; beato l'uomo che in lui si rifugia. Temete il Signore, suoi santi, nulla manca a coloro che lo temono. / I ricchi impoveriscono e hanno fame, ma chi cerca il Signore non manca di nulla. (Gloria / Ant)
</p>

<p>
3^ Antifona / <b>Il volto del Signore sull'uomo che cerca la pace</b> / SALMO 33, 12-23 (II) Il Signore è la salvezza dei giusti / Avete gustato come è buono il Signore (1Pt 2, 3) / Venite, figli, ascoltatemi; v'insegnerò il timore del Signore. C'è qualcuno che desidera la vita e brama lunghi giorni per gustare il bene? / Preserva la lingua dal male, le labbra da parole bugiarde. Sta' lontano dal male e fa' il bene, cerca la pace e perseguila. / Gli occhi del Signore sui giusti, i suoi orecchi al loro grido di aiuto. Il volto del Signore contro i malfattori, per cancellarne dalla terra il ricordo. / Gridano e il Signore li ascolta, li salva da tutte le loro angosce. Il Signore è vicino a chi ha il cuore ferito, egli salva gli spiriti affranti. / Molte sono le sventure del giusto, ma lo libera da tutte il Signore. Preserva tutte le sue ossa, neppure uno sarà spezzato. / La malizia uccide l'empio e chi odia il giusto sarà punito. Il Signore riscatta la vita dei suoi servi, chi in lui si rifugia non sarà condannato. (Gloria / Ant)
</p>

<p>
(TERZA) LETTURA BREVE (1Re 8, 60-61) / Tutti i popoli della terra sapranno che il Signore è Dio e che non ce n'è altri. Il vostro cuore sarà tutto dedito al Signore nostro Dio, perché cammini secondo i suoi decreti e osservi i suoi comandi. / V. Insegnami i tuoi sentieri, / W. guidami nella tua verità, o Signore.
</p>

<p>
ORAZIONE / Dio, Padre onnipotente, dona la luce dello Spirito Santo a questa tua famiglia riunita nel tuo nome, perché, sicura dalle insidie del nemico, si allieti sempre nella tua lode. Per Cristo nostro Signore.
</p>

<p>
(SESTA) LETTURA BREVE (Ger 17, 9-10) / Più fallace di ogni altra cosa è il cuore e difficilmente guaribile; chi lo può conoscere? Io, il Signore, scruto la mente e saggio i cuori, per rendere a ciascuno secondo la sua condotta, secondo il frutto delle sue azioni. / V. Perdona, Signore, le mie colpe nascoste, W. dall'orgoglio salva il tuo servo.
</p>

<p>
ORAZIONE / O Signore, fiamma di carità, donaci l'ardore del tuo Spirito perché amiamo te sopra ogni cosa e i nostri fratelli nel vincolo del tuo amore. Per Cristo nostro Signore.
</p>

<p>
(NONA) LETTURA BREVE (Sap 7, 27; 8, 1) / La Sapienza di Dio può tutto; pur rimanendo in se stessa, tutto rinnova e attraverso le età, entrando nelle anime sante, forma amici di Dio e profeti. Essa si estende da un confine all'altro con forza, governa con bontà eccellente ogni cosa. / V. Grandi sono le tue opere, o Signore, / W. profondi i tuoi pensieri!
</p>

<p>
ORAZIONE / Ascolta, o Dio, la nostra preghiera per intercessione della beata vergine Maria, e donaci la tua vera pace, perché in tutti i giorni della nostra vita possiamo dedicarci con gioia al tuo servizio e giungere alla beatitudine del tuo regno. Per Cristo nostro Signore. R. Amen. / Benediciamo il Signore. / R. Rendiamo grazie a Dio.
</p>

<h5>VESPRI</h5>

<p>
INNO / Dio, che all'alba dei tempi creasti la luce nuova, accogli il nostro canto, mentre scende la sera. / Veglia sopra i tuoi figli pellegrini nel mondo; la morte non ci colga prigionieri del male. / La tua luce risplenda nell'intimo dei cuori, e sia pegno e primizia della gloria dei cieli. / Te la voce proclami, o Dio trino e unico, te canti il nostro cuore, te adori il nostro spirito. Amen.
</p>

<p>
1^ Antifona / <b>Come incenso, o Dio, salga a te la mia preghiera</b> / SALMO (140, 1-9) Preghiera nel pericolo / E dalla mano dell’angelo il fumo degli aromi salì davanti a Dio, insieme con le preghiere dei santi (Ap 8, 4) / Signore, a te grido, accorri in mio aiuto; ascolta la mia voce quando t'invoco. Come incenso salga a te la mia preghiera, le mie mani alzate come sacrificio della sera. / Poni, Signore, una custodia alla mia bocca, sorveglia la porta delle mie labbra. / Non lasciare che il mio cuore si pieghi al male e compia azioni inique con i peccatori: che io non gusti i loro cibi deliziosi. / Mi percuota il giusto e il fedele mi rimproveri, ma l'olio dell'empio non profumi il mio capo; tra le loro malvagità continui la mia preghiera. / Dalla rupe furono gettati i loro capi, che da me avevano udito dolci parole. / Come si fende e si apre la terra, le loro ossa furono disperse alla bocca degli inferi. / A te, Signore mio Dio, sono rivolti i miei occhi; in te mi rifugio, proteggi la mia vita. Preservami dal laccio che mi tendono, dagli agguati dei malfattori. (Gloria / Ant)
</p>

<p>
2^ Antifona / <b>Mio rifugio sei tu, Signore, mio bene sulla terra dei vivi</b> / SALMO (141) Sei tu il mio rifugio / Cristo nella passione invoca il Padre: «Abbà, Padre! Allontana da me questo calice … » (Mc 14, 33) e domanda la resurrezione sulla quale la Chiesa dei santi fonda la sua fede (Cassiodoro) / Con la mia voce al Signore grido aiuto, con la mia voce supplico il Signore; davanti a lui effondo il mio lamento, al tuo cospetto sfogo la mia angoscia. / Mentre il mio spirito vien meno, tu conosci la mia via. Nel sentiero dove cammino mi hanno teso un laccio. / Guarda a destra e vedi: nessuno mi riconosce. Non c'è per me via di scampo, nessuno ha cura della mia vita. / Io grido a te, Signore; dico: Sei tu il mio rifugio, sei tu la mia sorte nella terra dei viventi. / Ascolta la mia supplica: ho toccato il fondo dell'angoscia. Salvami dai miei persecutori perché sono di me più forti. / Strappa dal carcere la mia vita, perché io renda grazie al tuo nome: i giusti mi faranno corona quando mi concederai la tua grazia. (Gloria / Ant)
</p>

<p>
3^ Antifona / <b>Il Signore Gesù si è umiliato nella morte; e Dio lo ha innalzato nella gloria</b> / CANTICO (Fil 2, 6-11) Cristo servo di Dio / Cristo Gesù, pur essendo di natura divina, non considerò un tesoro geloso la sua uguaglianza con Dio; / ma spogliò se stesso, assumendo la condizione di servo e divenendo simile agli uomini; / apparso in forma umana, umiliò se stesso facendosi obbediente fino alla morte e alla morte di croce. / Per questo Dio l'ha esaltato e gli ha dato il nome che è al di sopra di ogni altro nome; / perché nel nome di Gesù ogni ginocchio si pieghi nei cieli, sulla terra e sotto terra; / e ogni lingua proclami che Gesù Cristo è il Signore, a gloria di Dio Padre. (Gloria / Ant)
</p>

<p>
LETTURA BREVE (Rm 11, 33-36) O profondità della ricchezza, della sapienza e della scienza di Dio! Quanto sono imperscrutabili i suoi giudizi e inaccessibili le sue vie! Infatti, chi mai ha potuto conoscere il pensiero del Signore? O chi mai è stato suo consigliere? O chi gli ha dato qualcosa per primo, sì che abbia a riceverne il contraccambio? (Is 40, 13; Ger 23, 18; Gb 41, 3). Poiché da lui, grazie a lui e per lui sono tutte le cose. A lui la gloria nei secoli. Amen.
</p>

<p>
RESPONSORIO BREVE / R. <b>Quanto sono grandi le tue opere, Signore!</b> / Quanto sono grandi le tue opere, Signore! / V. Le hai fatte con bontà e sapienza le tue opere, Signore. / Gloria al Padre e al Figlio e allo Spirito Santo. / Quanto sono grandi le tue opere, Signore!
</p>

<p>
Antifona al Magnificat anno A: Siate come lucerna, che illumina tutti gli abitanti della casa. 
</p>

<p>
Antifona al Magnificat anno B: La sera, dopo il tramonto del sole, portarono a Gesù malati e indemoniati: ed egli li guariva.
</p>

<p>
Antifona al Magnificat anno C: La folla si accostava al Signore per ascoltare la parola di Dio.
</p>

<p>
CANTICO DELLA BEATA VERGINE (Lc 1, 46-55) Esultanza dell'anima nel Signore / L'anima mia magnifica il Signore e il mio spirito esulta in Dio, mio salvatore, / perché ha guardato l'umiltà della sua serva. D'ora in poi tutte le generazioni mi chiameranno beata. / Grandi cose ha fatto in me l'Onnipotente e Santo è il suo nome: / di generazione in generazione la sua misericordia si stende su quelli che lo temono. / Ha spiegato la potenza del suo braccio, ha disperso i superbi nei pensieri del loro cuore; / ha rovesciato i potenti dai troni, ha innalzato gli umili; / ha ricolmato di beni gli affamati, ha rimandato i ricchi a mani vuote. / Ha soccorso Israele, suo servo, ricordandosi della sua misericordia, / come aveva promesso ai nostri padri, ad Abramo e alla sua discendenza, per sempre. (Gloria / Ant)
</p>

<p>
INTERCESSIONI / Eleviamo al Dio uno e trino, Padre e Figlio e Spirito Santo, la nostra lode e la nostra preghiera: <b>Assisti il tuo popolo, o Signore.</b> / Dio grande e misericordioso, sorga la tua giustizia sulla terra - e il tuo popolo vedrà un'era di fraternità e di pace. / Venga il tuo regno fra tutte le nazioni - e si compia il tuo disegno di salvezza anche per l'antico popolo dell'alleanza. / Fa' che le nostre famiglie vivano in serena adesione ai tuoi voleri e in santa armonia - per essere il riflesso della tua unità d'amore nel Verbo e nello Spirito. / Ricompensa tutti coloro che ci hanno fatto del bene - e dona loro il cento per uno e la vita eterna. / Guarda con bontà quanti sono morti a causa dell'odio, della violenza e della guerra - accogli tutti nel riposo eterno. (Pater)
</p>

<p>
ORAZIONE / Custodisci sempre con paterna bontà la tua famiglia, Signore, e poiché unico fondamento della nostra speranza è la grazia che viene da te, aiutaci sempre con la tua protezione. Per il nostro Signore. / Il Signore ci benedica, ci preservi da ogni male e ci conduca alla vita eterna. R. Amen.
</p>


        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/PRAXIS/Salterio.html'>KYRIE:Salterio</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/PRAXIS/Salterio.html" title="Salterio" class="page">Salterio</a>
<ul>
<li><a href="./0-INFO.html" title="0-INFO" class="page">0-INFO</a></li>
<li><a href="./1-INVITATORIO.html" title="1-INVITATORIO" class="page">1-INVITATORIO</a></li>
<li><a href="./2-MEDIA.html" title="2-MEDIA" class="page">2-MEDIA</a></li>
<li><b>3-SETTIMANA1</b></li>
<li><a href="./3-SETTIMANA2.html" title="3-SETTIMANA2" class="page">3-SETTIMANA2</a></li>
<li><a href="./3-SETTIMANA3.html" title="3-SETTIMANA3" class="page">3-SETTIMANA3</a></li>
<li><a href="./3-SETTIMANA4.html" title="3-SETTIMANA4" class="page">3-SETTIMANA4</a></li>
<li><a href="./4-COMPIETA.html" title="4-COMPIETA" class="page">4-COMPIETA</a></li>
<li><a href="./PSALMUS-001.html" title="PSALMUS-001" class="page">PSALMUS-001</a></li>
<li><a href="./PSALMUS-002.html" title="PSALMUS-002" class="page">PSALMUS-002</a></li>
<li><a href="./PSALMUS-003.html" title="PSALMUS-003" class="page">PSALMUS-003</a></li>
<li><a href="./PSALMUS-004.html" title="PSALMUS-004" class="page">PSALMUS-004</a></li>
<li><a href="./PSALMUS-005.html" title="PSALMUS-005" class="page">PSALMUS-005</a></li>
<li><a href="./PSALMUS-006--------.html" title="PSALMUS-006--------" class="page">PSALMUS-006--------</a></li>
<li><a href="./PSALMUS-007.html" title="PSALMUS-007" class="page">PSALMUS-007</a></li>
<li><a href="./PSALMUS-008.html" title="PSALMUS-008" class="page">PSALMUS-008</a></li>
<li><a href="./PSALMUS-009.html" title="PSALMUS-009" class="page">PSALMUS-009</a></li>
<li><a href="./PSALMUS-010.html" title="PSALMUS-010" class="page">PSALMUS-010</a></li>
<li><a href="./PSALMUS-011.html" title="PSALMUS-011" class="page">PSALMUS-011</a></li>
<li><a href="./PSALMUS-012.html" title="PSALMUS-012" class="page">PSALMUS-012</a></li>
<li><a href="./PSALMUS-013.html" title="PSALMUS-013" class="page">PSALMUS-013</a></li>
<li><a href="./PSALMUS-014.html" title="PSALMUS-014" class="page">PSALMUS-014</a></li>
<li><a href="./PSALMUS-015.html" title="PSALMUS-015" class="page">PSALMUS-015</a></li>
<li><a href="./PSALMUS-016.html" title="PSALMUS-016" class="page">PSALMUS-016</a></li>
<li><a href="./PSALMUS-017.html" title="PSALMUS-017" class="page">PSALMUS-017</a></li>
<li><a href="./PSALMUS-018.html" title="PSALMUS-018" class="page">PSALMUS-018</a></li>
<li><a href="./PSALMUS-019.html" title="PSALMUS-019" class="page">PSALMUS-019</a></li>
<li><a href="./PSALMUS-020.html" title="PSALMUS-020" class="page">PSALMUS-020</a></li>
<li><a href="./PSALMUS-021.html" title="PSALMUS-021" class="page">PSALMUS-021</a></li>
<li><a href="./PSALMUS-022.html" title="PSALMUS-022" class="page">PSALMUS-022</a></li>
<li><a href="./PSALMUS-023.html" title="PSALMUS-023" class="page">PSALMUS-023</a></li>
<li><a href="./PSALMUS-024.html" title="PSALMUS-024" class="page">PSALMUS-024</a></li>
<li><a href="./PSALMUS-025.html" title="PSALMUS-025" class="page">PSALMUS-025</a></li>
<li><a href="./PSALMUS-026.html" title="PSALMUS-026" class="page">PSALMUS-026</a></li>
<li><a href="./PSALMUS-027.html" title="PSALMUS-027" class="page">PSALMUS-027</a></li>
<li><a href="./PSALMUS-028.html" title="PSALMUS-028" class="page">PSALMUS-028</a></li>
<li><a href="./PSALMUS-029.html" title="PSALMUS-029" class="page">PSALMUS-029</a></li>
<li><a href="./PSALMUS-030.html" title="PSALMUS-030" class="page">PSALMUS-030</a></li>
<li><a href="./PSALMUS-031.html" title="PSALMUS-031" class="page">PSALMUS-031</a></li>
<li><a href="./PSALMUS-032.html" title="PSALMUS-032" class="page">PSALMUS-032</a></li>
<li><a href="./PSALMUS-033.html" title="PSALMUS-033" class="page">PSALMUS-033</a></li>
<li><a href="./PSALMUS-034.html" title="PSALMUS-034" class="page">PSALMUS-034</a></li>
<li><a href="./PSALMUS-035.html" title="PSALMUS-035" class="page">PSALMUS-035</a></li>
<li><a href="./PSALMUS-036.html" title="PSALMUS-036" class="page">PSALMUS-036</a></li>
<li><a href="./PSALMUS-037.html" title="PSALMUS-037" class="page">PSALMUS-037</a></li>
<li><a href="./PSALMUS-038.html" title="PSALMUS-038" class="page">PSALMUS-038</a></li>
<li><a href="./PSALMUS-039.html" title="PSALMUS-039" class="page">PSALMUS-039</a></li>
<li><a href="./PSALMUS-040-----.html" title="PSALMUS-040-----" class="page">PSALMUS-040-----</a></li>
<li><a href="./PSALMUS-041.html" title="PSALMUS-041" class="page">PSALMUS-041</a></li>
<li><a href="./PSALMUS-042.html" title="PSALMUS-042" class="page">PSALMUS-042</a></li>
<li><a href="./PSALMUS-043.html" title="PSALMUS-043" class="page">PSALMUS-043</a></li>
<li><a href="./PSALMUS-044.html" title="PSALMUS-044" class="page">PSALMUS-044</a></li>
<li><a href="./PSALMUS-045.html" title="PSALMUS-045" class="page">PSALMUS-045</a></li>
<li><a href="./PSALMUS-046.html" title="PSALMUS-046" class="page">PSALMUS-046</a></li>
<li><a href="./PSALMUS-047.html" title="PSALMUS-047" class="page">PSALMUS-047</a></li>
<li><a href="./PSALMUS-048.html" title="PSALMUS-048" class="page">PSALMUS-048</a></li>
<li><a href="./PSALMUS-049.html" title="PSALMUS-049" class="page">PSALMUS-049</a></li>
<li><a href="./PSALMUS-050.html" title="PSALMUS-050" class="page">PSALMUS-050</a></li>
<li><a href="./PSALMUS-051.html" title="PSALMUS-051" class="page">PSALMUS-051</a></li>
<li><a href="./PSALMUS-052.html" title="PSALMUS-052" class="page">PSALMUS-052</a></li>
<li><a href="./PSALMUS-053.html" title="PSALMUS-053" class="page">PSALMUS-053</a></li>
<li><a href="./PSALMUS-054.html" title="PSALMUS-054" class="page">PSALMUS-054</a></li>
<li><a href="./PSALMUS-055.html" title="PSALMUS-055" class="page">PSALMUS-055</a></li>
<li><a href="./PSALMUS-056.html" title="PSALMUS-056" class="page">PSALMUS-056</a></li>
<li><a href="./PSALMUS-057.html" title="PSALMUS-057" class="page">PSALMUS-057</a></li>
<li><a href="./PSALMUS-058.html" title="PSALMUS-058" class="page">PSALMUS-058</a></li>
<li><a href="./PSALMUS-059.html" title="PSALMUS-059" class="page">PSALMUS-059</a></li>
<li><a href="./PSALMUS-060.html" title="PSALMUS-060" class="page">PSALMUS-060</a></li>
<li><a href="./PSALMUS-061.html" title="PSALMUS-061" class="page">PSALMUS-061</a></li>
<li><a href="./PSALMUS-062.html" title="PSALMUS-062" class="page">PSALMUS-062</a></li>
<li><a href="./PSALMUS-063.html" title="PSALMUS-063" class="page">PSALMUS-063</a></li>
<li><a href="./PSALMUS-064.html" title="PSALMUS-064" class="page">PSALMUS-064</a></li>
<li><a href="./PSALMUS-065.html" title="PSALMUS-065" class="page">PSALMUS-065</a></li>
<li><a href="./PSALMUS-066.html" title="PSALMUS-066" class="page">PSALMUS-066</a></li>
<li><a href="./PSALMUS-067.html" title="PSALMUS-067" class="page">PSALMUS-067</a></li>
<li><a href="./PSALMUS-068.html" title="PSALMUS-068" class="page">PSALMUS-068</a></li>
<li><a href="./PSALMUS-069.html" title="PSALMUS-069" class="page">PSALMUS-069</a></li>
<li><a href="./PSALMUS-070.html" title="PSALMUS-070" class="page">PSALMUS-070</a></li>
<li><a href="./PSALMUS-071.html" title="PSALMUS-071" class="page">PSALMUS-071</a></li>
<li><a href="./PSALMUS-072.html" title="PSALMUS-072" class="page">PSALMUS-072</a></li>
<li><a href="./PSALMUS-073.html" title="PSALMUS-073" class="page">PSALMUS-073</a></li>
<li><a href="./PSALMUS-074.html" title="PSALMUS-074" class="page">PSALMUS-074</a></li>
<li><a href="./PSALMUS-075.html" title="PSALMUS-075" class="page">PSALMUS-075</a></li>
<li><a href="./PSALMUS-076.html" title="PSALMUS-076" class="page">PSALMUS-076</a></li>
<li><a href="./PSALMUS-077.html" title="PSALMUS-077" class="page">PSALMUS-077</a></li>
<li><a href="./PSALMUS-078.html" title="PSALMUS-078" class="page">PSALMUS-078</a></li>
<li><a href="./PSALMUS-079.html" title="PSALMUS-079" class="page">PSALMUS-079</a></li>
<li><a href="./PSALMUS-080.html" title="PSALMUS-080" class="page">PSALMUS-080</a></li>
<li><a href="./PSALMUS-081.html" title="PSALMUS-081" class="page">PSALMUS-081</a></li>
<li><a href="./PSALMUS-082.html" title="PSALMUS-082" class="page">PSALMUS-082</a></li>
<li><a href="./PSALMUS-083.html" title="PSALMUS-083" class="page">PSALMUS-083</a></li>
<li><a href="./PSALMUS-084.html" title="PSALMUS-084" class="page">PSALMUS-084</a></li>
<li><a href="./PSALMUS-085.html" title="PSALMUS-085" class="page">PSALMUS-085</a></li>
<li><a href="./PSALMUS-086.html" title="PSALMUS-086" class="page">PSALMUS-086</a></li>
<li><a href="./PSALMUS-087.html" title="PSALMUS-087" class="page">PSALMUS-087</a></li>
<li><a href="./PSALMUS-088.html" title="PSALMUS-088" class="page">PSALMUS-088</a></li>
<li><a href="./PSALMUS-089.html" title="PSALMUS-089" class="page">PSALMUS-089</a></li>
<li><a href="./PSALMUS-090.html" title="PSALMUS-090" class="page">PSALMUS-090</a></li>
<li><a href="./PSALMUS-091.html" title="PSALMUS-091" class="page">PSALMUS-091</a></li>
<li><a href="./PSALMUS-092.html" title="PSALMUS-092" class="page">PSALMUS-092</a></li>
<li><a href="./PSALMUS-093.html" title="PSALMUS-093" class="page">PSALMUS-093</a></li>
<li><a href="./PSALMUS-094.html" title="PSALMUS-094" class="page">PSALMUS-094</a></li>
<li><a href="./PSALMUS-095.html" title="PSALMUS-095" class="page">PSALMUS-095</a></li>
<li><a href="./PSALMUS-096.html" title="PSALMUS-096" class="page">PSALMUS-096</a></li>
<li><a href="./PSALMUS-097.html" title="PSALMUS-097" class="page">PSALMUS-097</a></li>
<li><a href="./PSALMUS-098.html" title="PSALMUS-098" class="page">PSALMUS-098</a></li>
<li><a href="./PSALMUS-099.html" title="PSALMUS-099" class="page">PSALMUS-099</a></li>
<li><a href="./PSALMUS-100.html" title="PSALMUS-100" class="page">PSALMUS-100</a></li>
<li><a href="./PSALMUS-101.html" title="PSALMUS-101" class="page">PSALMUS-101</a></li>
<li><a href="./PSALMUS-102.html" title="PSALMUS-102" class="page">PSALMUS-102</a></li>
<li><a href="./PSALMUS-103.html" title="PSALMUS-103" class="page">PSALMUS-103</a></li>
<li><a href="./PSALMUS-104.html" title="PSALMUS-104" class="page">PSALMUS-104</a></li>
<li><a href="./PSALMUS-105.html" title="PSALMUS-105" class="page">PSALMUS-105</a></li>
<li><a href="./PSALMUS-106.html" title="PSALMUS-106" class="page">PSALMUS-106</a></li>
<li><a href="./PSALMUS-107.html" title="PSALMUS-107" class="page">PSALMUS-107</a></li>
<li><a href="./PSALMUS-108.html" title="PSALMUS-108" class="page">PSALMUS-108</a></li>
<li><a href="./PSALMUS-109.html" title="PSALMUS-109" class="page">PSALMUS-109</a></li>
<li><a href="./PSALMUS-110.html" title="PSALMUS-110" class="page">PSALMUS-110</a></li>
<li><a href="./PSALMUS-111.html" title="PSALMUS-111" class="page">PSALMUS-111</a></li>
<li><a href="./PSALMUS-112.html" title="PSALMUS-112" class="page">PSALMUS-112</a></li>
<li><a href="./PSALMUS-113.html" title="PSALMUS-113" class="page">PSALMUS-113</a></li>
<li><a href="./PSALMUS-114.html" title="PSALMUS-114" class="page">PSALMUS-114</a></li>
<li><a href="./PSALMUS-115.html" title="PSALMUS-115" class="page">PSALMUS-115</a></li>
<li><a href="./PSALMUS-116.html" title="PSALMUS-116" class="page">PSALMUS-116</a></li>
<li><a href="./PSALMUS-117.html" title="PSALMUS-117" class="page">PSALMUS-117</a></li>
<li><a href="./PSALMUS-118.html" title="PSALMUS-118" class="page">PSALMUS-118</a></li>
<li><a href="./PSALMUS-119.html" title="PSALMUS-119" class="page">PSALMUS-119</a></li>
<li><a href="./PSALMUS-120.html" title="PSALMUS-120" class="page">PSALMUS-120</a></li>
<li><a href="./PSALMUS-120----.html" title="PSALMUS-120----" class="page">PSALMUS-120----</a></li>
<li><a href="./PSALMUS-121.html" title="PSALMUS-121" class="page">PSALMUS-121</a></li>
<li><a href="./PSALMUS-122.html" title="PSALMUS-122" class="page">PSALMUS-122</a></li>
<li><a href="./PSALMUS-123.html" title="PSALMUS-123" class="page">PSALMUS-123</a></li>
<li><a href="./PSALMUS-124.html" title="PSALMUS-124" class="page">PSALMUS-124</a></li>
<li><a href="./PSALMUS-125.html" title="PSALMUS-125" class="page">PSALMUS-125</a></li>
<li><a href="./PSALMUS-126.html" title="PSALMUS-126" class="page">PSALMUS-126</a></li>
<li><a href="./PSALMUS-127.html" title="PSALMUS-127" class="page">PSALMUS-127</a></li>
<li><a href="./PSALMUS-128.html" title="PSALMUS-128" class="page">PSALMUS-128</a></li>
<li><a href="./PSALMUS-129.html" title="PSALMUS-129" class="page">PSALMUS-129</a></li>
<li><a href="./PSALMUS-130.html" title="PSALMUS-130" class="page">PSALMUS-130</a></li>
<li><a href="./PSALMUS-131.html" title="PSALMUS-131" class="page">PSALMUS-131</a></li>
<li><a href="./PSALMUS-132.html" title="PSALMUS-132" class="page">PSALMUS-132</a></li>
<li><a href="./PSALMUS-133.html" title="PSALMUS-133" class="page">PSALMUS-133</a></li>
<li><a href="./PSALMUS-134.html" title="PSALMUS-134" class="page">PSALMUS-134</a></li>
<li><a href="./PSALMUS-135.html" title="PSALMUS-135" class="page">PSALMUS-135</a></li>
<li><a href="./PSALMUS-136.html" title="PSALMUS-136" class="page">PSALMUS-136</a></li>
<li><a href="./PSALMUS-137.html" title="PSALMUS-137" class="page">PSALMUS-137</a></li>
<li><a href="./PSALMUS-138.html" title="PSALMUS-138" class="page">PSALMUS-138</a></li>
<li><a href="./PSALMUS-139.html" title="PSALMUS-139" class="page">PSALMUS-139</a></li>
<li><a href="./PSALMUS-140.html" title="PSALMUS-140" class="page">PSALMUS-140</a></li>
<li><a href="./PSALMUS-141.html" title="PSALMUS-141" class="page">PSALMUS-141</a></li>
<li><a href="./PSALMUS-142.html" title="PSALMUS-142" class="page">PSALMUS-142</a></li>
<li><a href="./PSALMUS-143.html" title="PSALMUS-143" class="page">PSALMUS-143</a></li>
<li><a href="./PSALMUS-144.html" title="PSALMUS-144" class="page">PSALMUS-144</a></li>
<li><a href="./PSALMUS-145.html" title="PSALMUS-145" class="page">PSALMUS-145</a></li>
<li><a href="./PSALMUS-146.html" title="PSALMUS-146" class="page">PSALMUS-146</a></li>
<li><a href="./PSALMUS-147.html" title="PSALMUS-147" class="page">PSALMUS-147</a></li>
<li><a href="./PSALMUS-148.html" title="PSALMUS-148" class="page">PSALMUS-148</a></li>
<li><a href="./PSALMUS-149.html" title="PSALMUS-149" class="page">PSALMUS-149</a></li>
<li><a href="./PSALMUS-150.html" title="PSALMUS-150" class="page">PSALMUS-150</a></li>
<li><a href="./www.maranatha.it.html" title="www.maranatha.it" class="page">www.maranatha.it</a></li>
</ul></li>
</ul>

</div>

</div>
 
</body>
</html>
