	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>PSALMUS-009</h1>-->
        <h1>PSALMUS-009</h1>

<p>
Created giovedì 05 dicembre 2019
</p>

<p>
CEI2008 / <sup>1</sup> Al maestro del coro. Su «La morte del figlio». Salmo. Di Davide. <sup>2</sup> Alef: Renderò grazie al Signore con tutto il cuore, annuncerò tutte le tue meraviglie. <sup>3</sup> Gioirò ed esulterò in te, canterò inni al tuo nome, o Altissimo, <sup>4</sup> Bet: mentre i miei nemici tornano indietro, davanti a te inciampano e scompaiono, <sup>5</sup> perché hai sostenuto il mio diritto e la mia causa: ti sei seduto in trono come giudice giusto. <sup>6</sup> Ghimel: Hai minacciato le nazioni, hai sterminato il malvagio, il loro nome hai cancellato in eterno, per sempre. <sup>7</sup> Il nemico è battuto, ridotto a rovine per sempre. È scomparso il ricordo delle città che hai distrutto. <sup>8</sup> He: Ma il Signore siede in eterno, stabilisce il suo trono per il giudizio: <sup>9</sup> governerà il mondo con giustizia, giudicherà i popoli con rettitudine. <sup>10</sup> Vau: Il Signore sarà un rifugio per l’oppresso, un rifugio nei momenti di angoscia. <sup>11</sup> Confidino in te quanti conoscono il tuo nome, perché tu non abbandoni chi ti cerca, Signore. <sup>12</sup> Zain: Cantate inni al Signore, che abita in Sion, narrate le sue imprese tra i popoli, <sup>13</sup> perché egli chiede conto del sangue versato, se ne ricorda, non dimentica il grido dei poveri. <sup>14</sup> Het: Abbi pietà di me, Signore, vedi la mia miseria, opera dei miei nemici, tu che mi fai risalire dalle porte della morte, <sup>15</sup> perché io possa annunciare tutte le tue lodi; alle porte della figlia di Sion esulterò per la tua salvezza. <sup>16</sup> Tet: Sono sprofondate le genti nella fossa che hanno scavato, nella rete che hanno nascosto si è impigliato il loro piede. <sup>17</sup> Il Signore si è fatto conoscere, ha reso giustizia; il malvagio è caduto nella rete, opera delle sue mani. <sup>18</sup> Iod: Tornino i malvagi negli inferi, tutte le genti che dimenticano Dio. <sup>19</sup> Caf: Perché il misero non sarà mai dimenticato, la speranza dei poveri non sarà mai delusa. <sup>20</sup> Sorgi, Signore, non prevalga l’uomo: davanti a te siano giudicate le genti. <sup>21</sup> Riempile di spavento, Signore, riconoscano le genti di essere mortali. 
</p>

<p>
PSALMUS 9<br>
1 Magistro chori. Ad modum cantici " Mut labben ". PSALMUS. David.<br>
2 ALEPH. Confitebor tibi, Domine, in toto corde meo,<br>
narrabo omnia mirabilia tua.<br>
3 Laetabor et exsultabo in te,<br>
psallam nomini tuo, Altissime.<br>
4 BETH. Cum convertuntur inimici mei retrorsum,<br>
infirmantur et pereunt a facie tua.<br>
5 Quoniam fecisti iudicium meum et causam meam,<br>
sedisti super thronum, qui iudicas iustitiam.<br>
6 GHIMEL. Increpasti gentes, perdidisti impium;<br>
nomen eorum delesti in aeternum et in saeculum saeculi.<br>
7 Inimici defecerunt, solitudines sempiternae factae sunt;<br>
et civitates destruxisti: periit memoria eorum cum ipsis.<br>
8 HE. Dominus autem in aeternum sedebit,<br>
paravit in iudicium thronum suum;<br>
9 et ipse iudicabit orbem terrae in iustitia,<br>
iudicabit populos in aequitate.<br>
10 VAU. Et erit Dominus refugium oppresso,<br>
refugium in opportunitatibus, in tribulatione.<br>
11 Et sperent in te, qui noverunt nomen tuum,<br>
quoniam non dereliquisti quaerentes te, Domine.<br>
12 ZAIN. Psallite Domino, qui habitat in Sion;<br>
annuntiate inter gentes studia eius.<br>
13 Quoniam requirens sanguinem recordatus est eorum,<br>
non est oblitus clamorem pauperum.<br>
14 HETH. Miserere mei, Domine;<br>
vide afflictionem meam de inimicis meis,<br>
qui exaltas me de portis mortis,<br>
15 ut annuntiem omnes laudationes tuas in portis filiae Sion,<br>
exsultem in salutari tuo.<br>
16 TETH. Infixae sunt gentes in fovea, quam fecerunt;<br>
in laqueo isto, quem absconderunt,<br>
comprehensus est pes eorum.<br>
17 Manifestavit se Dominus iudicium faciens;<br>
in operibus manuum suarum comprehensus est peccator.<br>
18 IOD. Convertentur peccatores in infernum,<br>
omnes gentes, quae obliviscuntur Deum.<br>
19 CAPH. Quoniam non in finem oblivio erit pauperis;<br>
exspectatio pauperum non peribit in aeternum.<br>
20 Exsurge, Domine, non confortetur homo;<br>
iudicentur gentes in conspectu tuo.<br>
21 Constitue, Domine, terrorem super eos;<br>
sciant gentes quoniam homines sunt.
</p>

<p>
Salmo 9-10<br>
EGLI NON DIMENTICA IL GRIDO DEI POVERI.<br>
Noi sappiamo che pregare è fare giustizia,<br>
noi sappiamo che Dio è sempre dalla parte dei poveri:<br>
donaci la forza di cambiare le cose<br>
le stare dalla parte tua, Signore.<br>
I(9)<br>
2 Dal cuore trabocca una lode al Signore,<br>
le tue meraviglie io voglio narrare:<br>
3 Alla tua gioia ispirarmi e danzare,<br>
cantare al tuo nome, o Altissimo:<br>
4 Mentre i nemici davanti a te.<br>
arretrano e inciampano e cadono;<br>
5 e tu nelle mani tue hai preso,<br>
il mio diritto e la causa mia,<br>
tu assi so sul trono, Giudice giusto.<br>
6 Terrore .agli increduli tu sei, agli empi sterminio<br>
sia cancellato il loro nome in eterno.<br>
7 Siano i nemici un' eterna e infinita rovina,<br>
e delle loro città si sradichi perfino il ricordo.<br>
8 Ecco, il Signore ha eretto il suo trono,<br>
in perpetuo vi siede a giudizio:<br>
9 con giustizia egli giudica il mondo,<br>
con rettitudine decide le cause dei popoli.<br>
10 Dell'oppresso e umiliato e offeso<br>
baluardo si farà lo stesso Signore:<br>
rocca sicura, e riparo all'oppresso<br>
per ogni tempo di pena e angoscia.<br>
11 Rifugio in te ritrovino quanti<br>
conoscono il tuo nome, Signore:<br>
quanti ti cercano tu non deludi.<br>
12 A Dio che abita in Sion cantate,<br>
le sue gesta narrate alle genti.<br>
13 Egli vendica il sangue versato,<br>
egli si ricorda di loro,<br>
egli non dimentica il grido dei poveri.<br>
14 Pietà di me, Signore,<br>
vedi in che misero stato mi trovo<br>
a causa dei miei oppressori.<br>
15 Che io possa annunziar le tue lodi,<br>
e poiché tu mi hai salvato<br>
io danzi davanti alle porte di Sion.<br>
16 Nella fossa che hanno scavato<br>
sprofondano gli oppressori.<br>
Nella tagliola da essi nascosta<br>
li resti impigliato il lor piede.<br>
17 Il Signore si è rivelato:<br>
giustizia è fatta!<br>
L'empio è caduto nella rete<br>
tesa dalle stesse sue mani.<br>
18 Morte agli empi: vadano agli inferi<br>
i miscredenti che rinnegano Dio.<br>
19 Non per sempre Dio dimentica il misero,<br>
non per sempre andrà delusa<br>
la speranza dei disperati.<br>
20 Sorgi, Signore, non prevalga l'uomo,<br>
tutte le genti raduna a giudizio.<br>
21 Spavento di te le sommerga:<br>
sappiano tutti che son figli di morte.
</p>

<p>
Dossologia / A Dio Padre, nostra sola speranza, al suo Figlio che è venuto a salvarci, allo Spirito che sempre ci libera, pur se oppressi, o nel pianto, cantiamo.
</p>

<p>
Preghiera / Dio d 'infinita misericordia, che del povero e dell'oppresso serbi memoria, e nel tuo amore vendichi il giusto, non abbandonare in preda al maligno o in balia dei potenti il popolo di poveri che confida in te e a te innalza l'inno di lode per la mirabile opera della tua salvezza. Amen.
</p>

<p>
Paolo Berti / Questo salmo, che il breviario presenta come 9 A, forma un solo salmo con 9 B. La Bibbia ebraica lo spezza erroneamente in 9 e 10, creando un problema di numerazione, ma in realtà si ha un solo salmo. Noi seguiremo l’unità del salmo presentato dalla versione latina e spezzato in due dal breviario solo per ragioni di lunghezza. L'orante presenta a Dio il suo proposito di lodarlo sempre. Ha il cuore pieno di gioia e non può immaginare una vita senza Dio. I suoi nemici indietreggiano davanti all’azione di difesa di Dio; e questi erano nemici agguerriti, radicati in temibili fortezze. Contro il Signore nessuno può resistere, e anzi egli sta erigendo il suo trono per quel giudizio dove le controversie delle nazioni saranno dipanate con condanna o premio. Il Signore è invincibile e perciò è un riparo sicuro. Chi confida in lui ha la certezza di non restare deluso. L’orante effonde il suo giubilo di fede a quanti abitano in Sion e li esorta ad annunciare Dio in mezzo ai popoli. Erano afflitti, ma ora sono stati liberati dagli oppressori. Egli si è fatto loro difensore poiché i popoli nemici hanno versato il loro sangue. L’orante passa a considerare se stesso, posto com’è nell’insieme degli eventi, e si propone di “annunciare tutte le lodi” del Signore, che lo ha liberato dalle soglie della morte. I popoli hanno aggredito Sion, ma i loro disegni di superbia si sono rivolti contro di loro, poiché così il Signore ha voluto. L’orante desidera che gli empi cessino di occupare la terra, creata da Dio per la pace, e che ritornino all’insignificanza sociale presentata come “inferi” da cui sono partiti. L’orante chiede che l’uomo non prevalga mai e si trovi sempre di fronte all’azione di Dio, che governa il mondo con giustizia e che fa sì che la “speranza dei poveri non sarà mai delusa”.
</p>

<p>
Agostino
</p>

<p>
SUL SALMO 9<br>
ESPOSIZIONE
</p>

<p>
Il giudizio di Dio.<br>
<ol type="1" start="1">
<li>[v 1.] Il titolo di questo salmo è: per la fine, riguardo alle cose occulte del Figlio, salmo di David. Possiamo chiederci che cosa significhi riguardo alle cose occulte del Figlio; ma poiché non ha aggiunto di quale figlio, si deve intendere trattarsi dello stesso Figlio Unigenito di Dio. Dove ci si riferiva infatti al figlio di David, nel salmo che aveva per titolo: nel fuggire dal volto di Assalonne suo figlio 1, pur essendo stato espresso il suo nome e non potendo perciò restar dubbi sulla persona di cui si trattava, tuttavia non si diceva soltanto dal volto del figlio Assalonne, ma si era aggiunto suo. Invece qui, sia perché non ha aggiunto suo, sia perché dice molte cose concernenti i Gentili, non si può correttamente intendere Assalonne. La guerra che quell'empio condusse contro il padre non ha infatti in nessun modo attinenza con i Gentili, in quanto là era soltanto il popolo di Israele diviso ed in lotta con se stesso. Questo salmo si canta dunque sui segreti dell'Unigenito Figlio di Dio. Anche il Signore, quando dice Figlio senza aggiungere niente, vuol indicare se stesso, l'Unigenito, là dove dice: se il Figlio vi avrà liberati, allora sarete veramente liberi 2. Non ha detto: il Figlio di Dio; ma dicendo soltanto il Figlio, fa capire di chi è figlio. Tale modo di esprimersi è possibile solo per l'eccellenza di Colui del quale parliamo, tanto che, anche non nominandolo, si comprende a chi ci riferiamo. Diciamo infatti: piove, si rasserena, tuona, ed altre cose simili; non aggiungiamo chi è che le compie, perché spontaneamente si presenta alla mente di tutti la grandezza del loro autore, e non c'è bisogno di parole. Orbene, quali sono i segreti del Figlio? In questa parola dobbiamo prima di tutto comprendere che vi sono alcune cose del Figlio manifeste, dalle quali sono distinte queste che sono dette segrete. Perciò, dato che noi crediamo in due avventi del Signore, uno passato, che i Giudei non hanno compreso, ed uno futuro in cui speriamo noi e i Giudei; e poiché quest'avvento che i Giudei non hanno compreso ha giovato ai Gentili, si intende detto correttamente di tale avvento: riguardo ai segreti del Figlio, poiché in esso si è compiuta la cecità di una parte di Israele affinché entrasse la totalità dei Gentili 3. Inoltre, per chi osserva bene, sono due i giudizi cui fanno riferimento le Scritture, uno segreto e l'altro manifesto. Quello segreto si compie ora, e di esso dice l'apostolo Pietro: è tempo che cominci il giudizio dalla casa del Signore 4; ne consegue che il giudizio segreto è la pena dalla quale attualmente ciascun uomo, o è tormentato perché si purifichi, o è ammonito perché si converta, oppure, se avrà disprezzato la chiamata e l'insegnamento di Dio, rimane accecato per la dannazione. Il giudizio manifesto è invece quello per cui il Signore, quando verrà, giudicherà i vivi e i morti, allorché tutti dovranno riconoscere che è lui ad assegnare i premi ai buoni e i supplizi ai malvagi. Ma allora tale confessione varrà non a rimedio dei mali, sibbene ad accumulare la condanna. Di questi due giudizi, uno segreto e l'altro manifesto, mi sembra abbia parlato il Signore dicendo: chi crede in me, passa dalla morte alla vita, e non verrà in giudizio 5, cioè nel giudizio manifesto. Infatti il passare dalla morte alla vita attraverso qualche sofferenza, con la quale colpisce ogni figlio che accoglie, è appunto il giudizio segreto. Chi invece non crede - dice - è già giudicato 6, ossia in questo segreto giudizio è già pronto per subire quello manifesto. Di questi due giudizi leggiamo anche nella Sapienza, ove sta scritto: perciò come a ragazzi scapestrati, mandasti loro un giudizio di beffa; ma coloro che da questo giudizio non furono corretti, sperimentarono il degno giudizio di Dio 7. Coloro, dunque, che non si correggono in seguito a questo segreto giudizio di Dio, saranno puniti come meritano in quello manifesto. È necessario quindi osservare in questo salmo le cose occulte del Figlio, cioè il suo umile avvento che portò giovamento alle genti, insieme con la cecità dei Giudei, e la pena che si attua ora in segreto, non ancora a dannazione dei peccatori, ma a stimolo per i convertiti, o ad ammonizione perché si convertano, oppure ad accecamento che predisponga alla dannazione quanti non hanno voluto convertirsi.</li>
</ol>
</p>

<p>
Due specie di miracoli.<br>
<ol type="1" start="2">
<li>[v 2.] Ti confesserò, Signore, con tutto il mio cuore. Confessa Dio con tutto il cuore non chi dubita riguardo a qualche cosa della sua provvidenza, ma chi vede già le cose occulte della sapienza di Dio e quanto grande sia il suo premio invisibile, e dice: rallegriamoci nelle tribolazioni 8, e [intende] come tutti i dolori che ci sono inflitti nel corpo, [siano] o per provare coloro che si sono convertiti a Dio, o per ammonirli a convertirsi, oppure per preparare gli ostinati alla giusta condanna estrema; in tal modo vengono attribuite al governo della provvidenza divina tutte le cose che gli stolti pensano che accadano come per caso o alla cieca e senza alcuna divina disposizione. Racconterò tutte le tue meraviglie. Narra tutte le meraviglie di Dio chi le vede compiersi, non solo visibilmente nei corpi, ma anche invisibilmente nelle anime: qui anzi, in modo di gran lunga più sublime e perfetto. Infatti gli uomini terreni, quando si dedicano alle cose occulte, provano più meraviglia per la resurrezione corporale di Lazzaro morto, che per la resurrezione spirituale di Paolo persecutore. Il miracolo visibile chiama l'anima verso l'illuminazione, mentre quello invisibile illumina l'anima che, chiamata, viene. Racconta dunque tutte le meraviglie di Dio colui che, credendo a quelle visibili, progredisce verso la comprensione di quelle invisibili.</li>
</ol>
</p>

<p>
<ol type="1" start="3">
<li>[v 3.] Mi allieterò ed esulterò in te. Non più in questo mondo, non nel piacere del contatto tra i corpi, non nei sapori del palato e della lingua, non nella soavità dei profumi, non nella giocondità dei suoni che svaniscono, non nelle forme multicolori dei corpi, non nella vanità delle lodi umane, non nel matrimonio o nei figli che morranno, non nelle superfluità delle ricchezze temporali, non nella investigazione di questo mondo, sia per le cose che si estendono nello spazio, sia per quelle che si svolgono nel succedersi del tempo; ma mi allieterò ed esulterò in te, cioè nei segreti del Figlio, da cui si è impressa in noi la luce del tuo volto, o Signore 9. Infatti li nasconderai - dice - nel segreto del tuo volto 10. Si allieterà insomma ed esulterà in te colui che racconta tutte le tue meraviglie. E narrerà tutte le tue meraviglie - dato che ora si parla in profezia - colui che non è venuto per fare la sua volontà, ma la volontà di colui che lo ha mandato 11.</li>
</ol>
</p>

<p>
Uomo terreno e uomo celeste.<br>
<ol type="1" start="4">
<li>[v 4.] Così comincia già ad apparire la persona del Signore che parla in questo salmo. Infatti continua: inneggerò al tuo nome, o Altissimo, volgendo indietro il mio nemico. Quando si è voltato indietro questo nemico? Forse quando gli è stato detto: Va' indietro, Satana 12? Allora è stato infatti sospinto indietro colui che, tentando, desiderava mettersi innanzi, non riuscendo a ingannare il tentato e non potendo niente contro di lui; poiché all'indietro stanno gli uomini terreni, mentre l'uomo celeste è stato fatto per primo, sebbene sia venuto dopo. Giacché il primo uomo, tratto dalla terra, è terreno; il secondo uomo è dal cielo e celeste 13, ma procedeva dalla stessa stirpe di colui che ha detto: chi viene dopo di me, è fatto prima di me 14. E l'Apostolo dimentica le cose che stanno indietro, per gettarsi verso quelle che gli stanno innanzi 15. Il nemico è stato dunque volto indietro non essendo riuscito a trarre in inganno l'uomo celeste quando fu tentato; e si rivolse agli uomini terreni, sui quali può esercitare il suo dominio. Ecco perché nessun uomo lo precede e lo fa volgere indietro, eccettuato colui che, deponendo l'immagine dell'uomo terreno, avrà assunta quella dell'uomo celeste 16. Ma se volessimo intendere le parole: il mio nemico, come riferite in senso generale al peccatore o al pagano, non sarebbe cosa assurda; né esprimeranno un castigo le parole volgendo indietro il mio nemico, ma piuttosto un beneficio, anzi un beneficio tale che niente può essergli paragonato. Cosa c'è infatti di più beato che abbandonare la superbia, e non voler andare innanzi al Cristo (come se vi fosse un sano che non abbia bisogno del medico) ma preferire invece andare dietro a Cristo che, chiamando il discepolo alla perfezione, gli dice: seguimi 17? È tuttavia più opportuno riferire al diavolo le parole: volgendo indietro il mio nemico. Infatti il diavolo è stato volto indietro anche nel perseguitare i giusti; ed è molto più utile come persecutore che se andasse innanzi come duce e principe. Dobbiamo dunque inneggiare al nome dell'Altissimo nel volgere indietro il nemico; perché dobbiamo preferire di fuggire lui come persecutore che seguirlo come guida. Abbiamo infatti ove fuggire e nasconderci nelle cose occulte del Figlio, poiché il Signore si è fatto rifugio per noi 18.</li>
</ol>
</p>

<p>
<ol type="1" start="5">
<li>[vv 4.5.] Diverranno impotenti e periranno dal tuo cospetto. Chi diverrà impotente e perirà, se non gli iniqui e gli empi? Diverranno impotenti quando non saranno più capaci di niente; e periranno, cioè non saranno più empi, dal cospetto di Dio, cioè dinanzi alla conoscenza di Dio, come perì colui che disse: e vivo non più io, ma vive in me Cristo 19. Ma perché diverranno impotenti e periranno gli empi di fronte a te? Perché tu hai fatto il mio giudizio e la mia causa; cioè hai fatto mio quel giudizio in cui sembravo esser giudicato; e hai fatta mia quella causa nella quale gli uomini mi hanno condannato, mentre ero giusto e innocente. Tutte queste cose infatti hanno cooperato con lui alla nostra liberazione: in questo stesso senso anche i marinai chiamano loro il vento di cui si servono per navigare felicemente.</li>
</ol>
</p>

<p>
<ol type="1" start="6">
<li>Ti sei assiso sul trono, tu che giudichi secondo equità. È forse il Figlio che dice questo al Padre, giacché il Figlio ha detto anche: non avresti potere su di me se non ti fosse stato dato dall'alto 20, attribuendo il potere alla equità del Padre ed ai suoi segreti, in quanto il giudice degli uomini è stato giudicato per il bene degli uomini; oppure è l'uomo che dice a Dio: ti sei assiso sul trono, tu che giudichi secondo equità, chiamando la sua anima trono di lui, in modo che il corpo sia forse la terra che fu detta sgabello dei suoi piedi 21 (Dio era infatti in Cristo nel riconciliare in sé il mondo 22); o infine l'anima della Chiesa che, già perfetta e senza macchia né ruga 23, degna cioè dei segreti del Figlio - poiché il re l'ha introdotta nella stanza intima 24 - dica al suo sposo: ti sei assiso sul trono, tu che giudichi secondo equità, perché sei risorto da morte, sei asceso in cielo e siedi alla destra del Padre. Qualunque interpretazione si preferisca tra queste per spiegare il versetto, non esce dalla norma della fede.</li>
</ol>
</p>

<p>
Il mondo immagine dell'eternità.<br>
<ol type="1" start="7">
<li>[v 6.] Hai rimproverato le genti, e l'empio è perito. Riteniamo più opportuno intendere queste parole come rivolte al Signore Gesù Cristo, anziché dette da lui stesso. Chi altri ha rimproverato le genti - e l'empio è perito - se non colui che, dopo essere salito al cielo, ha mandato lo Spirito Santo, ricolmi del quale gli Apostoli hanno annunziato con fiducia la parola di Dio e hanno rimproverato liberamente i peccati degli uomini? In questo rimprovero è perito l'empio, perché l'empio è stato giustificato e trasformato in pio. Il loro nome hai distrutto nel secolo, e nel secolo del secolo. Il nome degli empi è distrutto, poiché non si chiamano empi coloro che credono al vero Dio. E il loro nome è distrutto nel secolo, cioè finché scorrerà il secolo temporale, e nel secolo del secolo. Che cosa è il secolo del secolo, se non ciò di cui questo secolo porta la immagine e come l'ombra? Infatti l'avvicendarsi dei tempi che si succedono gli uni agli altri - mentre la luna diminuisce e di nuovo cresce, il sole ripete ogni anno il suo corso, mentre la primavera e l'estate, l'autunno e l'inverno passano per ritornare - è una sorta di imitazione dell'eternità; ma il secolo di questo secolo è quello che costituisce la immutabile eternità. Come il verso [risuona] nell'anima e [risuona] nella voce, e quello si intende e questo si ode, e quello modifica questo: perciò quello si attua nell'arte e permane, mentre questo risuona nell'aria e svanisce; così la misura di questo secolo mutevole è stabilita da quel secolo immutabile che è detto secolo del secolo. Perciò, quello permane nell'Arte di Dio, cioè nella Sapienza e nella Potenza, mentre questo si attua nel governo della creazione. A meno che non si tratti di una ripetizione, in modo che, dopo aver detto nel secolo non sia stato aggiunto nel secolo del secolo, affinché non si intenda il tempo che passa. Leggiamo infatti così in molti esemplari greci: e che molti latini hanno tradotto non nel secolo e nel secolo del secolo, ma in eterno e nel secolo del secolo, in modo che le parole nel secolo del secolo, siano spiegate col dire in eterno. Orbene, il nome degli empi hai distrutto in eterno, perché d'ora innanzi non vi saranno più empi. E se il loro nome non resiste in questo secolo, molto meno nel secolo del secolo.</li>
</ol>
</p>

<p>
Le città del diavolo.<br>
<ol type="1" start="8">
<li>[v 7.] Le lance del nemico sono venute meno per sempre. Non parla al plurale, cioè dei nemici, ma al singolare, di questo nemico. Le lance di quale nemico sono venute meno, se non quelle del diavolo? Esse raffigurano le diverse dottrine dell'errore, con le quali, come se fossero spade, quello uccide le anime. Per vincere queste spade e trascinarle alla disfatta, incalza quella spada della quale nel settimo salmo è detto: se non vi convertite vibrerà la sua spada 25. E forse questa è la fine nella quale vengono meno le lance del nemico, poiché fino ad allora esse valgono qualcosa. Ora [questa spada] opera di nascosto, ma nell'ultimo giudizio vibrerà scopertamente; da essa sono distrutte le città: continua infatti così: le lance del nemico sono venute meno per sempre; e hai distrutto le città. Ma [si tratta di] quelle città sulle quali regna il diavolo, ove tengono luogo di senato consigli ingannatori e fraudolenti, alla cui autorità si accompagnano come sicari e ministri gli uffici di ciascuno dei membri: gli occhi per la curiosità, le orecchie per la lascivia o per le altre cose che siano volentieri ascoltate con spirito deteriore, le mani per la rapina o per qualsiasi altra scelleratezza o delitto, e le restanti membra [sottoposte] per scopi analoghi all'autorità tirannica, ossia che militano sotto ai perversi consigli. La plebe di questa città è costituita da tutti i sentimenti sensuali e dai moti turbolenti dell'animo, che sollevano nell'uomo rivolte quotidiane. Infatti laddove si trova un re, un senato, dei ministri, un popolo, là esiste una città. E non vi sarebbero tali elementi nelle città malvage, se prima essi non fossero nei singoli uomini, che sono come gli elementi e i germi delle città. Ha distrutto queste città quando ne ha scacciato il principe del quale è stato detto: il principe di questo secolo è stato gettato fuori 26. Dalla parola della verità sono devastati questi regni, tramortiti i malvagi consigli, i disonesti sentimenti domati, le funzioni delle membra e dei sensi assoggettate e poste al servizio della giustizia e delle buone opere; in modo che ormai, come dice l'Apostolo, non regni il peccato nel nostro corpo mortale 27 e le altre cose che dice in questo passo. Allora l'anima è pacificata, e l'uomo è avviato alla conquista della pace e della beatitudine. È perito con strepito il loro ricordo, cioè degli empi. Ma è detto con strepito, o perché è con strepito che è distrutta l'empietà: infatti non passa alla somma pace, ove regna altissimo il silenzio, se non colui che prima ha combattuto con grande strepito contro i suoi vizi; oppure è detto con strepito in modo che sia perduta la memoria degli empi e perisca, insieme, lo stesso strepito nel quale tumultuava l'empietà.</li>
</ol>
</p>

<p>
Il giudizio del Signore.<br>
<ol type="1" start="9">
<li>[vv 8.9.] E il Signore resta in eterno. A che scopo hanno dunque mormorato le genti e i popoli hanno tramate cose vane, contro il Signore e contro il suo Messia 28? Infatti il Signore resta in eterno. Ha preparato nel giudizio il suo trono, ed egli stesso giudicherà il mondo secondo equità. Ha preparato il suo trono quando è stato giudicato: l'uomo ha infatti conseguito il cielo grazie a quella pazienza, e Dio ha concesso la salvezza a coloro che hanno creduto nell'Uomo: ecco il giudizio occulto del Figlio. Ma poiché verrà anche apertamente e pubblicamente per giudicare i vivi e i morti, ha preparato in segreto il suo trono; ed egli stesso, ancora apertamente, giudicherà il mondo secondo equità, cioè distribuirà la mercede secondo i meriti, ponendo gli agnelli alla sua destra e i capri alla sinistra 29. Giudicherà i popoli con giustizia. È una ripetizione di quanto è detto prima con le parole: giudicherà il mando secondo equità. Non nel modo in cui giudicano gli uomini, i quali non vedono i cuori e dai quali sono il più delle volte assolti piuttosto che condannati i più malvagi; il Signore giudicherà secondo equità e con giustizia, perché è la coscienza che rende testimonianza, e sono i pensieri che accusano o difendono 30.</li>
</ol>
</p>

<p>
<ol type="1" start="10">
<li>[v 10.] E il Signore si è fatto rifugio per il povero. Persèguiti quanto vuole quel nemico che è stato volto indietro: che male potrà fare a coloro dei quali il Signore si è fatto rifugio? Ma questo accadrà solo se avranno scelto di essere poveri in questo secolo, di cui quegli è reggitore, non amando niente di ciò che può venir meno a colui che qui vive o ama, o è abbandonato da colui che muore. Per un tale povero il Signore si è fatto rifugio, soccorritore nel tempo opportuno, nella tribolazione. Così forma i poveri, perché flagella ogni figlio che accoglie 31. Che cosa significhi soccorritore nel tempo opportuno, lo spiega aggiungendo nella tribolazione. L'anima infatti si converte a Dio solo quando si distacca da questo secolo: e non ha occasione più favorevole per distaccarsi da questo secolo se non quando alle sue leggerezze e ai suoi piaceri dannosi e perversi si mescolano fatiche e sofferenze.</li>
</ol>
</p>

<p>
Il valore del nome.<br>
<ol type="1" start="11">
<li>[v 11.] E sperino in te coloro che conoscono il tuo nome, allorché avranno cessato di sperare nelle ricchezze e nelle altre lusinghe di questo secolo. La conoscenza del nome di Dio accoglie, al momento opportuno, l'anima che, strappandosi da questo mondo, cerca ove riporre la sua speranza. Oggi infatti il nome stesso di Dio è diffuso ovunque: ma si ha la conoscenza del nome quando si conosce colui che ha quel nome. Il nome infatti non è tale per se stesso, ma per ciò che significa. Ora sta scritto: il suo nome è: Signore 32. Ecco perché chi si assoggetta volentieri al servizio di Dio conosce questo nome. E sperino in te coloro che conoscono il tuo nome. Parimenti il Signore dice a Mosé: io sono colui che sono; e dirai ai figli di Israele: colui che è mi ha mandato 33. Sperino dunque in te coloro che conoscono il tuo nome, onde non sperare più in queste cose che scorrono via per la mutevolezza del tempo, e in cui non c'è se non il "sarà" e il "fu", giacché quanto in esse è futuro, appena giunto diviene subito passato: lo si aspetta con avidità e lo si perde con dolore. Invece nella natura di Dio, non c'è nulla che " sarà ", come se ancora non fosse; o che " fu ", quasi che ora non sia più; c'è soltanto ciò che è, e questo appunto è l'eternità. Coloro che conoscono il nome di Colui che ha detto: Io sono colui che sono, e del quale è detto: colui che è, mi ha mandato, cessino dunque di sperare nelle cose temporali e di amarle, e si abbandonino nell'eterna speranza. Perché non hai abbandonato coloro che ti cercano, o Signore. Coloro che lo cercano non cercano già più le cose passeggere ed effimere: nessuno può infatti servire due padroni 34.</li>
</ol>
</p>

<p>
Sion torre di guardia.<br>
<ol type="1" start="12">
<li>[v 12.] Inneggiate al Signore, che abita in Sion: è detto a coloro che il Signore non abbandona poiché Lo cercano. Egli stesso abita in Sion, che significa speculazione e che è immagine della Chiesa attuale; come Gerusalemme è immagine della Chiesa futura, cioè della Città dei santi che già fruiscono della vita angelica, poiché Gerusalemme significa visione di pace. La speculazione precede invero la visione, come questa Chiesa precede quella che ci è promessa, la città immortale ed eterna: ma la precede nel tempo, non nella dignità, perché la mèta cui ci sforziamo di pervenire è assai più onorevole di ciò che operiamo per meritare di giungervi; e attuiamo la speculazione per pervenire alla visione. Ma, se il Signore non abitasse anche in questa Chiesa attuale, cadrebbe in errore anche la più attenta speculazione. A questa Chiesa è detto: santo è il tempio di Dio, che siete voi 35, e: nell'uomo interiore abita Cristo per mezzo della fede nei vostri cuori 36. Ci è dunque ordinato di inneggiare al Signore che abita in Sion, affinché lodiamo all'unisono il Signore che abita nella Chiesa. Annunziate tra le genti le sue meraviglie. Così è stato fatto, e non cessa di essere fatto.</li>
</ol>
</p>

<p>
<ol type="1" start="13">
<li>[v 13.] Giacché si è ricordato chiedendo conto del loro sangue. Quasi che coloro, che sono stati mandati a evangelizzare in forza di quel precetto rivolto loro: annunziate tra le genti le sue meraviglie, rispondessero: Signore, chi ha creduto al nostro annunzio? 37, e: per te siamo messi a morte tutto il giorno 38, opportunamente continua dicendo che i cristiani moriranno nella persecuzione non senza trarne grande frutto di eternità: giacché si è ricordato chiedendo conto del loro sangue. Ma perché ha preferito dire del loro sangue? Non è forse come se qualche altro, meno capace e dotato di minor fede, richiedesse in qual modo annunzieranno - dato che l'incredulità delle genti si scatenerà contro di loro - e a costui si risponda: giacché si è ricordato chiedendo conto del loro sangue: verrà cioè l'ultimo giudizio, in cui sarà manifesta e la gloria degli uccisi e la pena degli uccisori? Ma nessuno creda che qui sia detto si è ricordato come se a Dio attenesse l'oblio: ma, poiché il giudizio si compirà dopo molto tempo, è posta [tale espressione] riguardo ai sentimenti degli uomini deboli, i quali pensano che Dio si sia quasi dimenticato perché non agisce così rapidamente quanto essi desidererebbero. E a costoro è detto anche quanto segue: Non ha dimenticato il grido dei poveri, ossia: non l'ha dimenticato, come voi credete; quasi che essi, dopo avere udito: si è ricordato, avessero detto: dunque se ne era dimenticato. Non ha dimenticato - dice - il grido dei poveri.</li>
</ol>
</p>

<p>
Malizia della cupidigia.<br>
<ol type="1" start="14">
<li>[vv 14.15.] Chiedo però quale sia il grido dei poveri che Dio non dimentica. Si tratta forse del grido le cui parole sono: abbi pietà di me, o Signore, guarda alla mia umiliazione da parte dei miei nemici? Perché non ha detto allora: abbi pietà di noi, o Signore, guarda alla nostra umiliazione da parte dei nostri nemici, come cioè se gridassero molti poveri, ma ha detto, come se si trattasse di uno solo: abbi pietà di me, o Signore? Forse perché è uno colui che intercede per i santi, quegli che per primo si è fatto povero per noi, mentre era ricco 39, ed è quindi egli stesso che dice: Tu che mi innalzi dalle porte della morte, affinché io annunzi tutte le tue lodi alle porte della figlia di Sion? In lui infatti viene esaltato non solo l'uomo assunto, in quanto capo della Chiesa, ma anche chiunque di noi appartenga alle altre membra; ed è innalzato al di sopra di tutti i desideri perversi, che sono le porte della morte, perché per loro mezzo si va alla morte. Morte poi è già la stessa allegrezza che si prova nel godimento quando si ottiene ciò che si è desiderato perversamente: imperocché la cupidigia è la radice di ogni male 40; e per questo essa è la porta della morte, perché è morta la vedova che vive nei piaceri 41, cui si arriva attraverso i desideri, come attraverso porte di morte. Sono invece porte della figlia di Sion tutti i desideri di bene, per il cui mezzo si arriva alla visione della pace nella santa Chiesa. È dunque in queste porte che a ragione si annunziano tutte le lodi di Dio, in modo da non dare il santo ai cani, né da gettare le perle ai porci 42: i primi preferiscono latrare ostinatamente piuttosto che ricercare con zelo, gli altri né latrare né cercare, ma avvoltolarsi nel brago delle loro voluttà. Quando invece si annunciano a Dio le lodi con ricerca amorosa, a chi chiede è dato, a chi cerca è fatto conoscere, e a chi bussa è aperto. Oppure le porte della morte sono forse i sensi del corpo e gli occhi, che si aprirono all'uomo quando gustò dall'albero proibito 43, sopra i quali si innalzano coloro cui è detto di cercare non le cose che si vedono, ma le cose che non si vedono; perché quelle che si vedono sono temporali, mentre quelle che non si vedono 44 sono eterne; e le porte della figlia di Sion sono forse i misteri e i fondamenti della fede, che si aprono a coloro che bussano per giungere ai segreti del Figlio. Poiché occhio non vide, né udì orecchio, né entrò nel cuore dell'uomo quel che Dio ha preparato per coloro che lo amano 45. Fin qui è il grido dei poveri, che il Signore non ha dimenticato.</li>
</ol>
</p>

<p>
L'amore è un trasporto dell'anima.<br>
<ol type="1" start="15">
<li>[v 16.] Poi continua: esulterò per la tua salvezza, cioè con gioia sarò rafforzato a causa della tua Salvezza, che è il Signore nostro Gesù Cristo, Potenza e Sapienza di Dio 46. Qui dunque chi parla è la Chiesa che ora è afflitta ed è salva nella speranza; e, finché il giudizio del Figlio è segreto, dice, con la medesima speranza, esulterò per la tua salvezza, perché ora è spaventata sia dalla violenza che dall'errore dei gentili che le tumultuano intorno. Sprofondate sono le genti nella corruzione che hanno suscitata. Osserva in qual modo al peccatore sia riservata una pena secondo le sue stesse opere, e come coloro che hanno voluto perseguitare la Chiesa siano sprofondati in quella corruzione che credevano di infliggerle. Desideravano infatti uccidere i corpi, mentre essi stessi morivano nell'anima. In questa rete, che avevano occultata, è stato preso il loro piede. La rete nascosta è il pensiero ingannatore. Per piede dell'anima si intende giustamente l'amore; il quale, quando è perverso, è detto cupidigia e libidine; mentre, quando è retto, è chiamato dilezione o carità. È infatti con l'amore che si muove verso il luogo al quale si dirige: ma il luogo dell'anima non è situato in qualche spazio occupato da una forma corporea, bensì nella gioia in cui, chi vi è giunto per mezzo dell'amore, si allieta. Ora il diletto mortale segue la cupidigia, quello fruttuoso la carità. Per questo la cupidigia è detta anche radice 47: senza dubbio si intende per radice il piede dell'albero. Radice è stata detta altresì la carità quando il Signore parla dei semi che, [caduti] in luoghi petrosi, si disseccano per il bruciore del sole, appunto perché non hanno una profonda radice 48: si tratta perciò di coloro che si rallegrano nell'accogliere la parola della verità, ma cedono poi alle persecuzioni, alle quali si resiste solo con la carità. Anche l'Apostolo dice: affinché, radicati e fondati nella carità, possiate comprendere 49. Orbene, il piede, cioè l'amore, dei peccatori, è preso nella rete che essi nascondono; poiché, quando hanno conseguito il piacere con una azione fraudolenta - dato che Dio li ha abbandonati alla concupiscenza del loro cuore 50 - già quel piacere li incatena in modo che non osano strappar via l'amore e volgersi verso le cose utili; se tenteranno infatti di farlo, soffriranno nell'animo come coloro che tentano di strappare il piede dai ceppi. Soccombendo quindi a tale dolore, non vogliono più separarsi dai piaceri micidiali. Nella rete dunque che avevano occultata, cioè nel consiglio ingannatore, è stato preso il loro piede, cioè l'amore che con l'inganno è pervenuto a quella vana gioia che può essere paragonata al dolore.</li>
</ol>
</p>

<p>
<ol type="1" start="16">
<li>[v 17.] Il Signore è conosciuto nel fare i giudizi. Questi sono i giudizi di Dio. Non dalla serenità della sua beatitudine, né dai segreti della sapienza nei quali sono accolte le anime beate, derivano il ferro, il fuoco, le belve feroci, o qualsiasi altra cosa da cui sono tormentati i peccatori. Ma allora, in qual modo essi sono tormentati, ed in qual modo il Signore compie il giudizio? Nelle opere delle sue mani - dice - è stato preso il peccatore.</li>
</ol>
</p>

<p>
<ol type="1" start="17">
<li>[v 18.] Qui si intercala un cantico di intermezzo (diapsalma), quasi per la segreta letizia (per quanto possiamo giudicare), a motivo della separazione che si compie ora - non nello spazio ma nei sentimenti degli animi - tra i peccatori e i giusti, come tra il grano e la pula che sono ancora sull'aia. Continua: si volgano i peccatori verso l'inferno; cioè siano consegnati nelle loro stesse mani, anche se sono risparmiati, e siano avvinti nei lacci del piacere mortale. Tutte le genti che dimenticano Dio: siccome non hanno tenuto in alcun conto la conoscenza di Dio, Dio li ha abbandonati in balìa dei loro sentimenti perversi 51.</li>
</ol>
</p>

<p>
<ol type="1" start="18">
<li>[v 19.] Perché non per sempre sarà dimenticato il povero, cioè colui che ora pare essere dimenticato, quando i peccatori sembrano godere nella felicità di questo secolo e i giusti esser travagliati; ma la pazienza dei poveri - dice - non perirà in eterno. Ecco perché è necessaria ora la pazienza per sopportare i malvagi, i quali si sono separati già ora nella loro volontà [dai buoni], finché non saranno separati anche nell'ultimo giudizio.</li>
</ol>
</p>

<p>
<ol type="1" start="19">
<li>[vv 20.21.] Sorgi, o Signore, non prevalga l'uomo. Si implora il giudizio futuro; ma prima che venga, siano giudicate - dice - le genti al tuo cospetto, cioè in segreto, perché il giudizio è pronunziato alla presenza di Dio, e pochi santi e giusti lo intendono. Poni, Signore, un legislatore su di essi. Mi sembra che qui alluda all'anticristo, del quale l'Apostolo dice: Quando sarà rivelato l'uomo del peccato 52. Imparino le genti che sono uomini: affinché coloro che non vogliono essere liberati dal Figlio di Dio e appartenere al figlio dell'uomo, ed essere figli degli uomini, cioè uomini nuovi, siano servi dell'uomo, ossia del vecchio uomo peccatore, poiché sono uomini.</li>
</ol>
</p>

<p>
1 - Sal 3, 1.
</p>

<p>
2 - Gv 8, 36.
</p>

<p>
3 - Cf. Rm 11, 25.
</p>

<p>
4 - 1 Pt 4, 17.
</p>

<p>
5 - Gv 5, 24.
</p>

<p>
6 - Gv 3, 18.
</p>

<p>
7 - Sap 12, 25 26.
</p>

<p>
8 - Rm 5, 3.
</p>

<p>
9 - Cf. Sal 4, 7.
</p>

<p>
10 - Sal 30, 21.
</p>

<p>
11 - Cf. Gv 6, 38.
</p>

<p>
12 - Mt 4, 10.
</p>

<p>
13 - Cf. 1 Cor 15, 47.
</p>

<p>
14 - Gv 1, 15.
</p>

<p>
15 - Cf. Fil 3, 13.
</p>

<p>
16 - Cf. 1 Cor 15, 49.
</p>

<p>
17 - Mt 19, 21.
</p>

<p>
18 - Cf. Sal 89, 1.
</p>

<p>
19 - Gal 2, 20.
</p>

<p>
20 - Gv 19, 21.
</p>

<p>
21 - Cf. Is 66, 1.
</p>

<p>
22 - Cf. 2 Cor 5, 19.
</p>

<p>
23 - Cf. Ef 5, 27.
</p>

<p>
24 - Cf. Ct 1, 3.
</p>

<p>
25 - Sal 7, 13.
</p>

<p>
26 - Gv 12, 31.
</p>

<p>
27 - Rm 6, 12.
</p>

<p>
28 - Cf. Sal 2, 1.
</p>

<p>
29 - Cf. Mt 25, 33.
</p>

<p>
30 - Cf. Rm 2, 15.
</p>

<p>
31 - Cf. Eb 12, 6.
</p>

<p>
32 - Ger 33, 2.
</p>

<p>
33 - Es 3, 14.
</p>

<p>
34 - Cf. Mt 6, 24.
</p>

<p>
35 - 1 Cor 3, 17.
</p>

<p>
36 - Ef 3, 16.
</p>

<p>
37 - Is 53, 1.
</p>

<p>
38 - Sal 43, 22.
</p>

<p>
39 - Cf. 2 Cor 8, 9.
</p>

<p>
40 - Cf. 1 Tm 6, 10.
</p>

<p>
41 - Cf. 1 Tm 5, 6.
</p>

<p>
42 - Cf. Mt 7, 6.
</p>

<p>
43 - Cf. Gn 3, 7.
</p>

<p>
44 - Cf. 2 Cor 4, 18.
</p>

<p>
45 - Cf. 1 Cor 2, 9.
</p>

<p>
46 - Cf. 1 Cor 1, 24.
</p>

<p>
47 - Cf. 1 Tm 6, 10.
</p>

<p>
48 - Cf. Mt 13, 5.
</p>

<p>
49 - Ef 3, 17.
</p>

<p>
50 - Cf. Rm 1, 24.
</p>

<p>
51 - Cf. Rm 1, 28.
</p>

<p>
52 - 2 Ts 2, 3.
</p>

<p>
53 - Cf. Gn 1, 3 4.
</p>

<p>
54 - 2 Ts 2, 4.
</p>

<p>
55 - Cf. At 8, 9-23.
</p>

<p>
56 - Mt 5, 3.
</p>

<p>
57 - Sal 9, 20.
</p>

<p>
58 - Sal 9, 21.
</p>

<p>
59 - Cf. Mt 8, 26; Mc 4, 39, Lc 8, 24.
</p>

<p>
60 - Gal 6, 14.
</p>

<p>
61 - Mt 23, 9.
</p>

<p>
62 - Mt 12, 48.
</p>

<p>
63 - Sal 56, 8.
</p>

<p>
64 - Rm 8, 25.
</p>

<p>
65 - Cf. Mt 24, 36.
</p>

<p>
66 - Mt 20, 30.
</p>

<p>
67 - Lc 1, 32.
</p>

<p>
68 - Mt 22, 44.
</p>

<p>
69 - Cf. Gv 1, 1.
</p>

<p>
70 - Cf. Rm 1, 3.
</p>


        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/PRAXIS/Salterio.html'>KYRIE:Salterio</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/PRAXIS/Salterio.html" title="Salterio" class="page">Salterio</a>
<ul>
<li><a href="./0-INFO.html" title="0-INFO" class="page">0-INFO</a></li>
<li><a href="./1-INVITATORIO.html" title="1-INVITATORIO" class="page">1-INVITATORIO</a></li>
<li><a href="./2-MEDIA.html" title="2-MEDIA" class="page">2-MEDIA</a></li>
<li><a href="./3-SETTIMANA1.html" title="3-SETTIMANA1" class="page">3-SETTIMANA1</a></li>
<li><a href="./3-SETTIMANA2.html" title="3-SETTIMANA2" class="page">3-SETTIMANA2</a></li>
<li><a href="./3-SETTIMANA3.html" title="3-SETTIMANA3" class="page">3-SETTIMANA3</a></li>
<li><a href="./3-SETTIMANA4.html" title="3-SETTIMANA4" class="page">3-SETTIMANA4</a></li>
<li><a href="./4-COMPIETA.html" title="4-COMPIETA" class="page">4-COMPIETA</a></li>
<li><a href="./PSALMUS-001.html" title="PSALMUS-001" class="page">PSALMUS-001</a></li>
<li><a href="./PSALMUS-002.html" title="PSALMUS-002" class="page">PSALMUS-002</a></li>
<li><a href="./PSALMUS-003.html" title="PSALMUS-003" class="page">PSALMUS-003</a></li>
<li><a href="./PSALMUS-004.html" title="PSALMUS-004" class="page">PSALMUS-004</a></li>
<li><a href="./PSALMUS-005.html" title="PSALMUS-005" class="page">PSALMUS-005</a></li>
<li><a href="./PSALMUS-006--------.html" title="PSALMUS-006--------" class="page">PSALMUS-006--------</a></li>
<li><a href="./PSALMUS-007.html" title="PSALMUS-007" class="page">PSALMUS-007</a></li>
<li><a href="./PSALMUS-008.html" title="PSALMUS-008" class="page">PSALMUS-008</a></li>
<li><b>PSALMUS-009</b></li>
<li><a href="./PSALMUS-010.html" title="PSALMUS-010" class="page">PSALMUS-010</a></li>
<li><a href="./PSALMUS-011.html" title="PSALMUS-011" class="page">PSALMUS-011</a></li>
<li><a href="./PSALMUS-012.html" title="PSALMUS-012" class="page">PSALMUS-012</a></li>
<li><a href="./PSALMUS-013.html" title="PSALMUS-013" class="page">PSALMUS-013</a></li>
<li><a href="./PSALMUS-014.html" title="PSALMUS-014" class="page">PSALMUS-014</a></li>
<li><a href="./PSALMUS-015.html" title="PSALMUS-015" class="page">PSALMUS-015</a></li>
<li><a href="./PSALMUS-016.html" title="PSALMUS-016" class="page">PSALMUS-016</a></li>
<li><a href="./PSALMUS-017.html" title="PSALMUS-017" class="page">PSALMUS-017</a></li>
<li><a href="./PSALMUS-018.html" title="PSALMUS-018" class="page">PSALMUS-018</a></li>
<li><a href="./PSALMUS-019.html" title="PSALMUS-019" class="page">PSALMUS-019</a></li>
<li><a href="./PSALMUS-020.html" title="PSALMUS-020" class="page">PSALMUS-020</a></li>
<li><a href="./PSALMUS-021.html" title="PSALMUS-021" class="page">PSALMUS-021</a></li>
<li><a href="./PSALMUS-022.html" title="PSALMUS-022" class="page">PSALMUS-022</a></li>
<li><a href="./PSALMUS-023.html" title="PSALMUS-023" class="page">PSALMUS-023</a></li>
<li><a href="./PSALMUS-024.html" title="PSALMUS-024" class="page">PSALMUS-024</a></li>
<li><a href="./PSALMUS-025.html" title="PSALMUS-025" class="page">PSALMUS-025</a></li>
<li><a href="./PSALMUS-026.html" title="PSALMUS-026" class="page">PSALMUS-026</a></li>
<li><a href="./PSALMUS-027.html" title="PSALMUS-027" class="page">PSALMUS-027</a></li>
<li><a href="./PSALMUS-028.html" title="PSALMUS-028" class="page">PSALMUS-028</a></li>
<li><a href="./PSALMUS-029.html" title="PSALMUS-029" class="page">PSALMUS-029</a></li>
<li><a href="./PSALMUS-030.html" title="PSALMUS-030" class="page">PSALMUS-030</a></li>
<li><a href="./PSALMUS-031.html" title="PSALMUS-031" class="page">PSALMUS-031</a></li>
<li><a href="./PSALMUS-032.html" title="PSALMUS-032" class="page">PSALMUS-032</a></li>
<li><a href="./PSALMUS-033.html" title="PSALMUS-033" class="page">PSALMUS-033</a></li>
<li><a href="./PSALMUS-034.html" title="PSALMUS-034" class="page">PSALMUS-034</a></li>
<li><a href="./PSALMUS-035.html" title="PSALMUS-035" class="page">PSALMUS-035</a></li>
<li><a href="./PSALMUS-036.html" title="PSALMUS-036" class="page">PSALMUS-036</a></li>
<li><a href="./PSALMUS-037.html" title="PSALMUS-037" class="page">PSALMUS-037</a></li>
<li><a href="./PSALMUS-038.html" title="PSALMUS-038" class="page">PSALMUS-038</a></li>
<li><a href="./PSALMUS-039.html" title="PSALMUS-039" class="page">PSALMUS-039</a></li>
<li><a href="./PSALMUS-040-----.html" title="PSALMUS-040-----" class="page">PSALMUS-040-----</a></li>
<li><a href="./PSALMUS-041.html" title="PSALMUS-041" class="page">PSALMUS-041</a></li>
<li><a href="./PSALMUS-042.html" title="PSALMUS-042" class="page">PSALMUS-042</a></li>
<li><a href="./PSALMUS-043.html" title="PSALMUS-043" class="page">PSALMUS-043</a></li>
<li><a href="./PSALMUS-044.html" title="PSALMUS-044" class="page">PSALMUS-044</a></li>
<li><a href="./PSALMUS-045.html" title="PSALMUS-045" class="page">PSALMUS-045</a></li>
<li><a href="./PSALMUS-046.html" title="PSALMUS-046" class="page">PSALMUS-046</a></li>
<li><a href="./PSALMUS-047.html" title="PSALMUS-047" class="page">PSALMUS-047</a></li>
<li><a href="./PSALMUS-048.html" title="PSALMUS-048" class="page">PSALMUS-048</a></li>
<li><a href="./PSALMUS-049.html" title="PSALMUS-049" class="page">PSALMUS-049</a></li>
<li><a href="./PSALMUS-050.html" title="PSALMUS-050" class="page">PSALMUS-050</a></li>
<li><a href="./PSALMUS-051.html" title="PSALMUS-051" class="page">PSALMUS-051</a></li>
<li><a href="./PSALMUS-052.html" title="PSALMUS-052" class="page">PSALMUS-052</a></li>
<li><a href="./PSALMUS-053.html" title="PSALMUS-053" class="page">PSALMUS-053</a></li>
<li><a href="./PSALMUS-054.html" title="PSALMUS-054" class="page">PSALMUS-054</a></li>
<li><a href="./PSALMUS-055.html" title="PSALMUS-055" class="page">PSALMUS-055</a></li>
<li><a href="./PSALMUS-056.html" title="PSALMUS-056" class="page">PSALMUS-056</a></li>
<li><a href="./PSALMUS-057.html" title="PSALMUS-057" class="page">PSALMUS-057</a></li>
<li><a href="./PSALMUS-058.html" title="PSALMUS-058" class="page">PSALMUS-058</a></li>
<li><a href="./PSALMUS-059.html" title="PSALMUS-059" class="page">PSALMUS-059</a></li>
<li><a href="./PSALMUS-060.html" title="PSALMUS-060" class="page">PSALMUS-060</a></li>
<li><a href="./PSALMUS-061.html" title="PSALMUS-061" class="page">PSALMUS-061</a></li>
<li><a href="./PSALMUS-062.html" title="PSALMUS-062" class="page">PSALMUS-062</a></li>
<li><a href="./PSALMUS-063.html" title="PSALMUS-063" class="page">PSALMUS-063</a></li>
<li><a href="./PSALMUS-064.html" title="PSALMUS-064" class="page">PSALMUS-064</a></li>
<li><a href="./PSALMUS-065.html" title="PSALMUS-065" class="page">PSALMUS-065</a></li>
<li><a href="./PSALMUS-066.html" title="PSALMUS-066" class="page">PSALMUS-066</a></li>
<li><a href="./PSALMUS-067.html" title="PSALMUS-067" class="page">PSALMUS-067</a></li>
<li><a href="./PSALMUS-068.html" title="PSALMUS-068" class="page">PSALMUS-068</a></li>
<li><a href="./PSALMUS-069.html" title="PSALMUS-069" class="page">PSALMUS-069</a></li>
<li><a href="./PSALMUS-070.html" title="PSALMUS-070" class="page">PSALMUS-070</a></li>
<li><a href="./PSALMUS-071.html" title="PSALMUS-071" class="page">PSALMUS-071</a></li>
<li><a href="./PSALMUS-072.html" title="PSALMUS-072" class="page">PSALMUS-072</a></li>
<li><a href="./PSALMUS-073.html" title="PSALMUS-073" class="page">PSALMUS-073</a></li>
<li><a href="./PSALMUS-074.html" title="PSALMUS-074" class="page">PSALMUS-074</a></li>
<li><a href="./PSALMUS-075.html" title="PSALMUS-075" class="page">PSALMUS-075</a></li>
<li><a href="./PSALMUS-076.html" title="PSALMUS-076" class="page">PSALMUS-076</a></li>
<li><a href="./PSALMUS-077.html" title="PSALMUS-077" class="page">PSALMUS-077</a></li>
<li><a href="./PSALMUS-078.html" title="PSALMUS-078" class="page">PSALMUS-078</a></li>
<li><a href="./PSALMUS-079.html" title="PSALMUS-079" class="page">PSALMUS-079</a></li>
<li><a href="./PSALMUS-080.html" title="PSALMUS-080" class="page">PSALMUS-080</a></li>
<li><a href="./PSALMUS-081.html" title="PSALMUS-081" class="page">PSALMUS-081</a></li>
<li><a href="./PSALMUS-082.html" title="PSALMUS-082" class="page">PSALMUS-082</a></li>
<li><a href="./PSALMUS-083.html" title="PSALMUS-083" class="page">PSALMUS-083</a></li>
<li><a href="./PSALMUS-084.html" title="PSALMUS-084" class="page">PSALMUS-084</a></li>
<li><a href="./PSALMUS-085.html" title="PSALMUS-085" class="page">PSALMUS-085</a></li>
<li><a href="./PSALMUS-086.html" title="PSALMUS-086" class="page">PSALMUS-086</a></li>
<li><a href="./PSALMUS-087.html" title="PSALMUS-087" class="page">PSALMUS-087</a></li>
<li><a href="./PSALMUS-088.html" title="PSALMUS-088" class="page">PSALMUS-088</a></li>
<li><a href="./PSALMUS-089.html" title="PSALMUS-089" class="page">PSALMUS-089</a></li>
<li><a href="./PSALMUS-090.html" title="PSALMUS-090" class="page">PSALMUS-090</a></li>
<li><a href="./PSALMUS-091.html" title="PSALMUS-091" class="page">PSALMUS-091</a></li>
<li><a href="./PSALMUS-092.html" title="PSALMUS-092" class="page">PSALMUS-092</a></li>
<li><a href="./PSALMUS-093.html" title="PSALMUS-093" class="page">PSALMUS-093</a></li>
<li><a href="./PSALMUS-094.html" title="PSALMUS-094" class="page">PSALMUS-094</a></li>
<li><a href="./PSALMUS-095.html" title="PSALMUS-095" class="page">PSALMUS-095</a></li>
<li><a href="./PSALMUS-096.html" title="PSALMUS-096" class="page">PSALMUS-096</a></li>
<li><a href="./PSALMUS-097.html" title="PSALMUS-097" class="page">PSALMUS-097</a></li>
<li><a href="./PSALMUS-098.html" title="PSALMUS-098" class="page">PSALMUS-098</a></li>
<li><a href="./PSALMUS-099.html" title="PSALMUS-099" class="page">PSALMUS-099</a></li>
<li><a href="./PSALMUS-100.html" title="PSALMUS-100" class="page">PSALMUS-100</a></li>
<li><a href="./PSALMUS-101.html" title="PSALMUS-101" class="page">PSALMUS-101</a></li>
<li><a href="./PSALMUS-102.html" title="PSALMUS-102" class="page">PSALMUS-102</a></li>
<li><a href="./PSALMUS-103.html" title="PSALMUS-103" class="page">PSALMUS-103</a></li>
<li><a href="./PSALMUS-104.html" title="PSALMUS-104" class="page">PSALMUS-104</a></li>
<li><a href="./PSALMUS-105.html" title="PSALMUS-105" class="page">PSALMUS-105</a></li>
<li><a href="./PSALMUS-106.html" title="PSALMUS-106" class="page">PSALMUS-106</a></li>
<li><a href="./PSALMUS-107.html" title="PSALMUS-107" class="page">PSALMUS-107</a></li>
<li><a href="./PSALMUS-108.html" title="PSALMUS-108" class="page">PSALMUS-108</a></li>
<li><a href="./PSALMUS-109.html" title="PSALMUS-109" class="page">PSALMUS-109</a></li>
<li><a href="./PSALMUS-110.html" title="PSALMUS-110" class="page">PSALMUS-110</a></li>
<li><a href="./PSALMUS-111.html" title="PSALMUS-111" class="page">PSALMUS-111</a></li>
<li><a href="./PSALMUS-112.html" title="PSALMUS-112" class="page">PSALMUS-112</a></li>
<li><a href="./PSALMUS-113.html" title="PSALMUS-113" class="page">PSALMUS-113</a></li>
<li><a href="./PSALMUS-114.html" title="PSALMUS-114" class="page">PSALMUS-114</a></li>
<li><a href="./PSALMUS-115.html" title="PSALMUS-115" class="page">PSALMUS-115</a></li>
<li><a href="./PSALMUS-116.html" title="PSALMUS-116" class="page">PSALMUS-116</a></li>
<li><a href="./PSALMUS-117.html" title="PSALMUS-117" class="page">PSALMUS-117</a></li>
<li><a href="./PSALMUS-118.html" title="PSALMUS-118" class="page">PSALMUS-118</a></li>
<li><a href="./PSALMUS-119.html" title="PSALMUS-119" class="page">PSALMUS-119</a></li>
<li><a href="./PSALMUS-120.html" title="PSALMUS-120" class="page">PSALMUS-120</a></li>
<li><a href="./PSALMUS-120----.html" title="PSALMUS-120----" class="page">PSALMUS-120----</a></li>
<li><a href="./PSALMUS-121.html" title="PSALMUS-121" class="page">PSALMUS-121</a></li>
<li><a href="./PSALMUS-122.html" title="PSALMUS-122" class="page">PSALMUS-122</a></li>
<li><a href="./PSALMUS-123.html" title="PSALMUS-123" class="page">PSALMUS-123</a></li>
<li><a href="./PSALMUS-124.html" title="PSALMUS-124" class="page">PSALMUS-124</a></li>
<li><a href="./PSALMUS-125.html" title="PSALMUS-125" class="page">PSALMUS-125</a></li>
<li><a href="./PSALMUS-126.html" title="PSALMUS-126" class="page">PSALMUS-126</a></li>
<li><a href="./PSALMUS-127.html" title="PSALMUS-127" class="page">PSALMUS-127</a></li>
<li><a href="./PSALMUS-128.html" title="PSALMUS-128" class="page">PSALMUS-128</a></li>
<li><a href="./PSALMUS-129.html" title="PSALMUS-129" class="page">PSALMUS-129</a></li>
<li><a href="./PSALMUS-130.html" title="PSALMUS-130" class="page">PSALMUS-130</a></li>
<li><a href="./PSALMUS-131.html" title="PSALMUS-131" class="page">PSALMUS-131</a></li>
<li><a href="./PSALMUS-132.html" title="PSALMUS-132" class="page">PSALMUS-132</a></li>
<li><a href="./PSALMUS-133.html" title="PSALMUS-133" class="page">PSALMUS-133</a></li>
<li><a href="./PSALMUS-134.html" title="PSALMUS-134" class="page">PSALMUS-134</a></li>
<li><a href="./PSALMUS-135.html" title="PSALMUS-135" class="page">PSALMUS-135</a></li>
<li><a href="./PSALMUS-136.html" title="PSALMUS-136" class="page">PSALMUS-136</a></li>
<li><a href="./PSALMUS-137.html" title="PSALMUS-137" class="page">PSALMUS-137</a></li>
<li><a href="./PSALMUS-138.html" title="PSALMUS-138" class="page">PSALMUS-138</a></li>
<li><a href="./PSALMUS-139.html" title="PSALMUS-139" class="page">PSALMUS-139</a></li>
<li><a href="./PSALMUS-140.html" title="PSALMUS-140" class="page">PSALMUS-140</a></li>
<li><a href="./PSALMUS-141.html" title="PSALMUS-141" class="page">PSALMUS-141</a></li>
<li><a href="./PSALMUS-142.html" title="PSALMUS-142" class="page">PSALMUS-142</a></li>
<li><a href="./PSALMUS-143.html" title="PSALMUS-143" class="page">PSALMUS-143</a></li>
<li><a href="./PSALMUS-144.html" title="PSALMUS-144" class="page">PSALMUS-144</a></li>
<li><a href="./PSALMUS-145.html" title="PSALMUS-145" class="page">PSALMUS-145</a></li>
<li><a href="./PSALMUS-146.html" title="PSALMUS-146" class="page">PSALMUS-146</a></li>
<li><a href="./PSALMUS-147.html" title="PSALMUS-147" class="page">PSALMUS-147</a></li>
<li><a href="./PSALMUS-148.html" title="PSALMUS-148" class="page">PSALMUS-148</a></li>
<li><a href="./PSALMUS-149.html" title="PSALMUS-149" class="page">PSALMUS-149</a></li>
<li><a href="./PSALMUS-150.html" title="PSALMUS-150" class="page">PSALMUS-150</a></li>
<li><a href="./www.maranatha.it.html" title="www.maranatha.it" class="page">www.maranatha.it</a></li>
</ul></li>
</ul>

</div>

</div>
 
</body>
</html>
