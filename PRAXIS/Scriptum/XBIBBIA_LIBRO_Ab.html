<html>
<head>
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="XBIBBIA.css" />
<script type="text/javascript" src="XBIBBIA.js"></script>
<title>VERBUM</title>
</head>
<body>
<div id="sopra" class="testa">
<table><tr>
<td><input id="libro"    type="text" size="4" value="X" readonly onclick="books()"></td>
<td><input id="capitolo" type="text" size="2" value="1"></td>
<td><input id="verso"    type="text" size="2" value=""></td>
<td><input id="trova"    type="submit" value="TROVA" onclick="trova()"></td>
<td><input id="avanti"   type="submit" value=">>>" onclick="next()"></td>
</tr></table>
</div>
<div id="leggo" class="centro">LEGGO</div>
<div id="sotto" class="piede">Verbum caro factum est</div>
<div id="verbum">
<div id="sigla">Ab</div>
<div class="edizione CEI2008">
<div class="libro Ab">
<p class="CCAPITOLO VVERSO">TESTO</p>
<p class="C1 V1">Oracolo ricevuto in visione dal profeta Abacuc.</p>
<p class="C1 V2">Fino a quando, Signore, implorerò aiuto e non ascolti, a te alzerò il grido: «Violenza!» e non salvi?</p>
<p class="C1 V3">Perché mi fai vedere l’iniquità e resti spettatore dell’oppressione? Ho davanti a me rapina e violenza e ci sono liti e si muovono contese.</p>
<p class="C1 V4">Non ha più forza la legge né mai si afferma il diritto. Il malvagio infatti raggira il giusto e il diritto ne esce stravolto. </p>
<p class="C1 V5">«Guardate fra le nazioni e osservate, resterete stupiti e sbalorditi: c’è chi compirà ai vostri giorni una cosa che a raccontarla non sarebbe creduta.</p>
<p class="C1 V6">Ecco, io faccio sorgere i Caldei, popolo feroce e impetuoso, che percorre ampie regioni per occupare dimore non sue.</p>
<p class="C1 V7">È feroce e terribile, da lui sgorgano il suo diritto e la sua grandezza.</p>
<p class="C1 V8">Più veloci dei leopardi sono i suoi cavalli, più agili dei lupi di sera. Balzano i suoi cavalieri, sono venuti da lontano, volano come aquila che piomba per divorare.</p>
<p class="C1 V9">Tutti, il volto teso in avanti, avanzano per conquistare. E con violenza ammassano i prigionieri come la sabbia.</p>
<p class="C1 V10">Si fa beffe dei re, e dei capi se ne ride; si fa gioco di ogni fortezza: l’assedia e la conquista.</p>
<p class="C1 V11">Poi muta corso come il vento e passa oltre: si fa un dio della propria forza!».</p>
<p class="C1 V12">Non sei tu fin da principio, Signore, il mio Dio, il mio Santo? Noi non moriremo! Signore, tu lo hai scelto per far giustizia, l’hai reso forte, o Roccia, per punire.</p>
<p class="C1 V13">Tu dagli occhi così puri che non puoi vedere il male e non puoi guardare l’oppressione, perché, vedendo i perfidi, taci, mentre il malvagio ingoia chi è più giusto di lui?</p>
<p class="C1 V14">Tu tratti gli uomini come pesci del mare, come animali che strisciano e non hanno padrone.</p>
<p class="C1 V15">Egli li prende tutti all’amo, li pesca a strascico, li raccoglie nella rete, e contento ne gode.</p>
<p class="C1 V16">Perciò offre sacrifici alle sue sciàbiche e brucia incenso alle sue reti, perché, grazie a loro, la sua parte è abbondante e il suo cibo succulento.</p>
<p class="C1 V17">Continuerà dunque a sguainare la spada e a massacrare le nazioni senza pietà?  </p>
<p class="C2 V1">Mi metterò di sentinella, in piedi sulla fortezza, a spiare, per vedere che cosa mi dirà, che cosa risponderà ai miei lamenti.</p>
<p class="C2 V2">Il Signore rispose e mi disse: «Scrivi la visione e incidila bene sulle tavolette, perché la si legga speditamente.</p>
<p class="C2 V3">È una visione che attesta un termine, parla di una scadenza e non mentisce; se indugia, attendila, perché certo verrà e non tarderà.</p>
<p class="C2 V4">Ecco, soccombe colui che non ha l’animo retto, mentre il giusto vivrà per la sua fede».</p>
<p class="C2 V5">La ricchezza rende perfidi; il superbo non sussisterà, spalanca come gli inferi le sue fauci e, come la morte, non si sazia, attira a sé tutte le nazioni, raduna per sé tutti i popoli.</p>
<p class="C2 V6">Forse che tutti non lo canzoneranno, non faranno motteggi per lui? Diranno: «Guai a chi accumula ciò che non è suo, – e fino a quando? – e si carica di beni avuti in pegno!».</p>
<p class="C2 V7">Forse che non sorgeranno a un tratto i tuoi creditori, non si sveglieranno e ti faranno tremare e tu diverrai loro preda?</p>
<p class="C2 V8">Poiché tu hai saccheggiato molte genti, gli altri popoli saccheggeranno te, perché hai versato sangue umano e hai fatto violenza a regioni, alle città e ai loro abitanti.</p>
<p class="C2 V9">Guai a chi è avido di guadagni illeciti, un male per la sua casa, per mettere il nido in luogo alto e sfuggire alla stretta della sventura.</p>
<p class="C2 V10">Hai decretato il disonore alla tua casa: quando hai soppresso popoli numerosi hai fatto del male contro te stesso.</p>
<p class="C2 V11">La pietra infatti griderà dalla parete e la trave risponderà dal tavolato.</p>
<p class="C2 V12">Guai a chi costruisce una città sul sangue, ne pone le fondamenta sull’iniquità.</p>
<p class="C2 V13">Non è forse volere del Signore degli eserciti che i popoli si affannino per il fuoco e le nazioni si affatichino invano?</p>
<p class="C2 V14">Poiché la terra si riempirà della conoscenza della gloria del Signore, come le acque ricoprono il mare.</p>
<p class="C2 V15">Guai a chi fa bere i suoi vicini mischiando vino forte per ubriacarli e scoprire le loro nudità.</p>
<p class="C2 V16">Ti sei saziato d’ignominia, non di gloria. Bevi anche tu, e denùdati mostrando il prepuzio. Si riverserà su di te il calice della destra del Signore e la vergogna sopra il tuo onore,</p>
<p class="C2 V17">poiché lo scempio fatto al Libano ricadrà su di te e il massacro degli animali ti colmerà di spavento, perché hai versato sangue umano e hai fatto violenza a regioni, alle città e ai loro abitanti.</p>
<p class="C2 V18">A che giova un idolo scolpito da un artista? O una statua fusa o un oracolo falso? L’artista confida nella propria opera, sebbene scolpisca idoli muti.</p>
<p class="C2 V19">Guai a chi dice al legno: «Svégliati», e alla pietra muta: «Àlzati». Può essa dare un oracolo? Ecco, è ricoperta d’oro e d’argento, ma dentro non c’è soffio vitale.</p>
<p class="C2 V20">Ma il Signore sta nel suo tempio santo. Taccia, davanti a lui, tutta la terra!  </p>
<p class="C3 V1">Preghiera del profeta Abacuc, in tono di lamentazione.</p>
<p class="C3 V2">Signore, ho ascoltato il tuo annuncio, Signore, ho avuto timore e rispetto della tua opera. Nel corso degli anni falla rivivere, falla conoscere nel corso degli anni. Nello sdegno ricòrdati di avere clemenza.</p>
<p class="C3 V3">Dio viene da Teman, il Santo dal monte Paran. La sua maestà ricopre i cieli, delle sue lodi è piena la terra.</p>
<p class="C3 V4">Il suo splendore è come la luce, bagliori di folgore escono dalle sue mani: là si cela la sua potenza.</p>
<p class="C3 V5">Davanti a lui avanza la peste, la febbre ardente segue i suoi passi.</p>
<p class="C3 V6">Si arresta e scuote la terra, guarda e fa tremare le nazioni; le montagne eterne vanno in frantumi, e i colli antichi si abbassano, i suoi sentieri nei secoli.</p>
<p class="C3 V7">Ho visto le tende di Cusan in preda a spavento, sono agitati i padiglioni di Madian.</p>
<p class="C3 V8">Forse contro i fiumi, Signore, contro i fiumi si accende la tua ira o contro il mare è il tuo furore, quando tu monti sopra i tuoi cavalli, sopra i carri della tua vittoria?</p>
<p class="C3 V9">Del tutto snudato è il tuo arco, saette sono le parole dei tuoi giuramenti. Spacchi la terra: ecco torrenti;</p>
<p class="C3 V10">i monti ti vedono e tremano, un uragano di acque si riversa, l’abisso fa sentire la sua voce e in alto alza le sue mani.</p>
<p class="C3 V11">Il sole, la luna rimasta nella sua dimora, al bagliore delle tue frecce fuggono, allo splendore folgorante della tua lancia.</p>
<p class="C3 V12">Sdegnato attraversi la terra, adirato calpesti le nazioni.</p>
<p class="C3 V13">Sei uscito per salvare il tuo popolo, per salvare il tuo consacrato. Hai demolito la cima della casa del malvagio, l’hai scalzata fino alle fondamenta.</p>
<p class="C3 V14">Con le sue stesse frecce hai trafitto il capo dei suoi guerrieri che irrompevano per disperdermi con la gioia di chi divora il povero di nascosto.</p>
<p class="C3 V15">Calpesti il mare con i tuoi cavalli, mentre le grandi acque spumeggiano.</p>
<p class="C3 V16">Ho udito. Il mio intimo freme, a questa voce trema il mio labbro, la carie entra nelle mie ossa e tremo a ogni passo, perché attendo il giorno d’angoscia che verrà contro il popolo che ci opprime.</p>
<p class="C3 V17">Il fico infatti non germoglierà, nessun prodotto daranno le viti, cesserà il raccolto dell’olivo, i campi non daranno più cibo, le greggi spariranno dagli ovili e le stalle rimarranno senza buoi.</p>
<p class="C3 V18">Ma io gioirò nel Signore, esulterò in Dio, mio salvatore.</p>
<p class="C3 V19">Il Signore Dio è la mia forza, egli rende i miei piedi come quelli delle cerve e sulle mie alture mi fa camminare. Al maestro del coro. Per strumenti a corda.   </p>
</div>
</div>
<div class="edizione CEI1974">
<div class="libro Ab">
<p class="CCAPITOLO VVERSO">TESTO</p>
<p class="C1 V1">Oracolo che ebbe in visione il profeta Abacuc.</p>
<p class="C1 V2">Fino a quando, Signore, implorerò e non ascolti, a te alzerò il grido: «Violenza!» e non soccorri?</p>
<p class="C1 V3">Perché mi fai vedere l'iniquità e resti spettatore dell'oppressione? Ho davanti rapina e violenza e ci sono liti e si muovono contese.</p>
<p class="C1 V4">Non ha più forza la legge, né mai si afferma il diritto. L'empio infatti raggira il giusto e il giudizio ne esce stravolto.</p>
<p class="C1 V5">Guardate fra i popoli e osservate, inorridite e ammutolite: c'è chi compirà ai vostri giorni una cosa che a raccontarla non sarebbe creduta.</p>
<p class="C1 V6">Ecco, io faccio sorgere i Caldei, popolo feroce e impetuoso, che percorre ampie regioni per occupare sedi non sue.</p>
<p class="C1 V7">Egli è feroce e terribile, da lui esce il suo diritto e la sua grandezza.</p>
<p class="C1 V8">Più veloci dei leopardi sono i suoi cavalli, più agili dei lupi della sera. Balzano i suoi destrieri, venuti da lontano, volano come aquila che piomba per divorare.</p>
<p class="C1 V9">Tutti avanzano per la rapina. La loro faccia è infuocata come il vento d'oriente, ammassano i prigionieri come la sabbia.</p>
<p class="C1 V10">Egli dei re si fa beffe, e dei capi si ride; si fa gioco di ogni fortezza, assale una città e la conquista.</p>
<p class="C1 V11">Poi muta corso il vento: passa e paga il fio. Questa la potenza del mio Dio!</p>
<p class="C1 V12">Non sei tu fin da principio, Signore, il mio Dio, il mio Santo? Noi non moriremo, Signore. Tu lo hai scelto per far giustizia, l'hai reso forte, o Roccia, per castigare.</p>
<p class="C1 V13">Tu dagli occhi così puri che non puoi vedere il male e non puoi guardare l'iniquità, perché, vedendo i malvagi, taci mentre l'empio ingoia il giusto?</p>
<p class="C1 V14">Tu tratti gli uomini come pesci del mare, come un verme che non ha padrone.</p>
<p class="C1 V15">Egli li prende tutti all'amo, li tira su con il giacchio, li raccoglie nella rete, e contento ne gode.</p>
<p class="C1 V16">Perciò offre sacrifici alla sua rete e brucia incenso al suo giacchio, perché fanno grassa la sua parte e succulente le sue vivande.</p>
<p class="C1 V17">Continuerà dunque a vuotare il giacchio e a massacrare le genti senza pietà?</p>
<p class="C2 V1">Mi metterò di sentinella, in piedi sulla fortezza, a spiare, per vedere che cosa mi dirà, che cosa risponderà ai miei lamenti.</p>
<p class="C2 V2">Il Signore rispose e mi disse: «Scrivi la visione e incidila bene sulle tavolette perché la si legga speditamente.</p>
<p class="C2 V3">È una visione che attesta un termine, parla di una scadenza e non mentisce; se indugia, attendila, perché certo verrà e non tarderà».</p>
<p class="C2 V4">Ecco, soccombe colui che non ha l'animo retto, mentre il giusto vivrà per la sua fede.</p>
<p class="C2 V5">La ricchezza rende malvagi; il superbo non sussisterà; spalanca come gli inferi le sue fauci e, come la morte, non si sazia, attira a sé tutti i popoli, raduna per sé tutte le genti.</p>
<p class="C2 V6">Forse che tutti non lo canzoneranno, non faranno motteggi per lui? Diranno: Guai a chi accumula ciò che non è suo, - e fino a quando? - e si carica di pegni!</p>
<p class="C2 V7">Forse che non sorgeranno a un tratto i tuoi creditori, non si sveglieranno i tuoi esattori e tu diverrai loro preda?</p>
<p class="C2 V8">Poiché tu hai spogliato molte genti, gli altri popoli spoglieranno te, a causa del sangue umano versato, della violenza fatta alla regione, alla città e ai suoi abitanti.</p>
<p class="C2 V9">Guai a chi è avido di lucro, sventura per la sua casa, per mettere il nido in luogo alto, e sfuggire alla stretta della sventura.</p>
<p class="C2 V10">Hai decretato il disonore alla tua casa; hai soppresso popoli numerosi, hai fatto del male contro te stesso.</p>
<p class="C2 V11">La pietra infatti griderà dalla parete e dal tavolato risponderà la trave.</p>
<p class="C2 V12">Guai a chi costruisce una città sul sangue e fonda un castello sull'iniquità.</p>
<p class="C2 V13">Non è forse volere del Signore degli eserciti che i popoli fatichino per il fuoco e le nazioni si stanchino per un nulla?</p>
<p class="C2 V14">Poiché, come le acque colmano il mare, così la terra dovrà riempirsi di conoscenza della gloria del Signore.</p>
<p class="C2 V15">Guai a chi fa bere i suoi vicini versando veleno per ubriacarli e scoprire le loro nudità.</p>
<p class="C2 V16">Ti sei saziato di vergogna, non di gloria. Bevi, e ti colga il capogiro. Si riverserà su di te il calice della destra del Signore e la vergogna sopra il tuo onore,</p>
<p class="C2 V17">poiché lo scempio fatto al Libano ricadrà su di te e il massacro degli animali ti colmerà di spavento, a causa del sangue umano versato, della violenza fatta alla regione, alla città e a tutti i suoi abitanti.</p>
<p class="C2 V18">A che giova un idolo perché l'artista si dia pena di scolpirlo? O una statua fusa o un oracolo falso, perché l'artista confidi in essi, scolpendo idoli muti?</p>
<p class="C2 V19">Guai a chi dice al legno: «Svegliati», e alla pietra muta: «Alzati». Ecco, è ricoperta d'oro e d'argento ma dentro non c'è soffio vitale.</p>
<p class="C2 V20">Il Signore risiede nel suo santo tempio. Taccia, davanti a lui, tutta la terra!</p>
<p class="C3 V1">Preghiera del profeta Abacuc, in tono di lamentazione.</p>
<p class="C3 V2">Signore, ho ascoltato il tuo annunzio, Signore, ho avuto timore della tua opera. Nel corso degli anni manifestala, falla conoscere nel corso degli anni. Nello sdegno ricordati di avere clemenza.</p>
<p class="C3 V3">Dio viene da Teman, il Santo dal monte Paràn. Pausa La sua maestà ricopre i cieli, delle sue lodi è piena la terra.</p>
<p class="C3 V4">Il suo splendore è come la luce, bagliori di folgore escono dalle sue mani: là si cela la sua potenza.</p>
<p class="C3 V5">Davanti a lui avanza la peste, la febbre ardente segue i suoi passi.</p>
<p class="C3 V6">Si arresta e scuote la terra, guarda e fa tremare le genti; le montagne eterne s'infrangono, e i colli antichi si abbassano: i suoi sentieri nei secoli.</p>
<p class="C3 V7">Ho visto i padiglioni di Cusàn in preda a spavento, sono agitate le tende di Madian.</p>
<p class="C3 V8">Forse contro i fiumi, Signore, contro i fiumi si accende la tua ira o contro il mare è il tuo furore, quando tu monti sopra i tuoi cavalli, sopra i carri della tua vittoria?</p>
<p class="C3 V9">Tu estrai il tuo arco e ne sazi di saette la corda. Pausa Fai erompere la terra in torrenti;</p>
<p class="C3 V10">i monti ti vedono e tremano, un uragano di acque si riversa, l'abisso fa sentire la sua voce. In alto il sole tralascia di mostrarsi,</p>
<p class="C3 V11">e la luna resta nella sua dimora, fuggono al bagliore delle tue saette, allo splendore folgorante della tua lancia.</p>
<p class="C3 V12">Sdegnato attraversi la terra, adirato calpesti le genti.</p>
<p class="C3 V13">Sei uscito per salvare il tuo popolo, per salvare il tuo consacrato. Hai demolito la cima della casa dell'empio, l'hai scalzata fino alle fondamenta. Pausa</p>
<p class="C3 V14">Con i tuoi dardi hai trafitto il capo dei suoi guerrieri che irrompevano per disperdermi con la gioia di chi divora il povero di nascosto.</p>
<p class="C3 V15">Hai affogato nel mare i suoi cavalli nella melma di grandi acque.</p>
<p class="C3 V16">Ho udito e fremette il mio cuore, a tal voce tremò il mio labbro, la carie entra nelle mie ossa e sotto di me tremano i miei passi. Sospiro al giorno dell'angoscia che verrà contro il popolo che ci opprime.</p>
<p class="C3 V17">Il fico infatti non germoglierà, nessun prodotto daranno le viti, cesserà il raccolto dell'olivo, i campi non daranno più cibo, i greggi spariranno dagli ovili e le stalle rimarranno senza buoi.</p>
<p class="C3 V18">Ma io gioirò nel Signore, esulterò in Dio mio salvatore.</p>
<p class="C3 V19">Il Signore Dio è la mia forza, egli rende i miei piedi come quelli delle cerve e sulle alture mi fa camminare. Per il maestro del coro. Su strumenti a corda.</p>
</div>
</div>
<div class="edizione DIODATI">
<div class="libro Ab">
<p class="CCAPITOLO VVERSO">TESTO</p>
<p class="C1 V1">Profezia che il profeta Habacuc ebbe in visione.</p>
<p class="C1 V2">Fino a quando, o Eterno, griderò, senza che tu mi dia ascolto? Io grido a te: «Violenza!», ma tu non salvi.</p>
<p class="C1 V3">Perché mi fai vedere l'iniquità e mi fai guardare la perversità? Davanti a me stanno rapina e violenza, c'è contesa e cresce la discordia.</p>
<p class="C1 V4">Perciò la legge non ha forza e la giustizia non riesce ad affermarsi, perché l'empio raggira il giusto e la giustizia ne esce pervertita.</p>
<p class="C1 V5">«Guardate fra le nazioni e osservate, siate stupefatti e sbalorditi, perché io compirò ai vostri giorni un'opera, che voi non credereste, anche se ve la raccontassero.</p>
<p class="C1 V6">Poiché ecco, io susciterò i Caldei, nazione feroce e impetuosa, che percorre la terra nella sua ampiezza per impadronirsi di abitazioni non sue.</p>
<p class="C1 V7">E' terribile, spaventevole; il suo giudizio e la sua dignità procedono da lei stessa.</p>
<p class="C1 V8">I suoi cavalli sono piú veloci dei leopardi, piú feroci dei lupi della sera. I suoi destrieri si spargono ovunque, i suoi destrieri vengono da lontano, volano come l'aquila che piomba sulla preda per divorare.</p>
<p class="C1 V9">Vengono tutti per far violenza, le loro facce sono protese in avanti e ammassano prigionieri come la sabbia.</p>
<p class="C1 V10">Egli si fa beffe dei re e i principi sono per lui oggetto di scherno; si ride di ogni fortezza, perché accumula un po' di terra e la prende.</p>
<p class="C1 V11">Quindi avanza velocemente come il vento, passa oltre e si rende colpevole attribuendo questa sua forza al suo dio».</p>
<p class="C1 V12">Non sei tu da sempre, o Eterno, mio DIO, il mio Santo? Noi non moriremo, o Eterno, perché tu l'hai designato per fare giustizia e l'hai stabilito, o Rocca, per castigare.</p>
<p class="C1 V13">Tu hai gli occhi troppo puri per vedere il male e non puoi guardare l'iniquità. Perché stai a guardare quelli che agiscono con frode, e taci quando il malvagio divora chi è piú giusto di lui?</p>
<p class="C1 V14">Perché rendi gli uomini come i pesci del mare e come i rettili che non hanno signore?</p>
<p class="C1 V15">Egli li prende tutti all'amo, li cattura con la sua rete e li raccoglie con la sua rete da pesca; quindi si rallegra ed esulta.</p>
<p class="C1 V16">Per questo fa sacrifici alla sua rete e brucia incenso alla sua rete da pesca, perché con essi la sua parte è ingente e il suo cibo abbondante.</p>
<p class="C1 V17">Continuerà dunque egli a vuotare la sua rete e a massacrare le nazioni senza pietà?</p>
<p class="C2 V1">Io starò al mio posto di guardia, mi porrò sulla torre e starò attento per vedere ciò che egli mi dirà e ciò che dovrò rispondere circa la rimostranza fatta.</p>
<p class="C2 V2">Quindi l'Eterno mi rispose e disse: «Scrivi la visione e incidila su tavole, perché si possa leggere speditamente.</p>
<p class="C2 V3">Poiché la visione è per un tempo già fissato, ma alla fine parlerà e non mentirà; se tarda, aspettala, perché certamente verrà e non tarderà».</p>
<p class="C2 V4">Ecco, la sua anima si è inorgoglita in lui, non è retta, ma il giusto vivrà per la sua fede.</p>
<p class="C2 V5">Inoltre il vino tradisce l'uomo superbo, e cosí non sta a casa. Egli infatti allarga la sua avidità come lo Sceol, ed è come la morte, perché non è mai soddisfatto, ma raduna presso di sé tutte le nazioni e raccoglie intorno a sé tutti i popoli.</p>
<p class="C2 V6">Tutti questi non inizieranno forse a usare un proverbio contro di lui e un indovinello di scherno nei suoi confronti? Essi diranno: «Guai a chi accumula ciò che non è suo (ma fino a quando?) e a chi si carica di pegni!».</p>
<p class="C2 V7">Non si leveranno forse improvvisamente i tuoi creditori e non si desteranno i tuoi tormentatori? E tu diventerai loro preda.</p>
<p class="C2 V8">Poiché tu hai depredato molte nazioni, tutto il resto dei popoli ti deprederà, a motivo del sangue umano versato e della violenza fatta al paese, alle città e a tutti i suoi abitanti.</p>
<p class="C2 V9">Guai a chi è avido di guadagno malvagio per la sua casa, per porre il suo nido in alto e sfuggire al potere della sventura.</p>
<p class="C2 V10">Tu hai programmato la vergogna della tua casa, sterminando molti popoli, e hai peccato contro te stesso.</p>
<p class="C2 V11">Poiché la pietra griderà dalla parete e la trave risponderà dal tavolato.</p>
<p class="C2 V12">Guai a chi costruisce una città con il sangue e fonda una città con l'iniquità!</p>
<p class="C2 V13">Ecco, non viene forse dall'Eterno degli eserciti che i popoli si affatichino per il fuoco e le nazioni si stanchino per nulla?</p>
<p class="C2 V14">Poiché la terra sarà ripiena della conoscenza a della gloria dell'Eterno, come le acque riempiono il mare.</p>
<p class="C2 V15">Guai a chi dà da bere al suo prossimo, porgendo a lui la propria bottiglia, e lo ubriaca per guardare la sua nudità!</p>
<p class="C2 V16">Tu sarai saziato di vergogna e non di gloria; bevi anche tu e la tua incirconcisione sia messa a nudo. La coppa della destra dell'Eterno sarà rivolta verso di te e l'ignominia coprirà la tua gloria.</p>
<p class="C2 V17">Poiché la violenza fatta al Libano ti coprirà, e la distruzione degli animali ti riempirà di terrore, a motivo del sangue umano versato e della violenza fatta al paese, alle città e a tutti i suoi abitanti.</p>
<p class="C2 V18">A che giova l'immagine scolpita quando il suo artefice l'ha scolpita, o un'immagine fusa che insegna la menzogna, perché l'artefice si confidi nel suo lavoro, fabbricando idoli muti?.</p>
<p class="C2 V19">Guai a chi dice al legno: «Svegliati!», o alla pietra muta: «Lèvati!». Potrebbe essa insegnare qualcosa? Ecco, è ricoperta d'oro e d'argento, ma in essa non c'è alcun soffio di vita.</p>
<p class="C2 V20">Ma l'Eterno è nel suo tempio santo; tutta la terra faccia silenzio davanti a lui.</p>
<p class="C3 V1">Preghiera del profeta Habacuc su Scighionoth.</p>
<p class="C3 V2">«O Eterno, io ho udito il tuo parlare e ho paura; o Eterno, fa' rivivere la tua opera nel corso degli anni, nel corso degli anni falla conoscere. Nell'ira ricordati della compassione.</p>
<p class="C3 V3">Dio veniva da Teman, il Santo dal monte Paran. La sua gloria copriva i cieli e la terra era piena della sua lode.</p>
<p class="C3 V4">Il suo splendore era come la luce, raggi si sprigionavano dalla sua mano e là era nascosta la sua potenza.</p>
<p class="C3 V5">Davanti a lui camminava la peste e pestilenza ardente seguiva i suoi passi.</p>
<p class="C3 V6">Egli si fermava e misurava la terra, guardava e faceva tremare le nazioni, i monti eterni si disperdevano, i colli antichi si abbassavano; le sue vie sono eterne.</p>
<p class="C3 V7">Io vedevo nell'afflizione le tende di Kushan, i padiglioni del paese di Madian tremavano.</p>
<p class="C3 V8">O Eterno, ardeva forse la tua ira contro i fiumi? O era la tua ira contro i fiumi o il tuo furore contro il mare, quando cavalcavi sui tuoi cavalli, sui tuoi carri di vittoria?</p>
<p class="C3 V9">Tu hai messo interamente a nudo il tuo arco, secondo i giuramenti fatti sulle tue frecce. Tu hai diviso la terra con i fiumi.</p>
<p class="C3 V10">I monti ti videro e tremarono; l'uragano d'acqua è passato; l'abisso ha fatto udire la sua voce, e ha levato in alto le mani.</p>
<p class="C3 V11">Il sole e la luna sono rimasti nella loro dimora; alla luce delle tue frecce si sono mossi veloci, al lampeggiare della tua lancia sfolgorante.</p>
<p class="C3 V12">Tu hai percorso la terra indignato, hai calpestato le nazioni adirato.</p>
<p class="C3 V13">Sei uscito per salvare il tuo popolo, per salvare il tuo unto, tu hai colpito la testa della casa dell'empio, mettendola a nudo dalle fondamenta al collo.</p>
<p class="C3 V14">Tu hai trafitto con i loro propri dardi la testa dei suoi villaggi; essi erano venuti come un uragano per disperderli, mandando grida di gioia, come se divorassero il misero in segreto.</p>
<p class="C3 V15">Con i tuoi cavalli hai camminato attraverso il mare, attraverso un mucchio di molte acque.</p>
<p class="C3 V16">Ho udito e le mie viscere fremettero a quella voce le mie labbra tremarono un tarlo entrò nelle mie ossa, e fui preso da gran paura dentro di me. Tuttavia rimarrò tranquillo nel giorno dell'avversità, che verrà contro il popolo che lo invade.</p>
<p class="C3 V17">Anche se il fico non fiorirà e non ci sarà alcun frutto sulle viti, anche se il lavoro dell'ulivo sarà deludente e i campi non daranno piú cibo, anche se le greggi scompariranno dagli ovili e non ci saranno piú buoi nelle stalle,</p>
<p class="C3 V18">esulterò nell'Eterno e mi rallegrerò nel DIO della mia salvezza.</p>
<p class="C3 V19">L'Eterno, il Signore, è la mia forza; egli renderà i miei piedi come quelli delle cerve e mi farà camminare sulle mie alture». Al maestro del coro. Per strumenti a corda.</p>
</div>
</div>
<div class="edizione RIVEDUTA">
<div class="libro Ab">
<p class="CCAPITOLO VVERSO">TESTO</p>
<p class="C1 V1">Oracolo che il profeta Abacuc ebbe in visione.</p>
<p class="C1 V2">Fino a quando griderò, o SIGNORE, senza che tu mi dia ascolto? Io grido a te: «Violenza!» e tu non salvi.</p>
<p class="C1 V3">Perché mi fai vedere l'iniquità e tolleri lo spettacolo della perversità? Mi stanno davanti rapina e violenza; ci sono liti, e nasce la discordia.</p>
<p class="C1 V4">Perciò la legge è senza forza, il diritto non si fa strada; perché l'empio raggira il giusto e il diritto ne esce pervertito.</p>
<p class="C1 V5">«Guardate fra le nazioni, guardate, meravigliatevi e siate stupiti! Poiché io sto per fare ai vostri giorni un'opera, che voi non credereste, nemmeno se ve la raccontassero.</p>
<p class="C1 V6">Perché, ecco, io sto per suscitare i Caldei, questa nazione crudele e impetuosa, che percorre tutta la terra, per impadronirsi di dimore che non sono sue.</p>
<p class="C1 V7">È un popolo terribile e spaventoso; da lui stesso procede il suo diritto e la sua grandezza.</p>
<p class="C1 V8">I suoi cavalli sono più veloci dei leopardi, più agili dei lupi di sera; i suoi cavalieri procedono con fierezza; i suoi cavalieri vengono da lontano, volano come l'aquila che piomba sulla preda.</p>
<p class="C1 V9">Tutta quella gente viene per darsi alla violenza, le loro facce bramose sono tese in avanti, e ammassano prigionieri come sabbia.</p>
<p class="C1 V10">Si fanno beffe dei re, i prìncipi sono per loro oggetto di scherno; ridono di tutte le loro fortezze; fanno dei terrapieni e le prendono.</p>
<p class="C1 V11">Poi passano come il vento; passano oltre e si rendono colpevoli; questa loro forza è il loro dio».</p>
<p class="C1 V12">Non sei tu dal principio, o SIGNORE, il mio Dio, il mio Santo? Tu non morirai! O SIGNORE, tu, questo popolo, lo hai posto per eseguire i tuoi giudizi; tu, o Ròcca, lo hai stabilito per infliggere i tuoi castighi.</p>
<p class="C1 V13">Tu, che hai gli occhi troppo puri per sopportare la vista del male, e che non puoi tollerare lo spettacolo dell'iniquità, perché guardi i perfidi e taci quando il malvagio divora l'uomo che è più giusto di lui?</p>
<p class="C1 V14">Perché tratti gli uomini come i pesci del mare e come i rettili, che non hanno padrone?</p>
<p class="C1 V15">Il Caldeo li tira tutti su con l'amo, li piglia nella sua rete, li raccoglie nel suo giacchio; perciò si rallegra ed esulta.</p>
<p class="C1 V16">Per questo fa sacrifici alla sua rete e offre profumi al suo giacchio; perché gli provvedono una ricca porzione e un cibo succulento.</p>
<p class="C1 V17">Dovrà forse per questo continuare a vuotare la sua rete e a massacrare le nazioni senza pietà?</p>
<p class="C2 V1">Io starò al mio posto di guardia, mi metterò sopra una torre, e starò attento a quello che il SIGNORE mi dirà, e a quello che dovrò rispondere circa la rimostranza che ho fatta.</p>
<p class="C2 V2">Il SIGNORE mi rispose e disse: «Scrivi la visione, incidila su tavole, perché si possa leggere con facilità;</p>
<p class="C2 V3">perché è una visione per un tempo già fissato; essa si affretta verso il suo termine e non mentirà; se tarda, aspettala; poiché certamente verrà; e non tarderà.</p>
<p class="C2 V4">Egli è pieno d'orgoglio, non agisce rettamente; ma il giusto vivrà per la sua fede.</p>
<p class="C2 V5">«Certo, il vino è traditore; l'uomo arrogante non può starsene tranquillo; egli allarga la sua bocca come il soggiorno dei morti; come la morte, non si può saziare, ma raduna presso di sé tutte le nazioni, raccoglie intorno a sé tutti i popoli.</p>
<p class="C2 V6"> E tutti questi non lo canzoneranno con proverbi, sarcasmi, enigmi? Diranno: "Guai a chi accumula ciò che non è suo! Fino a quando? Guai a chi si carica di pegni!"</p>
<p class="C2 V7">I tuoi creditori non spunteranno forse all'improvviso? I tuoi oppressori non si desteranno? Allora tu diventerai loro preda.</p>
<p class="C2 V8">Poiché tu hai saccheggiato molte nazioni, tutto il resto dei popoli ti saccheggerà, a causa del sangue umano sparso, della violenza fatta ai paesi, alle città e a tutti i loro abitanti.</p>
<p class="C2 V9">Guai a colui che è avido d'illecito guadagno per la sua casa, per mettere il suo nido in alto e scampare alla mano della sventura!</p>
<p class="C2 V10">Tu hai designato la vergogna per la tua casa, sterminando molti popoli, e hai peccato contro te stesso.</p>
<p class="C2 V11">Poiché la pietra grida dalla parete e la trave risponde dall'armatura di legno.</p>
<p class="C2 V12">Guai a colui che costruisce la città con il sangue e fonda una città sull'iniquità!</p>
<p class="C2 V13">Non è forse volere del SIGNORE che i popoli si affatichino per il fuoco e le nazioni si stanchino per nulla?</p>
<p class="C2 V14">Poiché la conoscenza della gloria del SIGNORE riempirà la terra come le acque coprono il fondo del mare.</p>
<p class="C2 V15">Guai a colui che dà da bere al prossimo, a te che gli versi il veleno fino a ubriacarlo, per guardarlo nella sua nudità!</p>
<p class="C2 V16">Tu sarai saziato d'infamia anziché di gloria; bevi anche tu ed esibisci la tua nudità! La coppa della destra del SIGNORE si riverserà su di te, e l'infamia coprirà la tua gloria.</p>
<p class="C2 V17">Poiché la violenza fatta al Libano e la devastazione che spaventava le bestie ricadranno su di te, a causa del sangue umano sparso, della violenza fatta ai paesi, alle città e a tutti i loro abitanti.</p>
<p class="C2 V18">A che serve l'immagine scolpita, perché l'artefice la scolpisca? A che serve l'immagine fusa che insegna la menzogna, perché l'artefice confidi nel suo lavoro e fabbrichi idoli muti?</p>
<p class="C2 V19">Guai a chi dice al legno: "Svègliati!" e alla pietra muta: "Alzati!" Può questa istruire? Ecco, è ricoperta d'oro e d'argento, ma non c'è in lei nessuno spirito.</p>
<p class="C2 V20">Ma il SIGNORE è nel suo tempio santo; tutta la terra faccia silenzio in sua presenza!»</p>
<p class="C3 V1">Preghiera del profeta Abacuc, sul tono delle lamentazioni.</p>
<p class="C3 V2">SIGNORE, io ho udito il tuo messaggio e sono preso da timore. SIGNORE, dà vita all'opera tua nel corso degli anni! Nel corso degli anni falla conoscere! Nell'ira, ricòrdati d'aver pietà!</p>
<p class="C3 V3">Dio viene da Teman, il Santo viene dal monte Paran. [Pausa] La sua gloria copre i cieli, la terra è piena della sua lode.</p>
<p class="C3 V4">Il suo splendore è pari alla luce; dei raggi partono dalla sua mano; là si nasconde la sua potenza.</p>
<p class="C3 V5">Davanti a lui cammina la peste, la febbre ardente segue i suoi passi.</p>
<p class="C3 V6">Egli si ferma e scuote la terra; guarda e fa tremar le nazioni; i monti eterni si frantumano, le colline secolari si abbassano; le sue vie sono quelle di un tempo.</p>
<p class="C3 V7">Vedo le tende d'Etiopia sotto il dolore, i padiglioni del paese di Madian sono sconvolti.</p>
<p class="C3 V8">O Signore, ti adiri forse contro i fiumi? È forse contro i fiumi che si accende la tua ira, o è contro il mare che va il tuo sdegno, mentre tu avanzi sui tuoi cavalli, sui tuoi carri vittoriosi?</p>
<p class="C3 V9">Hai estratto il tuo arco; le frecce lanciate dalla tua parola sono esecrazioni. [Pausa] Tu fendi la terra in tanti letti dei fiumi.</p>
<p class="C3 V10">I monti ti vedono e tremano; si riversano torrenti d'acqua: l'abisso fa udire la sua voce. Il sole alza in alto le mani;</p>
<p class="C3 V11">la luna si ferma nella sua dimora, alla luce delle tue saette che partono al lampeggiare della tua lancia che brilla.</p>
<p class="C3 V12">Tu percorri la terra con furore, tu schiacci le nazioni nella tua ira.</p>
<p class="C3 V13">Tu esci per salvare il tuo popolo, per liberare il tuo unto; tu abbatti la cima della casa dell'empio, e la demolisci fino alle fondamenta. [Pausa]</p>
<p class="C3 V14">Tu trafiggi con le loro stesse frecce la testa dei suoi capi, che vengono come un uragano per disperdermi, gridando di gioia, come se già divorassero l'infelice nei loro nascondigli.</p>
<p class="C3 V15">Con i tuoi cavalli tu calpesti il mare, le grandi acque spumeggianti.</p>
<p class="C3 V16">Ho udito e le mie viscere fremono, le mie labbra tremano a quel rumore; un tarlo mi entra nelle ossa, io tremo a ogni passo; aspetto in silenzio il giorno dell'angoscia, quando il nemico marcerà contro il popolo per assalirlo.</p>
<p class="C3 V17">Infatti il fico non fiorirà, non ci sarà più frutto nelle vigne; il prodotto dell'ulivo verrà meno, i campi non daranno più cibo, le greggi verranno a mancare negli ovili, e non ci saranno più buoi nelle stalle;</p>
<p class="C3 V18">ma io mi rallegrerò nel SIGNORE, esulterò nel Dio della mia salvezza.</p>
<p class="C3 V19">DIO, il Signore, è la mia forza; egli renderà i miei piedi come quelli delle cerve e mi farà camminare sulle alture. Al direttore del coro. Per strumenti a corda.</p>
</div>
</div>
<div class="edizione LECTIO">
<div class="libro Ab">
<p class="CCAPITOLO VVERSO">TESTO</p>
</div>
</div>
</div>
</body>
</html>
