<html>
<head>
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="XBIBBIA.css" />
<script type="text/javascript" src="XBIBBIA.js"></script>
<title>VERBUM</title>
</head>
<body>
<div id="sopra" class="testa">
<table><tr>
<td><input id="libro"    type="text" size="4" value="X" readonly onclick="books()"></td>
<td><input id="capitolo" type="text" size="2" value="1"></td>
<td><input id="verso"    type="text" size="2" value=""></td>
<td><input id="trova"    type="submit" value="TROVA" onclick="trova()"></td>
<td><input id="avanti"   type="submit" value=">>>" onclick="next()"></td>
</tr></table>
</div>
<div id="leggo" class="centro">LEGGO</div>
<div id="sotto" class="piede">Verbum caro factum est</div>
<div id="verbum">
<div id="sigla">1Tm</div>
<div class="edizione CEI2008">
<div class="libro 1Tm">
<p class="CCAPITOLO VVERSO">TESTO</p>
<p class="C1 V1">Paolo, apostolo di Cristo Gesù per comando di Dio nostro salvatore e di Cristo Gesù nostra speranza,</p>
<p class="C1 V2">a Timòteo, vero figlio mio nella fede: grazia, misericordia e pace da Dio Padre e da Cristo Gesù Signore nostro.</p>
<p class="C1 V3">Partendo per la Macedonia, ti raccomandai di rimanere a Èfeso perché tu ordinassi a taluni di non insegnare dottrine diverse</p>
<p class="C1 V4">e di non aderire a favole e a genealogie interminabili, le quali sono più adatte a vane discussioni che non al disegno di Dio, che si attua nella fede.</p>
<p class="C1 V5">Lo scopo del comando è però la carità, che nasce da un cuore puro, da una buona coscienza e da una fede sincera.</p>
<p class="C1 V6">Deviando da questa linea, alcuni si sono perduti in discorsi senza senso,</p>
<p class="C1 V7">pretendendo di essere dottori della Legge, mentre non capiscono né quello che dicono né ciò di cui sono tanto sicuri.</p>
<p class="C1 V8">Noi sappiamo che la Legge è buona, purché se ne faccia un uso legittimo,</p>
<p class="C1 V9">nella convinzione che la Legge non è fatta per il giusto, ma per gli iniqui e i ribelli, per gli empi e i peccatori, per i sacrìleghi e i profanatori, per i parricidi e i matricidi, per gli assassini,</p>
<p class="C1 V10">i fornicatori, i sodomiti, i mercanti di uomini, i bugiardi, gli spergiuri e per ogni altra cosa contraria alla sana dottrina,</p>
<p class="C1 V11">secondo il vangelo della gloria del beato Dio, che mi è stato affidato.</p>
<p class="C1 V12">Rendo grazie a colui che mi ha reso forte, Cristo Gesù Signore nostro, perché mi ha giudicato degno di fiducia mettendo al suo servizio me,</p>
<p class="C1 V13">che prima ero un bestemmiatore, un persecutore e un violento. Ma mi è stata usata misericordia, perché agivo per ignoranza, lontano dalla fede,</p>
<p class="C1 V14">e così la grazia del Signore nostro ha sovrabbondato insieme alla fede e alla carità che è in Cristo Gesù.</p>
<p class="C1 V15">Questa parola è degna di fede e di essere accolta da tutti: Cristo Gesù è venuto nel mondo per salvare i peccatori, il primo dei quali sono io.</p>
<p class="C1 V16">Ma appunto per questo ho ottenuto misericordia, perché Cristo Gesù ha voluto in me, per primo, dimostrare tutta quanta la sua magnanimità, e io fossi di esempio a quelli che avrebbero creduto in lui per avere la vita eterna.</p>
<p class="C1 V17">Al Re dei secoli, incorruttibile, invisibile e unico Dio, onore e gloria nei secoli dei secoli. Amen.</p>
<p class="C1 V18">Questo è l’ordine che ti do, figlio mio Timòteo, in accordo con le profezie già fatte su di te, perché, fondato su di esse, tu combatta la buona battaglia,</p>
<p class="C1 V19">conservando la fede e una buona coscienza. Alcuni, infatti, avendola rinnegata, hanno fatto naufragio nella fede;</p>
<p class="C1 V20">tra questi Imeneo e Alessandro, che ho consegnato a Satana, perché imparino a non bestemmiare. </p>
<p class="C2 V1">Raccomando dunque, prima di tutto, che si facciano domande, suppliche, preghiere e ringraziamenti per tutti gli uomini,</p>
<p class="C2 V2">per i re e per tutti quelli che stanno al potere, perché possiamo condurre una vita calma e tranquilla, dignitosa e dedicata a Dio.</p>
<p class="C2 V3">Questa è cosa bella e gradita al cospetto di Dio, nostro salvatore,</p>
<p class="C2 V4">il quale vuole che tutti gli uomini siano salvati e giungano alla conoscenza della verità.</p>
<p class="C2 V5">Uno solo, infatti, è Dio e uno solo anche il mediatore fra Dio e gli uomini, l’uomo Cristo Gesù,</p>
<p class="C2 V6">che ha dato se stesso in riscatto per tutti. Questa testimonianza egli l’ha data nei tempi stabiliti,</p>
<p class="C2 V7">e di essa io sono stato fatto messaggero e apostolo – dico la verità, non mentisco –, maestro dei pagani nella fede e nella verità.</p>
<p class="C2 V8">Voglio dunque che in ogni luogo gli uomini preghino, alzando al cielo mani pure, senza collera e senza polemiche.</p>
<p class="C2 V9">Allo stesso modo le donne, vestite decorosamente, si adornino con pudore e riservatezza, non con trecce e ornamenti d’oro, perle o vesti sontuose,</p>
<p class="C2 V10">ma, come conviene a donne che onorano Dio, con opere buone.</p>
<p class="C2 V11">La donna impari in silenzio, in piena sottomissione.</p>
<p class="C2 V12">Non permetto alla donna di insegnare né di dominare sull’uomo; rimanga piuttosto in atteggiamento tranquillo.</p>
<p class="C2 V13">Perché prima è stato formato Adamo e poi Eva;</p>
<p class="C2 V14">e non Adamo fu ingannato, ma chi si rese colpevole di trasgressione fu la donna, che si lasciò sedurre.</p>
<p class="C2 V15">Ora lei sarà salvata partorendo figli, a condizione di perseverare nella fede, nella carità e nella santificazione, con saggezza. </p>
<p class="C3 V1">Questa parola è degna di fede: se uno aspira all’episcopato, desidera un nobile lavoro.</p>
<p class="C3 V2">Bisogna dunque che il vescovo sia irreprensibile, marito di una sola donna, sobrio, prudente, dignitoso, ospitale, capace di insegnare,</p>
<p class="C3 V3">non dedito al vino, non violento ma benevolo, non litigioso, non attaccato al denaro.</p>
<p class="C3 V4">Sappia guidare bene la propria famiglia e abbia figli sottomessi e rispettosi,</p>
<p class="C3 V5">perché, se uno non sa guidare la propria famiglia, come potrà aver cura della Chiesa di Dio?</p>
<p class="C3 V6">Inoltre non sia un convertito da poco tempo, perché, accecato dall’orgoglio, non cada nella stessa condanna del diavolo.</p>
<p class="C3 V7">È necessario che egli goda buona stima presso quelli che sono fuori della comunità, per non cadere in discredito e nelle insidie del demonio.</p>
<p class="C3 V8">Allo stesso modo i diaconi siano persone degne e sincere nel parlare, moderati nell’uso del vino e non avidi di guadagni disonesti,</p>
<p class="C3 V9">e conservino il mistero della fede in una coscienza pura.</p>
<p class="C3 V10">Perciò siano prima sottoposti a una prova e poi, se trovati irreprensibili, siano ammessi al loro servizio.</p>
<p class="C3 V11">Allo stesso modo le donne siano persone degne, non maldicenti, sobrie, fedeli in tutto.</p>
<p class="C3 V12">I diaconi siano mariti di una sola donna e capaci di guidare bene i figli e le proprie famiglie.</p>
<p class="C3 V13">Coloro infatti che avranno esercitato bene il loro ministero, si acquisteranno un grado degno di onore e un grande coraggio nella fede in Cristo Gesù.</p>
<p class="C3 V14">Ti scrivo tutto questo nella speranza di venire presto da te;</p>
<p class="C3 V15">ma se dovessi tardare, voglio che tu sappia come comportarti nella casa di Dio, che è la Chiesa del Dio vivente, colonna e sostegno della verità.</p>
<p class="C3 V16">Non vi è alcun dubbio che grande è il mistero della vera religiosità: egli fu manifestato in carne umana e riconosciuto giusto nello Spirito, fu visto dagli angeli e annunciato fra le genti, fu creduto nel mondo ed elevato nella gloria. </p>
<p class="C4 V1">Lo Spirito dice apertamente che negli ultimi tempi alcuni si allontaneranno dalla fede, dando retta a spiriti ingannatori e a dottrine diaboliche,</p>
<p class="C4 V2">a causa dell’ipocrisia di impostori, già bollati a fuoco nella loro coscienza:</p>
<p class="C4 V3">gente che vieta il matrimonio e impone di astenersi da alcuni cibi, che Dio ha creato perché i fedeli, e quanti conoscono la verità, li mangino rendendo grazie.</p>
<p class="C4 V4">Infatti ogni creazione di Dio è buona e nulla va rifiutato, se lo si prende con animo grato,</p>
<p class="C4 V5">perché esso viene reso santo dalla parola di Dio e dalla preghiera.</p>
<p class="C4 V6">Proponendo queste cose ai fratelli, sarai un buon ministro di Cristo Gesù, nutrito dalle parole della fede e della buona dottrina che hai seguito.</p>
<p class="C4 V7">Evita invece le favole profane, roba da vecchie donnicciole. Allénati nella vera fede,</p>
<p class="C4 V8">perché l’esercizio fisico è utile a poco, mentre la vera fede è utile a tutto, portando con sé la promessa della vita presente e di quella futura.</p>
<p class="C4 V9">Questa parola è degna di fede e di essere accolta da tutti.</p>
<p class="C4 V10">Per questo infatti noi ci affatichiamo e combattiamo, perché abbiamo posto la nostra speranza nel Dio vivente, che è il salvatore di tutti gli uomini, ma soprattutto di quelli che credono.</p>
<p class="C4 V11">E tu prescrivi queste cose e inségnale.</p>
<p class="C4 V12">Nessuno disprezzi la tua giovane età, ma sii di esempio ai fedeli nel parlare, nel comportamento, nella carità, nella fede, nella purezza.</p>
<p class="C4 V13">In attesa del mio arrivo, dèdicati alla lettura, all’esortazione e all’insegnamento.</p>
<p class="C4 V14">Non trascurare il dono che è in te e che ti è stato conferito, mediante una parola profetica, con l’imposizione delle mani da parte dei presbìteri.</p>
<p class="C4 V15">Abbi cura di queste cose, dèdicati ad esse interamente, perché tutti vedano il tuo progresso.</p>
<p class="C4 V16">Vigila su te stesso e sul tuo insegnamento e sii perseverante: così facendo, salverai te stesso e quelli che ti ascoltano. </p>
<p class="C5 V1">Non rimproverare duramente un anziano, ma esortalo come fosse tuo padre, i più giovani come fratelli,</p>
<p class="C5 V2">le donne anziane come madri e le più giovani come sorelle, in tutta purezza.</p>
<p class="C5 V3">Onora le vedove, quelle che sono veramente vedove;</p>
<p class="C5 V4">ma se una vedova ha figli o nipoti, essi imparino prima ad adempiere i loro doveri verso quelli della propria famiglia e a contraccambiare i loro genitori: questa infatti è cosa gradita a Dio.</p>
<p class="C5 V5">Colei che è veramente vedova ed è rimasta sola, ha messo la speranza in Dio e si consacra all’orazione e alla preghiera giorno e notte;</p>
<p class="C5 V6">al contrario, quella che si abbandona ai piaceri, anche se vive, è già morta.</p>
<p class="C5 V7">Raccomanda queste cose, perché siano irreprensibili.</p>
<p class="C5 V8">Se poi qualcuno non si prende cura dei suoi cari, soprattutto di quelli della sua famiglia, costui ha rinnegato la fede ed è peggiore di un infedele.</p>
<p class="C5 V9">Una vedova sia iscritta nel catalogo delle vedove quando abbia non meno di sessant’anni, sia moglie di un solo uomo,</p>
<p class="C5 V10">sia conosciuta per le sue opere buone: abbia cioè allevato figli, praticato l’ospitalità, lavato i piedi ai santi, sia venuta in soccorso agli afflitti, abbia esercitato ogni opera di bene.</p>
<p class="C5 V11">Le vedove più giovani non accettarle, perché, quando vogliono sposarsi di nuovo, abbandonano Cristo</p>
<p class="C5 V12">e si attirano così un giudizio di condanna, perché infedeli al loro primo impegno.</p>
<p class="C5 V13">Inoltre, non avendo nulla da fare, si abituano a girare qua e là per le case e sono non soltanto oziose, ma pettegole e curiose, parlando di ciò che non conviene.</p>
<p class="C5 V14">Desidero quindi che le più giovani si risposino, abbiano figli, governino la loro casa, per non dare ai vostri avversari alcun motivo di biasimo.</p>
<p class="C5 V15">Alcune infatti si sono già perse dietro a Satana.</p>
<p class="C5 V16">Se qualche donna credente ha con sé delle vedove, provveda lei a loro, e il peso non ricada sulla Chiesa, perché questa possa venire incontro a quelle che sono veramente vedove.</p>
<p class="C5 V17">I presbìteri che esercitano bene la presidenza siano considerati meritevoli di un duplice riconoscimento, soprattutto quelli che si affaticano nella predicazione e nell’insegnamento.</p>
<p class="C5 V18">Dice infatti la Scrittura: Non metterai la museruola al bue che trebbia, e: Chi lavora ha diritto alla sua ricompensa.</p>
<p class="C5 V19">Non accettare accuse contro un presbìtero se non vi sono due o tre testimoni.</p>
<p class="C5 V20">Quelli poi che risultano colpevoli, rimproverali alla presenza di tutti, perché anche gli altri abbiano timore.</p>
<p class="C5 V21">Ti scongiuro davanti a Dio, a Cristo Gesù e agli angeli eletti, di osservare queste norme con imparzialità e di non fare mai nulla per favorire qualcuno.</p>
<p class="C5 V22">Non aver fretta di imporre le mani ad alcuno, per non farti complice dei peccati altrui. Consèrvati puro!</p>
<p class="C5 V23">Non bere soltanto acqua, ma bevi un po’ di vino, a causa dello stomaco e dei tuoi frequenti disturbi.</p>
<p class="C5 V24">I peccati di alcuni si manifestano prima del giudizio, e di altri dopo;</p>
<p class="C5 V25">così anche le opere buone vengono alla luce, e quelle che non lo sono non possono rimanere nascoste. </p>
<p class="C6 V1">Quelli che si trovano sotto il giogo della schiavitù, stimino i loro padroni degni di ogni rispetto, perché non vengano bestemmiati il nome di Dio e la dottrina.</p>
<p class="C6 V2">Quelli invece che hanno padroni credenti, non manchino loro di riguardo, perché sono fratelli, ma li servano ancora meglio, proprio perché quelli che ricevono i loro servizi sono credenti e amati da Dio. Questo devi insegnare e raccomandare.</p>
<p class="C6 V3">Se qualcuno insegna diversamente e non segue le sane parole del Signore nostro Gesù Cristo e la dottrina conforme alla vera religiosità,</p>
<p class="C6 V4">è accecato dall’orgoglio, non comprende nulla ed è un maniaco di questioni oziose e discussioni inutili. Da ciò nascono le invidie, i litigi, le maldicenze, i sospetti cattivi,</p>
<p class="C6 V5">i conflitti di uomini corrotti nella mente e privi della verità, che considerano la religione come fonte di guadagno.</p>
<p class="C6 V6">Certo, la religione è un grande guadagno, purché sappiamo accontentarci!</p>
<p class="C6 V7">Infatti non abbiamo portato nulla nel mondo e nulla possiamo portare via.</p>
<p class="C6 V8">Quando dunque abbiamo di che mangiare e di che coprirci, accontentiamoci.</p>
<p class="C6 V9">Quelli invece che vogliono arricchirsi, cadono nella tentazione, nell’inganno di molti desideri insensati e dannosi, che fanno affogare gli uomini nella rovina e nella perdizione.</p>
<p class="C6 V10">L’avidità del denaro infatti è la radice di tutti i mali; presi da questo desiderio, alcuni hanno deviato dalla fede e si sono procurati molti tormenti.</p>
<p class="C6 V11">Ma tu, uomo di Dio, evita queste cose; tendi invece alla giustizia, alla pietà, alla fede, alla carità, alla pazienza, alla mitezza.</p>
<p class="C6 V12">Combatti la buona battaglia della fede, cerca di raggiungere la vita eterna alla quale sei stato chiamato e per la quale hai fatto la tua bella professione di fede davanti a molti testimoni.</p>
<p class="C6 V13">Davanti a Dio, che dà vita a tutte le cose, e a Gesù Cristo, che ha dato la sua bella testimonianza davanti a Ponzio Pilato,</p>
<p class="C6 V14">ti ordino di conservare senza macchia e in modo irreprensibile il comandamento, fino alla manifestazione del Signore nostro Gesù Cristo,</p>
<p class="C6 V15">che al tempo stabilito sarà a noi mostrata da Dio, il beato e unico Sovrano, il Re dei re e Signore dei signori,</p>
<p class="C6 V16">il solo che possiede l’immortalità e abita una luce inaccessibile: nessuno fra gli uomini lo ha mai visto né può vederlo. A lui onore e potenza per sempre. Amen.</p>
<p class="C6 V17">A quelli che sono ricchi in questo mondo ordina di non essere orgogliosi, di non porre la speranza nell’instabilità delle ricchezze, ma in Dio, che tutto ci dà con abbondanza perché possiamo goderne.</p>
<p class="C6 V18">Facciano del bene, si arricchiscano di opere buone, siano pronti a dare e a condividere:</p>
<p class="C6 V19">così si metteranno da parte un buon capitale per il futuro, per acquistarsi la vita vera.</p>
<p class="C6 V20">O Timòteo, custodisci ciò che ti è stato affidato; evita le chiacchiere vuote e perverse e le obiezioni della falsa scienza.</p>
<p class="C6 V21">Taluni, per averla seguita, hanno deviato dalla fede. La grazia sia con voi!   </p>
</div>
</div>
<div class="edizione CEI1974">
<div class="libro 1Tm">
<p class="CCAPITOLO VVERSO">TESTO</p>
<p class="C1 V1">Paolo, apostolo di Cristo Gesù, per comando di Dio nostro salvatore e di Cristo Gesù nostra speranza,</p>
<p class="C1 V2">a Timòteo, mio vero figlio nella fede: grazia, misericordia e pace da Dio Padre e da Cristo Gesù Signore nostro.</p>
<p class="C1 V3">Partendo per la Macedonia, ti raccomandai di rimanere in Efeso, perché tu invitassi alcuni a non insegnare dottrine diverse</p>
<p class="C1 V4">e a non badare più a favole e a genealogie interminabili, che servono più a vane discussioni che al disegno divino manifestato nella fede.</p>
<p class="C1 V5">Il fine di questo richiamo è però la carità, che sgorga da un cuore puro, da una buona coscienza e da una fede sincera.</p>
<p class="C1 V6">Proprio deviando da questa linea, alcuni si sono volti a fatue verbosità,</p>
<p class="C1 V7">pretendendo di essere dottori della legge mentre non capiscono né quello che dicono, né alcuna di quelle cose che dànno per sicure.</p>
<p class="C1 V8">Certo, noi sappiamo che la legge è buona, se uno ne usa legalmente;</p>
<p class="C1 V9">sono convinto che la legge non è fatta per il giusto, ma per gli iniqui e i ribelli, per gli empi e i peccatori, per i sacrileghi e i profanatori, per i parricidi e i matricidi, per gli assassini,</p>
<p class="C1 V10">i fornicatori, i pervertiti, i trafficanti di uomini, i falsi, gli spergiuri e per ogni altra cosa che è contraria alla sana dottrina,</p>
<p class="C1 V11">secondo il vangelo della gloria del beato Dio che mi è stato affidato.</p>
<p class="C1 V12">Rendo grazie a colui che mi ha dato la forza, Cristo Gesù Signore nostro, perché mi ha giudicato degno di fiducia chiamandomi al ministero:</p>
<p class="C1 V13">io che per l'innanzi ero stato un bestemmiatore, un persecutore e un violento. Ma mi è stata usata misericordia, perché agivo senza saperlo, lontano dalla fede;</p>
<p class="C1 V14">così la grazia del Signore nostro ha sovrabbondato insieme alla fede e alla carità che è in Cristo Gesù.</p>
<p class="C1 V15">Questa parola è sicura e degna di essere da tutti accolta: Cristo Gesù è venuto nel mondo per salvare i peccatori e di questi il primo sono io.</p>
<p class="C1 V16">Ma appunto per questo ho ottenuto misericordia, perché Gesù Cristo ha voluto dimostrare in me, per primo, tutta la sua magnanimità, a esempio di quanti avrebbero creduto in lui per avere la vita eterna.</p>
<p class="C1 V17">Al Re dei secoli incorruttibile, invisibile e unico Dio, onore e gloria nei secoli dei secoli. Amen.</p>
<p class="C1 V18">Questo è l'avvertimento che ti do, figlio mio Timòteo, in accordo con le profezie che sono state fatte a tuo riguardo, perché, fondato su di esse, tu combatta la buona battaglia</p>
<p class="C1 V19">con fede e buona coscienza, poiché alcuni che l'hanno ripudiata hanno fatto naufragio nella fede;</p>
<p class="C1 V20">tra essi Imenèo e Alessandro, che ho consegnato a satana perché imparino a non più bestemmiare.</p>
<p class="C2 V1">Ti raccomando dunque, prima di tutto, che si facciano domande, suppliche, preghiere e ringraziamenti per tutti gli uomini,</p>
<p class="C2 V2">per i re e per tutti quelli che stanno al potere, perché possiamo trascorrere una vita calma e tranquilla con tutta pietà e dignità.</p>
<p class="C2 V3">Questa è una cosa bella e gradita al cospetto di Dio, nostro salvatore,</p>
<p class="C2 V4">il quale vuole che tutti gli uomini siano salvati e arrivino alla conoscenza della verità.</p>
<p class="C2 V5">Uno solo, infatti, è Dio e uno solo il mediatore fra Dio e gli uomini, l'uomo Cristo Gesù,</p>
<p class="C2 V6">che ha dato se stesso in riscatto per tutti. Questa testimonianza egli l'ha data nei tempi stabiliti,</p>
<p class="C2 V7">e di essa io sono stato fatto banditore e apostolo - dico la verità, non mentisco -, maestro dei pagani nella fede e nella verità.</p>
<p class="C2 V8">Voglio dunque che gli uomini preghino, dovunque si trovino, alzando al cielo mani pure senza ira e senza contese.</p>
<p class="C2 V9">Alla stessa maniera facciano le donne, con abiti decenti, adornandosi di pudore e riservatezza, non di trecce e ornamenti d'oro, di perle o di vesti sontuose,</p>
<p class="C2 V10">ma di opere buone, come conviene a donne che fanno professione di pietà.</p>
<p class="C2 V11">La donna impari in silenzio, con tutta sottomissione.</p>
<p class="C2 V12">Non concedo a nessuna donna di insegnare, né di dettare legge all'uomo; piuttosto se ne stia in atteggiamento tranquillo.</p>
<p class="C2 V13">Perché prima è stato formato Adamo e poi Eva;</p>
<p class="C2 V14">e non fu Adamo ad essere ingannato, ma fu la donna che, ingannata, si rese colpevole di trasgressione.</p>
<p class="C2 V15">Essa potrà essere salvata partorendo figli, a condizione di perseverare nella fede, nella carità e nella santificazione, con modestia.</p>
<p class="C3 V1">È degno di fede quanto vi dico: se uno aspira all'episcopato, desidera un nobile lavoro.</p>
<p class="C3 V2">Ma bisogna che il vescovo sia irreprensibile, non sposato che una sola volta, sobrio, prudente, dignitoso, ospitale, capace di insegnare,</p>
<p class="C3 V3">non dedito al vino, non violento ma benevolo, non litigioso, non attaccato al denaro.</p>
<p class="C3 V4">Sappia dirigere bene la propria famiglia e abbia figli sottomessi con ogni dignità,</p>
<p class="C3 V5">perché se uno non sa dirigere la propria famiglia, come potrà aver cura della Chiesa di Dio?</p>
<p class="C3 V6">Inoltre non sia un neofita, perché non gli accada di montare in superbia e di cadere nella stessa condanna del diavolo.</p>
<p class="C3 V7">È necessario che egli goda buona reputazione presso quelli di fuori, per non cadere in discredito e in qualche laccio del diavolo.</p>
<p class="C3 V8">Allo stesso modo i diaconi siano dignitosi, non doppi nel parlare, non dediti al molto vino né avidi di guadagno disonesto,</p>
<p class="C3 V9">e conservino il mistero della fede in una coscienza pura.</p>
<p class="C3 V10">Perciò siano prima sottoposti a una prova e poi, se trovati irreprensibili, siano ammessi al loro servizio.</p>
<p class="C3 V11">Allo stesso modo le donne siano dignitose, non pettegole, sobrie, fedeli in tutto.</p>
<p class="C3 V12">I diaconi non siano sposati che una sola volta, sappiano dirigere bene i propri figli e le proprie famiglie.</p>
<p class="C3 V13">Coloro infatti che avranno ben servito, si acquisteranno un grado onorifico e una grande sicurezza nella fede in Cristo Gesù.</p>
<p class="C3 V14">Ti scrivo tutto questo, nella speranza di venire presto da te;</p>
<p class="C3 V15">ma se dovessi tardare, voglio che tu sappia come comportarti nella casa di Dio, che è la Chiesa del Dio vivente, colonna e sostegno della verità.</p>
<p class="C3 V16">Dobbiamo confessare che grande è il mistero della pietà: Egli si manifestò nella carne, fu giustificato nello Spirito, apparve agli angeli, fu annunziato ai pagani, fu creduto nel mondo, fu assunto nella gloria.</p>
<p class="C4 V1">Lo Spirito dichiara apertamente che negli ultimi tempi alcuni si allontaneranno dalla fede, dando retta a spiriti menzogneri e a dottrine diaboliche,</p>
<p class="C4 V2">sedotti dall'ipocrisia di impostori, già bollati a fuoco nella loro coscienza.</p>
<p class="C4 V3">Costoro vieteranno il matrimonio, imporranno di astenersi da alcuni cibi che Dio ha creato per essere mangiati con rendimento di grazie dai fedeli e da quanti conoscono la verità.</p>
<p class="C4 V4">Infatti tutto ciò che è stato creato da Dio è buono e nulla è da scartarsi, quando lo si prende con rendimento di grazie,</p>
<p class="C4 V5">perché esso viene santificato dalla parola di Dio e dalla preghiera.</p>
<p class="C4 V6">Proponendo queste cose ai fratelli sarai un buon ministro di Cristo Gesù, nutrito come sei dalle parole della fede e della buona dottrina che hai seguito.</p>
<p class="C4 V7">Rifiuta invece le favole profane, roba da vecchierelle.</p>
<p class="C4 V8">Esèrcitati nella pietà, perché l'esercizio fisico è utile a poco, mentre la pietà è utile a tutto, portando con sé la promessa della vita presente come di quella futura.</p>
<p class="C4 V9">Certo questa parola è degna di fede.</p>
<p class="C4 V10">Noi infatti ci affatichiamo e combattiamo perché abbiamo posto la nostra speranza nel Dio vivente, che è il salvatore di tutti gli uomini, ma soprattutto di quelli che credono.</p>
<p class="C4 V11">Questo tu devi proclamare e insegnare.</p>
<p class="C4 V12">Nessuno disprezzi la tua giovane età, ma sii esempio ai fedeli nelle parole, nel comportamento, nella carità, nella fede, nella purezza.</p>
<p class="C4 V13">Fino al mio arrivo, dèdicati alla lettura, all'esortazione e all'insegnamento.</p>
<p class="C4 V14">Non trascurare il dono spirituale che è in te e che ti è stato conferito, per indicazioni di profeti, con l'imposizione delle mani da parte del collegio dei presbiteri.</p>
<p class="C4 V15">Abbi premura di queste cose, dèdicati ad esse interamente perché tutti vedano il tuo progresso.</p>
<p class="C4 V16">Vigila su te stesso e sul tuo insegnamento e sii perseverante: così facendo salverai te stesso e coloro che ti ascoltano.</p>
<p class="C5 V1">Non essere aspro nel riprendere un anziano, ma esortalo come fosse tuo padre; i più giovani come fratelli;</p>
<p class="C5 V2">le donne anziane come madri e le più giovani come sorelle, in tutta purezza.</p>
<p class="C5 V3">Onora le vedove, quelle che sono veramente vedove;</p>
<p class="C5 V4">ma se una vedova ha figli o nipoti, questi imparino prima a praticare la pietà verso quelli della propria famiglia e a rendere il contraccambio ai loro genitori, poiché è gradito a Dio.</p>
<p class="C5 V5">Quella poi veramente vedova e che sia rimasta sola, ha riposto la speranza in Dio e si consacra all'orazione e alla preghiera giorno e notte;</p>
<p class="C5 V6">al contrario quella che si dà ai piaceri, anche se vive, è già morta.</p>
<p class="C5 V7">Proprio questo raccomanda, perché siano irreprensibili.</p>
<p class="C5 V8">Se poi qualcuno non si prende cura dei suoi cari, soprattutto di quelli della sua famiglia, costui ha rinnegato la fede ed è peggiore di un infedele.</p>
<p class="C5 V9">Una vedova sia iscritta nel catalogo delle vedove quando abbia non meno di sessant'anni, sia andata sposa una sola volta,</p>
<p class="C5 V10">abbia la testimonianza di opere buone: abbia cioè allevato figli, praticato l'ospitalità, lavato i piedi ai santi, sia venuta in soccorso agli afflitti, abbia esercitato ogni opera di bene.</p>
<p class="C5 V11">Le vedove più giovani non accettarle perché, non appena vengono prese da desideri indegni di Cristo, vogliono sposarsi di nuovo</p>
<p class="C5 V12">e si attirano così un giudizio di condanna per aver trascurato la loro prima fede.</p>
<p class="C5 V13">Inoltre, trovandosi senza far niente, imparano a girare qua e là per le case e sono non soltanto oziose, ma pettegole e curiose, parlando di ciò che non conviene.</p>
<p class="C5 V14">Desidero quindi che le più giovani si risposino, abbiano figli, governino la loro casa, per non dare all'avversario nessun motivo di biasimo.</p>
<p class="C5 V15">Già alcune purtroppo si sono sviate dietro a satana.</p>
<p class="C5 V16">Se qualche donna credente ha con sé delle vedove, provveda lei a loro e non ricada il peso sulla Chiesa, perché questa possa così venire incontro a quelle che sono veramente vedove.</p>
<p class="C5 V17">I presbiteri che esercitano bene la presidenza siano trattati con doppio onore, soprattutto quelli che si affaticano nella predicazione e nell'insegnamento.</p>
<p class="C5 V18">Dice infatti la Scrittura: Non metterai la museruola al bue che trebbia e: Il lavoratore ha diritto al suo salario.</p>
<p class="C5 V19">Non accettare accuse contro un presbitero senza la deposizione di due o tre testimoni.</p>
<p class="C5 V20">Quelli poi che risultino colpevoli riprendili alla presenza di tutti, perché anche gli altri ne abbiano timore.</p>
<p class="C5 V21">Ti scongiuro davanti a Dio, a Cristo Gesù e agli angeli eletti, di osservare queste norme con imparzialità e di non far mai nulla per favoritismo.</p>
<p class="C5 V22">Non aver fretta di imporre le mani ad alcuno, per non farti complice dei peccati altrui. Conservati puro!</p>
<p class="C5 V23">Smetti di bere soltanto acqua, ma fa' uso di un po' di vino a causa dello stomaco e delle tue frequenti indisposizioni.</p>
<p class="C5 V24">Di alcuni uomini i peccati si manifestano prima del giudizio e di altri dopo;</p>
<p class="C5 V25">così anche le opere buone vengono alla luce e quelle stesse che non sono tali non possono rimanere nascoste.</p>
<p class="C6 V1">Quelli che si trovano sotto il giogo della schiavitù, trattino con ogni rispetto i loro padroni, perché non vengano bestemmiati il nome di Dio e la dottrina.</p>
<p class="C6 V2">Quelli poi che hanno padroni credenti, non manchino loro di riguardo perché sono fratelli, ma li servano ancora meglio, proprio perché sono credenti e amati coloro che ricevono i loro servizi. Questo devi insegnare e raccomandare.</p>
<p class="C6 V3">Se qualcuno insegna diversamente e non segue le sane parole del Signore nostro Gesù Cristo e la dottrina secondo la pietà,</p>
<p class="C6 V4">costui è accecato dall'orgoglio, non comprende nulla ed è preso dalla febbre di cavilli e di questioni oziose. Da ciò nascono le invidie, i litigi, le maldicenze, i sospetti cattivi,</p>
<p class="C6 V5">i conflitti di uomini corrotti nella mente e privi della verità, che considerano la pietà come fonte di guadagno.</p>
<p class="C6 V6">Certo, la pietà è un grande guadagno, congiunta però a moderazione!</p>
<p class="C6 V7">Infatti non abbiamo portato nulla in questo mondo e nulla possiamo portarne via.</p>
<p class="C6 V8">Quando dunque abbiamo di che mangiare e di che coprirci, contentiamoci di questo.</p>
<p class="C6 V9">Al contrario coloro che vogliono arricchire, cadono nella tentazione, nel laccio e in molte bramosie insensate e funeste, che fanno affogare gli uomini in rovina e perdizione.</p>
<p class="C6 V10">L'attaccamento al denaro infatti è la radice di tutti i mali; per il suo sfrenato desiderio alcuni hanno deviato dalla fede e si sono da se stessi tormentati con molti dolori.</p>
<p class="C6 V11">Ma tu, uomo di Dio, fuggi queste cose; tendi alla giustizia, alla pietà, alla fede, alla carità, alla pazienza, alla mitezza.</p>
<p class="C6 V12">Combatti la buona battaglia della fede, cerca di raggiungere la vita eterna alla quale sei stato chiamato e per la quale hai fatto la tua bella professione di fede davanti a molti testimoni.</p>
<p class="C6 V13">Al cospetto di Dio che dà vita a tutte le cose e di Gesù Cristo che ha dato la sua bella testimonianza davanti a Ponzio Pilato,</p>
<p class="C6 V14">ti scongiuro di conservare senza macchia e irreprensibile il comandamento, fino alla manifestazione del Signore nostro Gesù Cristo,</p>
<p class="C6 V15">che al tempo stabilito sarà a noi rivelata dal beato e unico sovrano, il re dei regnanti e signore dei signori,</p>
<p class="C6 V16">il solo che possiede l'immortalità, che abita una luce inaccessibile; che nessuno fra gli uomini ha mai visto né può vedere. A lui onore e potenza per sempre. Amen.</p>
<p class="C6 V17">Ai ricchi in questo mondo raccomanda di non essere orgogliosi, di non riporre la speranza sull'incertezza delle ricchezze, ma in Dio, che tutto ci dà con abbondanza perché ne possiamo godere;</p>
<p class="C6 V18">di fare del bene, di arricchirsi di opere buone, di essere pronti a dare, di essere generosi,</p>
<p class="C6 V19">mettendosi così da parte un buon capitale per il futuro, per acquistarsi la vita vera.</p>
<p class="C6 V20">O Timòteo, custodisci il deposito; evita le chiacchiere profane e le obiezioni della cosiddetta scienza,</p>
<p class="C6 V21">professando la quale taluni hanno deviato dalla fede. La grazia sia con voi!</p>
</div>
</div>
<div class="edizione DIODATI">
<div class="libro 1Tm">
<p class="CCAPITOLO VVERSO">TESTO</p>
<p class="C1 V1">Paolo, apostolo di Gesú Cristo, per comando di Dio, nostro Salvatore e del Signore Gesú Cristo, nostra speranza.</p>
<p class="C1 V2">a Timoteo, mio vero figlio nella fede: grazia, misericordia e pace da Dio nostro Padre e da Cristo Gesú, nostro Signore.</p>
<p class="C1 V3">Come ti esortai quando andai in Macedonia, rimani in Efeso per ordinare ad alcuni di non insegnare dottrine diverse,</p>
<p class="C1 V4">e di non occuparsi di favole e di genealogie senza fine, le quali producono controversie piuttosto che l'opera di Dio, che è fondata sulla fede.</p>
<p class="C1 V5">Ora il fine del comandamento è l'amore, che viene da un cuore puro, da una buona coscienza e da una fede non finta.</p>
<p class="C1 V6">Alcuni, essendosi sviati da queste cose, si sono rivolti a discorsi vani e,</p>
<p class="C1 V7">volendo essere dottori della legge, non comprendono né le cose che dicono né quelle che affermano.</p>
<p class="C1 V8">Or noi sappiamo che la legge è buona, se uno la usa legittimamente;</p>
<p class="C1 V9">sapendo questo, che la legge non è stata istituita per il giusto, ma per gli empi e i ribelli, per i malvagi e i peccatori, per gli scellerati e i profani, per coloro che uccidono padre e madre, per gli omicidi,</p>
<p class="C1 V10">per i fornicatori, per gli omosessuali per i rapitori, per i falsi, per gli spergiuri, e per qualsiasi altra cosa contraria alla sana dottrina,</p>
<p class="C1 V11">secondo l'evangelo della gloria del beato Dio, che mi è stato affidato.</p>
<p class="C1 V12">E rendo grazie a Cristo nostro Signore, che mi fortifica, perché mi ha ritenuto degno di fiducia ponendo al suo servizio me,</p>
<p class="C1 V13">che prima ero un bestemmiatore, un persecutore ed un violento; ma mi è stata fatta misericordia, perché lo feci ignorantemente nella mia incredulità;</p>
<p class="C1 V14">cosí la grazia del Signor nostro ha sovrabbondato con la fede e con l'amore che è in Cristo Gesú.</p>
<p class="C1 V15">Questa parola è sicura e degna di essere pienamente accettata, che Cristo Gesú è venuto nel mondo per salvare i peccatori, dei quali io sono il primo.</p>
<p class="C1 V16">Ma per questo mi è stata fatta misericordia, affinché Gesú Cristo facesse conoscere in me, per primo tutta la sua clemenza, per essere di esempio a coloro che per l'avvenire avrebbero creduto in lui per avere la vita eterna.</p>
<p class="C1 V17">Or al Re eterno, immortale invisibile, all'unico Dio sapiente, sia onore e gloria nei secoli dei secoli. Amen</p>
<p class="C1 V18">Ti affido questo incarico, o figlio Timoteo, in accordo con le profezie fatte in precedenza a tuo riguardo, perché tu conduca in virtú di esse un buon combattimento,</p>
<p class="C1 V19">avendo fede e buona coscienza, poiché alcuni, avendola rigettata hanno fatto naufragio nella fede.</p>
<p class="C1 V20">Tra questi vi sono Imeneo e Alessandro, che io ho dato in mano di Satana, perché imparino a non bestemmiare.</p>
<p class="C2 V1">Ti esorto dunque prima di ogni cosa, che si facciano suppliche, preghiere intercessioni e ringraziamenti per tutti gli uomini,</p>
<p class="C2 V2">per i re e per tutti quelli che sono in autorità, affinché possiamo condurre una vita tranquilla e quieta in ogni pietà e decoro.</p>
<p class="C2 V3">Questo infatti è buono ed accettevole davanti a Dio, nostro Salvatore,</p>
<p class="C2 V4">il quale vuole che tutti gli uomini siano salvati, e che vengano alla conoscenza della verità.</p>
<p class="C2 V5">Vi è infatti un solo Dio, ed anche un solo mediatore tra Dio e gli uomini: Cristo Gesú uomo,</p>
<p class="C2 V6">il quale ha dato se stesso come prezzo di riscatto per tutti, secondo la testimonianza resa nei tempi stabiliti,</p>
<p class="C2 V7">di cui io sono stato costituito banditore e apostolo (dico la verità in Cristo e non mento), dottore dei gentili nella fede e nella verità.</p>
<p class="C2 V8">Voglio dunque che gli uomini preghino in ogni luogo, alzando le mani pure, senza ira e dispute.</p>
<p class="C2 V9">Similmente le donne si vestano in modo decoroso, con verecondia e modestia e non di trecce o d'oro, o di perle o di abiti costosi</p>
<p class="C2 V10">ma di buone opere, come conviene a donne che fanno professione di pietà.</p>
<p class="C2 V11">La donna impari in silenzio, con ogni sottomissione.</p>
<p class="C2 V12">Non permetto alla donna d'insegnare, né di usare autorità sull'uomo, ma ordino che stia in silenzio.</p>
<p class="C2 V13">Infatti è stato formato per primo Adamo e poi Eva.</p>
<p class="C2 V14">E non fu Adamo ad essere sedotto ma fu la donna che, essendo stata sedotta, cadde in trasgressione.</p>
<p class="C2 V15">Tuttavia essa sarà salvata partorendo figli, se persevererà nella fede, nell'amore e nella santificazione con modestia.</p>
<p class="C3 V1">Questa parola è sicura: Se uno desidera l'ufficio di vescovo, desidera un buon lavoro.</p>
<p class="C3 V2">Bisogna dunque che il vescovo, sia irreprensibile, marito di una sola moglie, sobrio, assennato, prudente, ospitale, atto ad insegnare,</p>
<p class="C3 V3">non dedito al vino, non violento, non avaro, ma sia mite, non litigioso, non amante del denaro;</p>
<p class="C3 V4">uno che governi bene la propria famiglia e tenga i figli in sottomissione con ogni decoro;</p>
<p class="C3 V5">(ma se uno non sa governare la propria famiglia, come potrà aver cura della chiesa di Dio?).</p>
<p class="C3 V6">Inoltre egli non sia un neoconvertito, perché non gli avvenga di essere accecato dall'orgoglio e non cada nella condanna del diavolo.</p>
<p class="C3 V7">Or bisogna pure che egli abbia una buona testimonianza da quelli di fuori, affinché non cada nell'ingiuria e nel laccio del diavolo.</p>
<p class="C3 V8">Similmente i diaconi, siano dignitosi, non doppi nel parlare, non dediti a molto vino, non avidi di illeciti guadagni,</p>
<p class="C3 V9">e ritengano il mistero della fede in una coscienza pura.</p>
<p class="C3 V10">Or anche essi siano prima provati, poi svolgano il loro servizio se sono irreprensibili.</p>
<p class="C3 V11">Anche le loro mogli siano dignitose non calunniatrici, ma sobrie e fedeli in ogni cosa.</p>
<p class="C3 V12">I diaconi siano mariti di una sola moglie e governino bene i figli e le proprie famiglie.</p>
<p class="C3 V13">Coloro infatti che hanno svolto bene il servizio si acquistano una buona reputazione e grande franchezza nella fede in Cristo Gesú.</p>
<p class="C3 V14">Ti scrivo queste cose nella speranza di venire presto da te,</p>
<p class="C3 V15">affinché, se dovessi tardare, tu sappia come bisogna comportarsi nella casa di Dio, che è la chiesa del Dio vivente, colonna e sostegno della verità.</p>
<p class="C3 V16">E, senza alcun dubbio, grande è il mistero della pietà: Dio è stato manifestato in carne, è stato giustificato nello Spirito, è apparso agli angeli, è stato predicato tra i gentili, è stato creduto nel mondo, è stato elevato in gloria.</p>
<p class="C4 V1">Or lo Spirito dice espressamente che negli ultimi tempi alcuni apostateranno dalla fede, dando ascolto a spiriti seduttori e a dottrine di demoni,</p>
<p class="C4 V2">per l'ipocrisia di uomini bugiardi, marchiati nella propria coscienza,</p>
<p class="C4 V3">i quali vieteranno di maritarsi e imporranno di astenersi da cibi che Dio ha creato, affinché siano presi con rendimento di grazie da coloro che credono e che hanno conosciuto la verità.</p>
<p class="C4 V4">Infatti tutto ciò che Dio ha creato è buono e nulla è da rigettare, quando è usato con rendimento di grazie,</p>
<p class="C4 V5">perché è santificato dalla parola di Dio e dalla preghiera.</p>
<p class="C4 V6">Proponendo queste cose ai fratelli, tu sarai un buon ministro di Gesú Cristo, nutrito nelle parole della fede e della buona dottrina, che hai seguito da vicino.</p>
<p class="C4 V7">Schiva però le favole profane e da vecchie, ma esercitati nella pietà,</p>
<p class="C4 V8">perché l'esercizio corporale è utile a poca cosa, ma la pietà è utile ad ogni cosa, avendo la promessa della vita presente e di quella futura.</p>
<p class="C4 V9">Questa parola è sicura e degna di essere accettata in ogni maniera.</p>
<p class="C4 V10">Per questo infatti ci affatichiamo e siamo vituperati, poiché abbiamo sperato nel Dio vivente, il quale è il Salvatore di tutti gli uomini e principalmente dei credenti.</p>
<p class="C4 V11">Comanda queste cose ed insegnale.</p>
<p class="C4 V12">Nessuno disprezzi la tua giovinezza, ma divieni esempio ai fedeli nella parola, nella condotta, nell'amore, nello Spirito, nella fede e nella castità.</p>
<p class="C4 V13">Applicati alla lettura, all'esortazione e all'insegnamento, finché io venga.</p>
<p class="C4 V14">Non trascurare il dono che è in te che ti è stato dato per profezia, con l'imposizione delle mani da parte del collegio degli anziani.</p>
<p class="C4 V15">Adoperati per queste cose e dedicati ad esse interamente, affinché il tuo progresso sia manifesto a tutti.</p>
<p class="C4 V16">Abbi cura di te stesso e dell'insegnamento, persevera in queste cose perché facendo cosí, salverai te stesso e coloro che ti ascoltano.</p>
<p class="C5 V1">Non riprendere aspramente un anziano, ma esortalo come un padre e i piú giovani come fratelli,</p>
<p class="C5 V2">le donne anziane come madri, e le giovani come sorelle, in tutta castità.</p>
<p class="C5 V3">Onora le vedove che sono veramente vedove.</p>
<p class="C5 V4">Ma se una vedova ha dei figli o dei nipoti, questi imparino prima a praticare la pietà verso quelli della propria casa e a rendere il contraccambio ai loro genitori, perché questo è buono ed accettevole davanti a Dio.</p>
<p class="C5 V5">Or quella che è veramente vedova, ed è rimasta sola, pone la sua fiducia in Dio e persevera nelle preghiere e nelle suppliche notte e giorno.</p>
<p class="C5 V6">Ma quella che vive sregolatamente, anche se vive, è morta.</p>
<p class="C5 V7">Raccomanda anche queste cose, affinché siano irreprensibili.</p>
<p class="C5 V8">Ma se uno non provvede ai suoi e principalmente a quelli di casa sua, egli ha rinnegato la fede ed è peggiore di un non credente.</p>
<p class="C5 V9">Una vedova sia iscritta nella lista delle vedove, quando abbia non meno di sessant'anni, sia stata moglie di un solo marito,</p>
<p class="C5 V10">e abbia testimonianza di opere buone: se ha nutrito i suoi figli, se ha ospitato i forestieri, se ha lavato i piedi ai santi, se ha soccorso gli afflitti, se si è data continuamente ad ogni opera buona.</p>
<p class="C5 V11">Ma rifiuta le vedove piú giovani perché, dopo aver alimentato desideri indegni di Cristo, vogliono maritarsi</p>
<p class="C5 V12">attirando su di sé una condanna, perché hanno violato la prima fede.</p>
<p class="C5 V13">Inoltre esse imparano anche ad essere oziose e ad andare in giro per le case, ed ancor peggio, non solo ad essere oziose, ma anche pettegole e indiscrete e a parlare di cose inutili.</p>
<p class="C5 V14">Voglio dunque che le giovani vedove si maritino, abbiano figli, si prendano cura della famiglia e non diano all'avversario alcuna occasione di maldicenza,</p>
<p class="C5 V15">alcune infatti si sono già sviate per seguire Satana.</p>
<p class="C5 V16">Se un credente, uomo o donna, ha delle vedove, provveda loro, e non ne sia gravata la chiesa, affinché possa soccorrere quelle che sono veramente vedove.</p>
<p class="C5 V17">Gli anziani che esercitano bene la presidenza siano reputati degni di un doppio onore, principalmente quelli che si affaticano nella parola e nell'insegnamento.</p>
<p class="C5 V18">La Scrittura infatti dice: «Non mettere la museruola al bue che trebbia», ed ancora: «L'operaio è degno del suo salario».</p>
<p class="C5 V19">Non ricevere alcuna accusa contro un anziano, se non è confermata da due o tre testimoni.</p>
<p class="C5 V20">Quelli che peccano, riprendili alla presenza di tutti, affinché anche gli altri abbiano timore.</p>
<p class="C5 V21">lo ti scongiuro davanti a Dio, al Signore Gesú Cristo e agli angeli eletti, che tu osservi queste cose senza pregiudizio, non facendo nulla con parzialità.</p>
<p class="C5 V22">Non imporre con precipitazione le mani ad alcuno e non partecipare ai peccati altrui; conserva te stesso puro.</p>
<p class="C5 V23">Non bere piú soltanto acqua, ma fa' uso di un po' di vino a causa del tuo stomaco e per le tue frequenti infermità.</p>
<p class="C5 V24">In alcuni uomini i peccati sono manifesti e li precedono al giudizio, mentre in altri li seguono.</p>
<p class="C5 V25">Cosí pure le buone opere di alcuni sono manifeste; ed anche quando non lo sono, non possono rimanere nascoste.</p>
<p class="C6 V1">Tutti coloro che sono sotto il giogo della schiavitù reputino i loro padroni degni di ogni onore, perché non vengano bestemmiati il nome di Dio e la dottrina.</p>
<p class="C6 V2">Quelli poi che hanno padroni credenti non li disprezzino perché sono fratelli, ma li servano ancora meglio, perché coloro che ricevono il beneficio del loro servizio sono credenti e carissimi. Insegna queste cose ed esorta a praticarle.</p>
<p class="C6 V3">Se uno insegna una dottrina diversa e non si attiene alle sane parole, quelle del Signor nostro Gesú Cristo e alla dottrina che è secondo pietà,</p>
<p class="C6 V4">è gonfio e non conosce nulla, ma ha un interesse morboso in questioni e dispute di parole, da cui nascono invidia litigi, maldicenze, cattivi sospetti,</p>
<p class="C6 V5">vane dispute di uomini corrotti nella mente e privi della verità che stimano la pietà essere fonte di guadagno, da costoro separati.</p>
<p class="C6 V6">Ora la pietà è un mezzo di grande guadagno, quando uno è contento del proprio stato.</p>
<p class="C6 V7">Non abbiamo infatti portato nulla nel mondo, ed è chiaro che non possiamo portarne via nulla,</p>
<p class="C6 V8">ma quando abbiamo di che mangiare e di che coprirci, saremo di questo contenti.</p>
<p class="C6 V9">Ma coloro che vogliono arricchirsi cadono nella tentazione, nel laccio e in molte passioni insensate e nocive, che fanno sprofondare gli uomini nella rovina e nella distruzione.</p>
<p class="C6 V10">L'avidità del denaro infatti è la radice di tutti i mali e, per averlo grandemente desiderato, alcuni hanno deviato dalla fede e si sono procurati molti dolori.</p>
<p class="C6 V11">Ma tu, o uomo di Dio, fuggi queste cose e procaccia la giustizia, la pietà, la fede, l'amore, la pazienza e la mansuetudine.</p>
<p class="C6 V12">Combatti il buon combattimento della fede, afferra la vita eterna, alla quale sei stato chiamato e per cui hai fatto la buona confessione di fede davanti a molti testimoni.</p>
<p class="C6 V13">Ti supplico alla presenza di Dio che dà vita a tutte le cose e di Cristo Gesú che, testimoniando davanti a Ponzio Pilato, rese una buona testimonianza di fede,</p>
<p class="C6 V14">di conservare questo comandamento senza macchia ed irreprensibile, fino all'apparizione del Signor nostro Gesú Cristo,</p>
<p class="C6 V15">che a suo tempo manifesterà il beato e unico sovrano, il Re dei re e il Signore dei signori,</p>
<p class="C6 V16">il solo che ha l'immortalità e abita una luce inaccessibile che nessun uomo ha mai visto né può vedere, al quale sia l'onore e il dominio eterno. Amen.</p>
<p class="C6 V17">Ordina ai ricchi di questo mondo di non essere orgogliosi, di non riporre la loro speranza nell'incertezza delle ricchezze, ma nel Dio vivente, il quale ci offre abbondantemente ogni cosa per goderne</p>
<p class="C6 V18">di fare del bene, di essere ricchi in buone opere, di essere generosi e di essere pronti a dare,</p>
<p class="C6 V19">mettendo in serbo per se stessi un buon fondamento per l'avvenire, per afferrare la vita eterna.</p>
<p class="C6 V20">O Timoteo, custodisci il deposito che ti è stato affidato, evitando i discorsi vani e profani e le argomentazioni contrastanti di quella che è falsamente chiamata scienza,</p>
<p class="C6 V21">professando la quale, alcuni si sono sviati dalla fede. La grazia sia con te! Amen.</p>
</div>
</div>
<div class="edizione RIVEDUTA">
<div class="libro 1Tm">
<p class="CCAPITOLO VVERSO">TESTO</p>
<p class="C1 V1">Paolo, apostolo di Cristo Gesù per ordine di Dio, nostro Salvatore, e di Cristo Gesù, nostra speranza,</p>
<p class="C1 V2">a Timoteo, mio legittimo figlio nella fede: grazia, misericordia, pace, da Dio Padre e da Cristo Gesù nostro Signore.</p>
<p class="C1 V3">Ti ripeto l'esortazione che ti feci mentre andavo in Macedonia, di rimanere a Efeso per ordinare ad alcuni di non insegnare dottrine diverse</p>
<p class="C1 V4">e di non occuparsi di favole e di genealogie senza fine, le quali suscitano discussioni invece di promuovere l'opera di Dio, che è fondata sulla fede.</p>
<p class="C1 V5">Lo scopo di questo incarico è l'amore che viene da un cuore puro, da una buona coscienza e da una fede sincera.</p>
<p class="C1 V6">Alcuni hanno deviato da queste cose e si sono abbandonati a discorsi senza senso.</p>
<p class="C1 V7">Vogliono essere dottori della legge ma in realtà non sanno né quello che dicono né quello che affermano con certezza.</p>
<p class="C1 V8">Noi sappiamo che la legge è buona, se uno ne fa un uso legittimo;</p>
<p class="C1 V9">sappiamo anche che la legge è fatta non per il giusto ma per gl'iniqui e i ribelli, per gli empi e i peccatori, per i sacrileghi e gl'irreligiosi, per coloro che uccidono padre e madre, per gli omicidi,</p>
<p class="C1 V10">per i fornicatori, per i sodomiti, per i mercanti di schiavi, per i bugiardi, per gli spergiuri e per ogni altra cosa contraria alla sana dottrina,</p>
<p class="C1 V11">secondo il vangelo della gloria del beato Dio, che egli mi ha affidato.</p>
<p class="C1 V12">Io ringrazio colui che mi ha reso forte, Cristo Gesù, nostro Signore, per avermi stimato degno della sua fiducia, ponendo al suo servizio me,</p>
<p class="C1 V13">che prima ero un bestemmiatore, un persecutore e un violento; ma misericordia mi è stata usata, perché agivo per ignoranza nella mia incredulità;</p>
<p class="C1 V14">e la grazia del Signore nostro è sovrabbondata con la fede e con l'amore che è in Cristo Gesù.</p>
<p class="C1 V15">Certa è quest'affermazione e degna di essere pienamente accettata: che Cristo Gesù è venuto nel mondo per salvare i peccatori, dei quali io sono il primo.</p>
<p class="C1 V16">Ma per questo mi è stata fatta misericordia, affinché Gesù Cristo dimostrasse in me, per primo, tutta la sua pazienza, e io servissi di esempio a quanti in seguito avrebbero creduto in lui per avere vita eterna.</p>
<p class="C1 V17">Al Re eterno, immortale, invisibile, all'unico Dio, siano onore e gloria nei secoli dei secoli. Amen.</p>
<p class="C1 V18">Ti affido questo incarico, Timoteo, figlio mio, in armonia con le profezie che sono state in precedenza fatte a tuo riguardo, perché tu combatta in virtù di esse la buona battaglia,</p>
<p class="C1 V19">conservando la fede e una buona coscienza; alla quale alcuni hanno rinunziato, e così, hanno fatto naufragio quanto alla fede.</p>
<p class="C1 V20">Tra questi sono Imeneo e Alessandro, che ho consegnati a Satana affinché imparino a non bestemmiare.</p>
<p class="C2 V1">Esorto dunque, prima di ogni altra cosa, che si facciano suppliche, preghiere, intercessioni, ringraziamenti per tutti gli uomini,</p>
<p class="C2 V2">per i re e per tutti quelli che sono costituiti in autorità, affinché possiamo condurre una vita tranquilla e quieta in tutta pietà e dignità.</p>
<p class="C2 V3">Questo è buono e gradito davanti a Dio, nostro Salvatore,</p>
<p class="C2 V4">il quale vuole che tutti gli uomini siano salvati e vengano alla conoscenza della verità.</p>
<p class="C2 V5">Infatti c'è un solo Dio e anche un solo mediatore fra Dio e gli uomini, Cristo Gesù uomo,</p>
<p class="C2 V6">che ha dato sé stesso come prezzo di riscatto per tutti; questa è la testimonianza resa a suo tempo,</p>
<p class="C2 V7">e della quale io fui costituito predicatore e apostolo (io dico il vero, non mento), per istruire gli stranieri nella fede e nella verità.</p>
<p class="C2 V8">Io voglio dunque che gli uomini preghino in ogni luogo, alzando mani pure, senza ira e senza dispute.</p>
<p class="C2 V9">Allo stesso modo, le donne si vestano in modo decoroso, con pudore e modestia: non di trecce e d'oro o di perle o di vesti lussuose,</p>
<p class="C2 V10">ma di opere buone, come si addice a donne che fanno professione di pietà.</p>
<p class="C2 V11">La donna impari in silenzio con ogni sottomissione.</p>
<p class="C2 V12">Poiché non permetto alla donna d'insegnare, né di usare autorità sul marito, ma stia in silenzio.</p>
<p class="C2 V13">Infatti Adamo fu formato per primo, e poi Eva;</p>
<p class="C2 V14">e Adamo non fu sedotto; ma la donna, essendo stata sedotta, cadde in trasgressione;</p>
<p class="C2 V15">tuttavia sarà salvata partorendo figli, se persevererà nella fede, nell'amore e nella santificazione con modestia.</p>
<p class="C3 V1">Certa è quest'affermazione: se uno aspira all'incarico di vescovo, desidera un'attività lodevole.</p>
<p class="C3 V2">Bisogna dunque che il vescovo sia irreprensibile, marito di una sola moglie, sobrio, prudente, dignitoso, ospitale, capace di insegnare,</p>
<p class="C3 V3">non dedito al vino né violento, ma sia mite, non litigioso, non attaccato al denaro,</p>
<p class="C3 V4">che governi bene la propria famiglia e tenga i figli sottomessi e pienamente rispettosi</p>
<p class="C3 V5">se uno non sa governare la propria famiglia, come potrà aver cura della chiesa di Dio?</p>
<p class="C3 V6">che non sia convertito di recente, affinché non diventi presuntuoso e cada nella condanna inflitta al diavolo.</p>
<p class="C3 V7">Bisogna inoltre che abbia una buona testimonianza da quelli di fuori, perché non cada in discredito e nel laccio del diavolo.</p>
<p class="C3 V8">Allo stesso modo i diaconi devono essere dignitosi, non doppi nel parlare, non propensi a troppo vino, non avidi di illeciti guadagni;</p>
<p class="C3 V9">uomini che custodiscano il mistero della fede in una coscienza pura.</p>
<p class="C3 V10">Anche questi siano prima provati; poi svolgano il loro servizio se sono irreprensibili.</p>
<p class="C3 V11">Allo stesso modo siano le donne dignitose, non maldicenti, sobrie, fedeli in ogni cosa.</p>
<p class="C3 V12">I diaconi siano mariti di una sola moglie, e governino bene i loro figli e le loro famiglie.</p>
<p class="C3 V13">Perché quelli che hanno svolto bene il compito di diaconi, si acquistano un grado onorabile e una grande franchezza nella fede che è in Cristo Gesù.</p>
<p class="C3 V14">Ti scrivo queste cose sperando di venir presto da te,</p>
<p class="C3 V15">affinché tu sappia, nel caso che dovessi tardare, come bisogna comportarsi nella casa di Dio, che è la chiesa del Dio vivente, colonna e sostegno della verità.</p>
<p class="C3 V16">Senza dubbio, grande è il mistero della pietà: Colui che è stato manifestato in carne, è stato giustificato nello Spirito, è apparso agli angeli, è stato predicato fra le nazioni, è stato creduto nel mondo, è stato elevato in gloria.</p>
<p class="C4 V1">Ma lo Spirito dice esplicitamente che nei tempi futuri alcuni apostateranno dalla fede, dando retta a spiriti seduttori e a dottrine di demòni,</p>
<p class="C4 V2">sviati dall'ipocrisia di uomini bugiardi, segnati da un marchio nella propria coscienza.</p>
<p class="C4 V3">Essi vieteranno il matrimonio e ordineranno di astenersi da cibi che Dio ha creati perché quelli che credono e hanno ben conosciuto la verità ne usino con rendimento di grazie.</p>
<p class="C4 V4">Infatti tutto quel che Dio ha creato è buono; e nulla è da respingere, se usato con rendimento di grazie;</p>
<p class="C4 V5">perché è santificato dalla parola di Dio e dalla preghiera.</p>
<p class="C4 V6">Esponendo queste cose ai fratelli, tu sarai un buon servitore di Cristo Gesù, nutrito con le parole della fede e della buona dottrina che hai imparata.</p>
<p class="C4 V7">Ma rifiuta le favole profane e da vecchie; esèrcitati invece alla pietà,</p>
<p class="C4 V8">perché l'esercizio fisico è utile a poca cosa, mentre la pietà è utile a ogni cosa, avendo la promessa della vita presente e di quella futura.</p>
<p class="C4 V9">Certa è quest'affermazione e degna di essere pienamente accettata</p>
<p class="C4 V10">per questo fatichiamo e combattiamo): abbiamo riposto la nostra speranza nel Dio vivente, che è il Salvatore di tutti gli uomini, soprattutto dei credenti.</p>
<p class="C4 V11">Ordina queste cose e insegnale.</p>
<p class="C4 V12">Nessuno disprezzi la tua giovane età; ma sii di esempio ai credenti, nel parlare, nel comportamento, nell'amore, nella fede, nella purezza.</p>
<p class="C4 V13">Applicati, finché io venga, alla lettura, all'esortazione, all'insegnamento.</p>
<p class="C4 V14">Non trascurare il dono che è in te e che ti fu dato mediante la parola profetica insieme all'imposizione delle mani dal collegio degli anziani.</p>
<p class="C4 V15">Occupati di queste cose e dèdicati interamente ad esse perché il tuo progresso sia manifesto a tutti.</p>
<p class="C4 V16">Bada a te stesso e all'insegnamento; persevera in queste cose perché, facendo così, salverai te stesso e quelli che ti ascoltano.</p>
<p class="C5 V1">Non riprendere con asprezza l'uomo anziano, ma esortalo come si esorta un padre; i giovani, come fratelli;</p>
<p class="C5 V2">le donne anziane, come madri; le giovani, come sorelle, in tutta purezza.</p>
<p class="C5 V3">Onora le vedove che sono veramente vedove.</p>
<p class="C5 V4">Ma se una vedova ha figli o nipoti, imparino essi per primi a fare il loro dovere verso la propria famiglia e a rendere il contraccambio ai loro genitori, perché questo è gradito davanti a Dio.</p>
<p class="C5 V5">La vedova che è veramente tale e sola al mondo, ha posto la sua speranza in Dio, e persevera in suppliche e preghiere notte e giorno;</p>
<p class="C5 V6">ma quella che si abbandona ai piaceri, benché viva, è morta.</p>
<p class="C5 V7">Anche queste cose ordina, perché siano irreprensibili.</p>
<p class="C5 V8">Se uno non provvede ai suoi, e in primo luogo a quelli di casa sua, ha rinnegato la fede, ed è peggiore di un incredulo.</p>
<p class="C5 V9">La vedova sia iscritta nel catalogo quando abbia non meno di sessant'anni, quando è stata moglie di un solo marito,</p>
<p class="C5 V10">quando è conosciuta per le sue opere buone: per aver allevato figli, esercitato l'ospitalità, lavato i piedi ai santi, soccorso gli afflitti, concorso a ogni opera buona.</p>
<p class="C5 V11">Ma rifiuta le vedove più giovani, perché, quando vengono afferrate dal desiderio, abbandonato Cristo, vogliono risposarsi,</p>
<p class="C5 V12">rendendosi colpevoli perché hanno abbandonato l'impegno precedente.</p>
<p class="C5 V13">Inoltre imparano anche a essere oziose, andando attorno per le case; e non soltanto a essere oziose, ma anche pettegole e curiose, parlando di cose delle quali non si deve parlare.</p>
<p class="C5 V14">Voglio dunque che le vedove giovani si risposino, abbiano figli, governino la casa, non diano agli avversari alcuna occasione di maldicenza;</p>
<p class="C5 V15">infatti già alcune si sono sviate per andare dietro a Satana.</p>
<p class="C5 V16">Se qualche credente ha con sé delle vedove, le soccorra. Non ne sia gravata la chiesa, perché possa soccorrere quelle che sono veramente vedove.</p>
<p class="C5 V17">Gli anziani che tengono bene la presidenza, siano reputati degni di doppio onore, specialmente quelli che si affaticano nella predicazione e nell'insegnamento;</p>
<p class="C5 V18">infatti la Scrittura dice: «Non mettere la museruola al bue che trebbia»; e: «L'operaio è degno del suo salario».</p>
<p class="C5 V19">Non ricevere accuse contro un anziano, se non vi sono due o tre testimoni.</p>
<p class="C5 V20">Quelli che peccano, riprendili in presenza di tutti, perché anche gli altri abbiano timore.</p>
<p class="C5 V21">Ti scongiuro, davanti a Dio, a Cristo Gesù e agli angeli eletti, di osservare queste cose senza pregiudizi, e di non fare nulla con parzialità.</p>
<p class="C5 V22">Non imporre con troppa fretta le mani a nessuno, e non partecipare ai peccati altrui; consèrvati puro.</p>
<p class="C5 V23">Non continuare a bere acqua soltanto, ma prendi un po' di vino a causa del tuo stomaco e delle tue frequenti indisposizioni.</p>
<p class="C5 V24">I peccati di alcune persone sono manifesti prima ancora del giudizio; di altre, invece, si conosceranno in seguito.</p>
<p class="C5 V25">Così pure, anche le opere buone sono manifeste; e quelle che non lo sono, non possono rimanere nascoste.</p>
<p class="C6 V1">Tutti quelli che sono sotto il giogo della schiavitù, stimino i loro padroni degni di ogni onore, perché il nome di Dio e la dottrina non vengano bestemmiati.</p>
<p class="C6 V2">Quelli che hanno padroni credenti, non li disprezzino perché sono fratelli, ma li servano con maggiore impegno, perché quelli che beneficiano del loro servizio sono fedeli e amati. Insegna queste cose e raccomandale.</p>
<p class="C6 V3">Se qualcuno insegna una dottrina diversa e non si attiene alle sane parole del Signore nostro Gesù Cristo e alla dottrina che è conforme alla pietà,</p>
<p class="C6 V4">è un orgoglioso e non sa nulla; ma si fissa su questioni e dispute di parole, dalle quali nascono invidia, contese, maldicenza, cattivi sospetti,</p>
<p class="C6 V5">acerbe discussioni di persone corrotte di mente e prive della verità, le quali considerano la pietà come una fonte di guadagno.</p>
<p class="C6 V6">La pietà, con animo contento del proprio stato, è un grande guadagno.</p>
<p class="C6 V7">Infatti non abbiamo portato nulla nel mondo, e neppure possiamo portarne via nulla;</p>
<p class="C6 V8">ma avendo di che nutrirci e di che coprirci, saremo di questo contenti.</p>
<p class="C6 V9">Invece quelli che vogliono arricchire cadono vittime di tentazioni, di inganni e di molti desideri insensati e funesti, che affondano gli uomini nella rovina e nella perdizione.</p>
<p class="C6 V10">Infatti l'amore del denaro è radice di ogni specie di mali; e alcuni che vi si sono dati, si sono sviati dalla fede e si sono procurati molti dolori.</p>
<p class="C6 V11">Ma tu, uomo di Dio, fuggi queste cose, e ricerca la giustizia, la pietà, la fede, l'amore, la costanza e la mansuetudine.</p>
<p class="C6 V12">Combatti il buon combattimento della fede, afferra la vita eterna alla quale sei stato chiamato e in vista della quale hai fatto quella bella confessione di fede in presenza di molti testimoni.</p>
<p class="C6 V13">Al cospetto di Dio che dà vita a tutte le cose, e di Cristo Gesù che rese testimonianza davanti a Ponzio Pilato con quella bella confessione di fede,</p>
<p class="C6 V14">ti ordino di osservare questo comandamento da uomo senza macchia, irreprensibile, fino all'apparizione del nostro Signore Gesù Cristo,</p>
<p class="C6 V15">la quale sarà a suo tempo manifestata dal beato e unico sovrano, il Re dei re e Signore dei signori,</p>
<p class="C6 V16">il solo che possiede l'immortalità e che abita una luce inaccessibile; che nessun uomo ha visto né può vedere; a lui siano onore e potenza eterna. Amen.</p>
<p class="C6 V17">Ai ricchi in questo mondo ordina di non essere d'animo orgoglioso, di non riporre la loro speranza nell'incertezza delle ricchezze, ma in Dio, che ci fornisce abbondantemente di ogni cosa perché ne godiamo;</p>
<p class="C6 V18">di far del bene, d'arricchirsi di opere buone, di essere generosi nel donare, pronti a dare,</p>
<p class="C6 V19">così da mettersi da parte un tesoro ben fondato per l'avvenire, per ottenere la vera vita.</p>
<p class="C6 V20">O Timoteo, custodisci il deposito; evita i discorsi vuoti e profani e le obiezioni di quella che falsamente si chiama scienza;</p>
<p class="C6 V21">alcuni di quelli che la professano si sono allontanati dalla fede. La grazia sia con voi.</p>
</div>
</div>
<div class="edizione LECTIO">
<div class="libro 1Tm">
<p class="CCAPITOLO VVERSO">TESTO</p>
</div>
</div>
</div>
</body>
</html>
