<html>
<head>
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="XBIBBIA.css" />
<script type="text/javascript" src="XBIBBIA.js"></script>
<title>VERBUM</title>
</head>
<body>
<div id="sopra" class="testa">
<table><tr>
<td><input id="libro"    type="text" size="4" value="X" readonly onclick="books()"></td>
<td><input id="capitolo" type="text" size="2" value="1"></td>
<td><input id="verso"    type="text" size="2" value=""></td>
<td><input id="trova"    type="submit" value="TROVA" onclick="trova()"></td>
<td><input id="avanti"   type="submit" value=">>>" onclick="next()"></td>
</tr></table>
</div>
<div id="leggo" class="centro">LEGGO</div>
<div id="sotto" class="piede">Verbum caro factum est</div>
<div id="verbum">
<div id="sigla">Gna</div>
<div class="edizione CEI2008">
<div class="libro Gna">
<p class="CCAPITOLO VVERSO">TESTO</p>
<p class="C1 V1">Fu rivolta a Giona, figlio di Amittài, questa parola del Signore: </p>
<p class="C1 V2">«Àlzati, va’ a Ninive, la grande città, e in essa proclama che la loro malvagità è salita fino a me».</p>
<p class="C1 V3">Giona invece si mise in cammino per fuggire a Tarsis, lontano dal Signore. Scese a Giaffa, dove trovò una nave diretta a Tarsis. Pagato il prezzo del trasporto, s’imbarcò con loro per Tarsis, lontano dal Signore.</p>
<p class="C1 V4">Ma il Signore scatenò sul mare un forte vento e vi fu in mare una tempesta così grande che la nave stava per sfasciarsi.</p>
<p class="C1 V5">I marinai, impauriti, invocarono ciascuno il proprio dio e gettarono in mare quanto avevano sulla nave per alleggerirla. Intanto Giona, sceso nel luogo più in basso della nave, si era coricato e dormiva profondamente.</p>
<p class="C1 V6">Gli si avvicinò il capo dell’equipaggio e gli disse: «Che cosa fai così addormentato? Àlzati, invoca il tuo Dio! Forse Dio si darà pensiero di noi e non periremo».</p>
<p class="C1 V7">Quindi dissero fra di loro: «Venite, tiriamo a sorte per sapere chi ci abbia causato questa sciagura». Tirarono a sorte e la sorte cadde su Giona.</p>
<p class="C1 V8">Gli domandarono: «Spiegaci dunque chi sia la causa di questa sciagura. Qual è il tuo mestiere? Da dove vieni? Qual è il tuo paese? A quale popolo appartieni?».</p>
<p class="C1 V9">Egli rispose: «Sono Ebreo e venero il Signore, Dio del cielo, che ha fatto il mare e la terra».</p>
<p class="C1 V10">Quegli uomini furono presi da grande timore e gli domandarono: «Che cosa hai fatto?». Infatti erano venuti a sapere che egli fuggiva lontano dal Signore, perché lo aveva loro raccontato.</p>
<p class="C1 V11">Essi gli dissero: «Che cosa dobbiamo fare di te perché si calmi il mare, che è contro di noi?». Infatti il mare infuriava sempre più.</p>
<p class="C1 V12">Egli disse loro: «Prendetemi e gettatemi in mare e si calmerà il mare che ora è contro di voi, perché io so che questa grande tempesta vi ha colto per causa mia».</p>
<p class="C1 V13">Quegli uomini cercavano a forza di remi di raggiungere la spiaggia, ma non ci riuscivano, perché il mare andava sempre più infuriandosi contro di loro.</p>
<p class="C1 V14">Allora implorarono il Signore e dissero: «Signore, fa’ che noi non periamo a causa della vita di quest’uomo e non imputarci il sangue innocente, poiché tu, Signore, agisci secondo il tuo volere».</p>
<p class="C1 V15">Presero Giona e lo gettarono in mare e il mare placò la sua furia.</p>
<p class="C1 V16">Quegli uomini ebbero un grande timore del Signore, offrirono sacrifici al Signore e gli fecero promesse. </p>
<p class="C2 V1">Ma il Signore dispose che un grosso pesce inghiottisse Giona; Giona restò nel ventre del pesce tre giorni e tre notti.</p>
<p class="C2 V2">Dal ventre del pesce Giona pregò il Signore, suo Dio,</p>
<p class="C2 V3">e disse: «Nella mia angoscia ho invocato il Signore ed egli mi ha risposto; dal profondo degli inferi ho gridato e tu hai ascoltato la mia voce.</p>
<p class="C2 V4">Mi hai gettato nell’abisso, nel cuore del mare, e le correnti mi hanno circondato; tutti i tuoi flutti e le tue onde sopra di me sono passati.</p>
<p class="C2 V5">Io dicevo: “Sono scacciato lontano dai tuoi occhi; eppure tornerò a guardare il tuo santo tempio”.</p>
<p class="C2 V6">Le acque mi hanno sommerso fino alla gola, l’abisso mi ha avvolto, l’alga si è avvinta al mio capo.</p>
<p class="C2 V7">Sono sceso alle radici dei monti, la terra ha chiuso le sue spranghe dietro a me per sempre. Ma tu hai fatto risalire dalla fossa la mia vita, Signore, mio Dio.</p>
<p class="C2 V8">Quando in me sentivo venir meno la vita, ho ricordato il Signore. La mia preghiera è giunta fino a te, fino al tuo santo tempio.</p>
<p class="C2 V9">Quelli che servono idoli falsi abbandonano il loro amore.</p>
<p class="C2 V10">Ma io con voce di lode offrirò a te un sacrificio e adempirò il voto che ho fatto; la salvezza viene dal Signore».</p>
<p class="C2 V11">E il Signore parlò al pesce ed esso rigettò Giona sulla spiaggia. </p>
<p class="C3 V1">Fu rivolta a Giona una seconda volta questa parola del Signore: </p>
<p class="C3 V2">«Àlzati, va’ a Ninive, la grande città, e annuncia loro quanto ti dico».</p>
<p class="C3 V3">Giona si alzò e andò a Ninive secondo la parola del Signore. Ninive era una città molto grande, larga tre giornate di cammino.</p>
<p class="C3 V4">Giona cominciò a percorrere la città per un giorno di cammino e predicava: «Ancora quaranta giorni e Ninive sarà distrutta».</p>
<p class="C3 V5">I cittadini di Ninive credettero a Dio e bandirono un digiuno, vestirono il sacco, grandi e piccoli.</p>
<p class="C3 V6">Giunta la notizia fino al re di Ninive, egli si alzò dal trono, si tolse il manto, si coprì di sacco e si mise a sedere sulla cenere.</p>
<p class="C3 V7">Per ordine del re e dei suoi grandi fu poi proclamato a Ninive questo decreto: «Uomini e animali, armenti e greggi non gustino nulla, non pascolino, non bevano acqua.</p>
<p class="C3 V8">Uomini e animali si coprano di sacco, e Dio sia invocato con tutte le forze; ognuno si converta dalla sua condotta malvagia e dalla violenza che è nelle sue mani.</p>
<p class="C3 V9">Chi sa che Dio non cambi, si ravveda, deponga il suo ardente sdegno e noi non abbiamo a perire!».</p>
<p class="C3 V10">Dio vide le loro opere, che cioè si erano convertiti dalla loro condotta malvagia, e Dio si ravvide riguardo al male che aveva minacciato di fare loro e non lo fece. </p>
<p class="C4 V1">Ma Giona ne provò grande dispiacere e ne fu sdegnato.</p>
<p class="C4 V2">Pregò il Signore: «Signore, non era forse questo che dicevo quand’ero nel mio paese? Per questo motivo mi affrettai a fuggire a Tarsis; perché so che tu sei un Dio misericordioso e pietoso, lento all’ira, di grande amore e che ti ravvedi riguardo al male minacciato.</p>
<p class="C4 V3">Or dunque, Signore, toglimi la vita, perché meglio è per me morire che vivere!».</p>
<p class="C4 V4">Ma il Signore gli rispose: «Ti sembra giusto essere sdegnato così?».</p>
<p class="C4 V5">Giona allora uscì dalla città e sostò a oriente di essa. Si fece lì una capanna e vi si sedette dentro, all’ombra, in attesa di vedere ciò che sarebbe avvenuto nella città.</p>
<p class="C4 V6">Allora il Signore Dio fece crescere una pianta di ricino al di sopra di Giona, per fare ombra sulla sua testa e liberarlo dal suo male. Giona provò una grande gioia per quel ricino.</p>
<p class="C4 V7">Ma il giorno dopo, allo spuntare dell’alba, Dio mandò un verme a rodere la pianta e questa si seccò.</p>
<p class="C4 V8">Quando il sole si fu alzato, Dio fece soffiare un vento d’oriente, afoso. Il sole colpì la testa di Giona, che si sentì venire meno e chiese di morire, dicendo: «Meglio per me morire che vivere».</p>
<p class="C4 V9">Dio disse a Giona: «Ti sembra giusto essere così sdegnato per questa pianta di ricino?». Egli rispose: «Sì, è giusto; ne sono sdegnato da morire!».</p>
<p class="C4 V10">Ma il Signore gli rispose: «Tu hai pietà per quella pianta di ricino per cui non hai fatto nessuna fatica e che tu non hai fatto spuntare, che in una notte è cresciuta e in una notte è perita!</p>
<p class="C4 V11">E io non dovrei avere pietà di Ninive, quella grande città, nella quale vi sono più di centoventimila persone, che non sanno distinguere fra la mano destra e la sinistra, e una grande quantità di animali?».   </p>
</div>
</div>
<div class="edizione CEI1974">
<div class="libro Gna">
<p class="CCAPITOLO VVERSO">TESTO</p>
<p class="C1 V1">Fu rivolta a Giona figlio di Amittai questa parola del Signore:</p>
<p class="C1 V2">«Alzati, va' a Ninive la grande città e in essa proclama che la loro malizia è salita fino a me».</p>
<p class="C1 V3">Giona però si mise in cammino per fuggire a Tarsis, lontano dal Signore. Scese a Giaffa, dove trovò una nave diretta a Tarsis. Pagato il prezzo del trasporto, s'imbarcò con loro per Tarsis, lontano dal Signore.</p>
<p class="C1 V4">Ma il Signore scatenò sul mare un forte vento e ne venne in mare una tempesta tale che la nave stava per sfasciarsi.</p>
<p class="C1 V5">I marinai impauriti invocavano ciascuno il proprio dio e gettarono a mare quanto avevano sulla nave per alleggerirla. Intanto Giona, sceso nel luogo più riposto della nave, si era coricato e dormiva profondamente.</p>
<p class="C1 V6">Gli si avvicinò il capo dell'equipaggio e gli disse: «Che cos'hai così addormentato? Alzati, invoca il tuo Dio! Forse Dio si darà pensiero di noi e non periremo».</p>
<p class="C1 V7">Quindi dissero fra di loro: «Venite, gettiamo le sorti per sapere per colpa di chi ci è capitata questa sciagura». Tirarono a sorte e la sorte cadde su Giona.</p>
<p class="C1 V8">Gli domandarono: «Spiegaci dunque per causa di chi abbiamo questa sciagura. Qual è il tuo mestiere? Da dove vieni? Qual è il tuo paese? A quale popolo appartieni?».</p>
<p class="C1 V9">Egli rispose: «Sono Ebreo e venero il Signore Dio del cielo, il quale ha fatto il mare e la terra».</p>
<p class="C1 V10">Quegli uomini furono presi da grande timore e gli domandarono: «Che cosa hai fatto?». Quegli uomini infatti erano venuti a sapere che egli fuggiva il Signore, perché lo aveva loro raccontato.</p>
<p class="C1 V11">Essi gli dissero: «Che cosa dobbiamo fare di te perché si calmi il mare, che è contro di noi?». Infatti il mare infuriava sempre più.</p>
<p class="C1 V12">Egli disse loro: «Prendetemi e gettatemi in mare e si calmerà il mare che ora è contro di voi, perché io so che questa grande tempesta vi ha colto per causa mia».</p>
<p class="C1 V13">Quegli uomini cercavano a forza di remi di raggiungere la spiaggia, ma non ci riuscivano perché il mare andava sempre più crescendo contro di loro.</p>
<p class="C1 V14">Allora implorarono il Signore e dissero: «Signore, fa' che noi non periamo a causa della vita di questo uomo e non imputarci il sangue innocente poiché tu, Signore, agisci secondo il tuo volere».</p>
<p class="C1 V15">Presero Giona e lo gettarono in mare e il mare placò la sua furia.</p>
<p class="C1 V16">Quegli uomini ebbero un grande timore del Signore, offrirono sacrifici al Signore e fecero voti.</p>
<p class="C2 V1">Ma il Signore dispose che un grosso pesce inghiottisse Giona; Giona restò nel ventre del pesce tre giorni e tre notti.</p>
<p class="C2 V2">Dal ventre del pesce Giona pregò il Signore suo Dio</p>
<p class="C2 V3">e disse: «Nella mia angoscia ho invocato il Signore ed egli mi ha esaudito; dal profondo degli inferi ho gridato e tu hai ascoltato la mia voce.</p>
<p class="C2 V4">Mi hai gettato nell'abisso, nel cuore del mare e le correnti mi hanno circondato; tutti i tuoi flutti e le tue onde sono passati sopra di me.</p>
<p class="C2 V5">Io dicevo: Sono scacciato lontano dai tuoi occhi; eppure tornerò a guardare il tuo santo tempio.</p>
<p class="C2 V6">Le acque mi hanno sommerso fino alla gola, l'abisso mi ha avvolto, l'alga si è avvinta al mio capo.</p>
<p class="C2 V7">Sono sceso alle radici dei monti, la terra ha chiuso le sue spranghe dietro a me per sempre. Ma tu hai fatto risalire dalla fossa la mia vita, Signore mio Dio.</p>
<p class="C2 V8">Quando in me sentivo venir meno la vita, ho ricordato il Signore. La mia preghiera è giunta fino a te, fino alla tua santa dimora.</p>
<p class="C2 V9">Quelli che onorano vane nullità abbandonano il loro amore.</p>
<p class="C2 V10">Ma io con voce di lode offrirò a te un sacrificio e adempirò il voto che ho fatto; la salvezza viene dal Signore».</p>
<p class="C2 V11">E il Signore comandò al pesce ed esso rigettò Giona sull'asciutto.</p>
<p class="C3 V1">Fu rivolta a Giona una seconda volta questa parola del Signore:</p>
<p class="C3 V2">«Alzati, va' a Ninive la grande città e annunzia loro quanto ti dirò».</p>
<p class="C3 V3">Giona si alzò e andò a Ninive secondo la parola del Signore. Ninive era una città molto grande, di tre giornate di cammino.</p>
<p class="C3 V4">Giona cominciò a percorrere la città, per un giorno di cammino e predicava: «Ancora quaranta giorni e Ninive sarà distrutta».</p>
<p class="C3 V5">I cittadini di Ninive credettero a Dio e bandirono un digiuno, vestirono il sacco, dal più grande al più piccolo.</p>
<p class="C3 V6">Giunta la notizia fino al re di Ninive, egli si alzò dal trono, si tolse il manto, si coprì di sacco e si mise a sedere sulla cenere.</p>
<p class="C3 V7">Poi fu proclamato in Ninive questo decreto, per ordine del re e dei suoi grandi: «Uomini e animali, grandi e piccoli, non gustino nulla, non pascolino, non bevano acqua.</p>
<p class="C3 V8">Uomini e bestie si coprano di sacco e si invochi Dio con tutte le forze; ognuno si converta dalla sua condotta malvagia e dalla violenza che è nelle sue mani.</p>
<p class="C3 V9">Chi sa che Dio non cambi, si impietosisca, deponga il suo ardente sdegno sì che noi non moriamo?».</p>
<p class="C3 V10">Dio vide le loro opere, che cioè si erano convertiti dalla loro condotta malvagia, e Dio si impietosì riguardo al male che aveva minacciato di fare loro e non lo fece.</p>
<p class="C4 V1">Ma Giona ne provò grande dispiacere e ne fu indispettito.</p>
<p class="C4 V2">Pregò il Signore: «Signore, non era forse questo che dicevo quand'ero nel mio paese? Per ciò mi affrettai a fuggire a Tarsis; perché so che tu sei un Dio misericordioso e clemente, longanime, di grande amore e che ti lasci impietosire riguardo al male minacciato.</p>
<p class="C4 V3">Or dunque, Signore, toglimi la vita, perché meglio è per me morire che vivere!».</p>
<p class="C4 V4">Ma il Signore gli rispose: «Ti sembra giusto essere sdegnato così?».</p>
<p class="C4 V5">Giona allora uscì dalla città e sostò a oriente di essa. Si fece lì un riparo di frasche e vi si mise all'ombra in attesa di vedere ciò che sarebbe avvenuto nella città.</p>
<p class="C4 V6">Allora il Signore Dio fece crescere una pianta di ricino al di sopra di Giona per fare ombra sulla sua testa e liberarlo dal suo male. Giona provò una grande gioia per quel ricino.</p>
<p class="C4 V7">Ma il giorno dopo, allo spuntar dell'alba, Dio mandò un verme a rodere il ricino e questo si seccò.</p>
<p class="C4 V8">Quando il sole si fu alzato, Dio fece soffiare un vento d'oriente, afoso. Il sole colpì la testa di Giona, che si sentì venir meno e chiese di morire, dicendo: «Meglio per me morire che vivere».</p>
<p class="C4 V9">Dio disse a Giona: «Ti sembra giusto essere così sdegnato per una pianta di ricino?». Egli rispose: «Sì, è giusto; ne sono sdegnato al punto da invocare la morte!».</p>
<p class="C4 V10">Ma il Signore gli rispose: «Tu ti dai pena per quella pianta di ricino per cui non hai fatto nessuna fatica e che tu non hai fatto spuntare, che in una notte è cresciuta e in una notte è perita:</p>
<p class="C4 V11">e io non dovrei aver pietà di Ninive, quella grande città, nella quale sono più di centoventimila persone, che non sanno distinguere fra la mano destra e la sinistra, e una grande quantità di animali?».</p>
</div>
</div>
<div class="edizione DIODATI">
<div class="libro Gna">
<p class="CCAPITOLO VVERSO">TESTO</p>
<p class="C1 V1">E la parola dell'Eterno fu rivolta a Giona, figlio di Amittai, dicendo:</p>
<p class="C1 V2">«Lèvati va' a Ninive, la grande città e predica contro di lei, perché la loro malvagità è salita davanti a me».</p>
<p class="C1 V3">Ma Giona si levò per fuggire a Tarshish, lontano dalla presenza dell'Eterno. Cosí scese a Giaffa, dove trovò una nave che andava a Tarshish. Pagò il prezzo stabilito e s'imbarcò per andare con loro a Tarshish, lontano dalla presenza dell'Eterno.</p>
<p class="C1 V4">Ma l'Eterno scatenò un forte vento sul mare e si levò una grande tempesta sul mare, sicché la nave minacciava di sfasciarsi.</p>
<p class="C1 V5">I marinai spaventati, gridarono ciascuno al proprio dio e gettarono in mare il carico che era sulla nave per alleggerirla. Intanto Giona era sceso nelle parti piú recondite della nave, si era coricato e dormiva profondamente.</p>
<p class="C1 V6">Il capitano gli si avvicinò e gli disse: «Che fai cosí profondamente addormentato? Alzati, invoca il tuo DIO! Forse DIO si darà pensiero di noi e non periremo».</p>
<p class="C1 V7">Poi si dissero l'un l'altro: «Venite gettiamo le sorti per sapere a causa di chi ci è venuta addosso questa sciagura». Cosí gettarono le sorti e la sorte cadde su Giona.</p>
<p class="C1 V8">Allora gli chiesero: «Spiegaci dunque per causa di chi ci è venuta addosso questa sciagura. Qual è il tuo mestiere? Da dove vieni? Qual è il tuo paese? A quale popolo appartieni?».</p>
<p class="C1 V9">Egli rispose loro: «Io sono un Ebreo e temo l'Eterno il DIO del cielo, che ha fatto il mare e la terra ferma».</p>
<p class="C1 V10">Allora quegli uomini furono presi da grande spavento e gli dissero: «Perché hai fatto questo?». Essi infatti si erano resi conto che egli fuggiva lontano dalla presenza dell'Eterno perché lo aveva loro detto.</p>
<p class="C1 V11">Essi gli dissero: «Cosa dobbiamo farti perché il mare si calmi per noi?». Il mare infatti si faceva sempre piú tempestoso.</p>
<p class="C1 V12">Egli rispose loro: «Prendetemi e gettatemi in mare e il mare si calmerà per voi, perché io so che questa grande tempesta vi è venuta addosso per causa mia».</p>
<p class="C1 V13">Tuttavia quegli uomini remavano con forza per riportare la nave a terra, ma non riuscivano, perché il mare si faceva sempre piú tempestoso contro di loro.</p>
<p class="C1 V14">Perciò gridarono all'Eterno e dissero: «Deh, o Eterno, non lasciare che periamo per la vita di questo uomo e non renderci colpevoli di sangue innocente, perché tu, o Eterno, hai fatto come hai voluto».</p>
<p class="C1 V15">Quindi presero Giona e lo gettarono in mare, e la furia del mare si calmò.</p>
<p class="C1 V16">Quegli uomini allora, presi da un gran timore dell'Eterno, offrirono un sacrificio all'Eterno e fecero voti.</p>
<p class="C1 V17">(2:1) Ora l'Eterno aveva preparato un grosso pesce perché inghiottisse Giona; e Giona fu nel ventre del pesce tre giorni e tre notti.</p>
<p class="C2 V1">(2:2) Allora Giona pregò l'Eterno, il suo DIO, dal ventre del pesce e disse:</p>
<p class="C2 V2">(2:3) «Nella mia sventura ho gridato all'Eterno ed egli mi ha risposto dal grembo dello Sceol, ho gridato e tu hai udito la mia voce.</p>
<p class="C2 V3">(2:4) Mi hai gettato in un luogo profondo, nel cuore dei mari, la corrente mi ha circondato e tutti i tuoi flutti e le tue onde mi sono passati sopra.</p>
<p class="C2 V4">(2:5) Allora ho detto: Sono stato scacciato dalla tua presenza. Eppure guarderò ancora verso il tuo santo tempio.</p>
<p class="C2 V5">(2:6) Le acque mi hanno circondato fino all'anima, l'abisso mi ha avvolto, le alghe si sono avvolte intorno al mio capo.</p>
<p class="C2 V6">(2:7) Sono disceso fino alle fondamenta dei monti, la terra chiuse le sue sbarre dietro a me per sempre, ma tu hai fatto risalire la mia vita dalla fossa, o Eterno, mio DIO.</p>
<p class="C2 V7">(2:8) Quando la mia anima veniva meno dentro di me, mi sono ricordato dell'Eterno, e la mia preghiera è giunta fino a te, nel tuo santo tempio.</p>
<p class="C2 V8">(2:9) Quelli che riguardano alle vanità bugiarde abbandonano la fonte stessa della loro grazia.</p>
<p class="C2 V9">(2:10) Ma io con voci di lode ti offrirò sacrifici a e adempirò i voti che ho fatto. La salvezza, appartiene all'Eterno».</p>
<p class="C2 V10">(2:11) Allora l'Eterno parlò al pesce e il pesce vomitò Giona sull'asciutto.</p>
<p class="C3 V1">La parola dell'Eterno fu rivolta a Giona per la seconda volta, dicendo:</p>
<p class="C3 V2">«Lèvati, va' a Ninive, la grande città, e proclama ad essa il messaggio che ti comando».</p>
<p class="C3 V3">Cosí Giona si levò e andò a Ninive secondo la parola dell'Eterno. Or Ninive, era una città molto grande davanti a Dio, di tre giornate di cammino.</p>
<p class="C3 V4">Giona cominciò a inoltrarsi nella città per il cammino di una giornata e predicando diceva: «Ancora quaranta giorni e Ninive sarà distrutta».</p>
<p class="C3 V5">Allora i Niniviti a credettero a DIO, proclamarono un digiuno e si vestirono di sacco, dal piú grande al piú piccolo di loro.</p>
<p class="C3 V6">Quando la notizia giunse al re di Ninive, egli si alzò dal trono, si tolse il manto, si coprí di sacco e si mise a sedere sulla cenere.</p>
<p class="C3 V7">Per decreto del re e dei suoi grandi fece quindi proclamare e divulgare in Ninive un ordine che diceva: «Uomini e bestie, armenti e greggi non assaggino nulla, non mangino cibo e non bevano acqua;</p>
<p class="C3 V8">ma uomini e bestie si coprano di sacco e gridino a DIO con forza; ognuno si converta dalla sua via malvagia e dalla violenza che è nelle sue mani.</p>
<p class="C3 V9">Chi sa che DIO non si volga, non si penta e metta da parte la sua ira ardente e cosí noi non periamo».</p>
<p class="C3 V10">Quando DIO vide ciò che facevano e cioè che si convertivano dalla loro via malvagia, DIO si pentí del male che aveva detto di far loro e non lo fece.</p>
<p class="C4 V1">Ma questo dispiacque molto a Giona, che si adirò.</p>
<p class="C4 V2">Cosí egli pregò l'Eterno, dicendo: «Deh, o Eterno, non era forse questo che dicevo quand'ero ancora nel mio paese? Per questo sono fuggito in precedenza a Tarshish, perché sapevo che sei un Dio misericordioso e pieno di compassione lento all'ira e di gran benignità, e che ti penti del male minacciato.</p>
<p class="C4 V3">Or dunque, o Eterno, ti prego, toglimi la vita, perché per me è meglio morire che vivere».</p>
<p class="C4 V4">Ma l'Eterno gli disse: «Ti pare giusto adirarti così?».</p>
<p class="C4 V5">Allora Giona uscí dalla città e si mise a sedere a est della città, là si fece una capanna e vi sedette sotto, all'ombra, per poter vedere ciò che sarebbe successo alla città.</p>
<p class="C4 V6">Allora l'Eterno Dio preparò una pianta che crebbe al di sopra di Giona per fare ombra al suo capo e liberarlo del suo male; e Giona provò una grandissima gioia per quella pianta.</p>
<p class="C4 V7">Allo spuntar dell'alba del giorno seguente DIO preparò un verme che colpí la pianta, e questa si seccò.</p>
<p class="C4 V8">Quando si levò il sole DIO procurò un afoso vento orientale, e il sole picchiò sul capo di Giona, che si sentí venir meno e chiese di morire, dicendo: «Per me è meglio morire che vivere».</p>
<p class="C4 V9">DIO disse a Giona: «Ti pare giusto adirarti cosí per la pianta?». Egli rispose: «Sí, è giusto per me adirarmi fino alla morte».</p>
<p class="C4 V10">Ma l'Eterno disse: «Tu hai avuto compassione per la pianta per cui non hai faticato né hai fatto crescere, e che in una notte è cresciuta e in una notte è perita.</p>
<p class="C4 V11">E non dovrei io aver compassione di Ninive, la grande città, nella quale ci sono centoventimila persone che non sanno distinguere la loro destra dalla loro sinistra, e una grande quantità di bestiame?».</p>
</div>
</div>
<div class="edizione RIVEDUTA">
<div class="libro Gna">
<p class="CCAPITOLO VVERSO">TESTO</p>
<p class="C1 V1">La parola del SIGNORE fu rivolta a Giona, figlio di Amittai, in questi termini:</p>
<p class="C1 V2">«Alzati, va' a Ninive, la gran città, e proclama contro di lei che la loro malvagità è salita fino a me».</p>
<p class="C1 V3">Ma Giona si mise in viaggio per fuggire a Tarsis, lontano dalla presenza del SIGNORE. Scese a Giaffa, dove trovò una nave diretta a Tarsis e, pagato il prezzo del suo viaggio, si imbarcò per andare con loro a Tarsis, lontano dalla presenza del SIGNORE.</p>
<p class="C1 V4">Il SIGNORE scatenò un gran vento sul mare, e vi fu sul mare una tempesta così forte che la nave era sul punto di sfasciarsi.</p>
<p class="C1 V5">I marinai ebbero paura e invocarono ciascuno il proprio dio e gettarono a mare il carico di bordo, per alleggerire la nave. Giona, invece, era sceso in fondo alla nave, si era coricato e dormiva profondamente.</p>
<p class="C1 V6">Il capitano gli si avvicinò e gli disse: «Che fai qui? Dormi? Alzati, invoca il tuo dio! Forse egli si darà pensiero di noi e non periremo».</p>
<p class="C1 V7">Poi si dissero l'un l'altro: «Venite, tiriamo a sorte e sapremo per causa di chi ci capita questa disgrazia». Tirarono a sorte e la sorte cadde su Giona.</p>
<p class="C1 V8">Allora gli dissero: «Spiegaci dunque per causa di chi ci capita questa disgrazia! Qual è il tuo mestiere? Da dove vieni? Qual è il tuo paese? A quale popolo appartieni?»</p>
<p class="C1 V9">Egli rispose loro: «Sono Ebreo e temo il SIGNORE, Dio del cielo, che ha fatto il mare e la terraferma».</p>
<p class="C1 V10">Allora quegli uomini furono presi da grande spavento e gli domandarono: «Perché hai fatto questo?» Quegli uomini infatti sapevano che egli fuggiva lontano dalla presenza del SIGNORE, perché egli li aveva messi al corrente della cosa.</p>
<p class="C1 V11">Poi gli dissero: «Che dobbiamo fare di te perché il mare si calmi per noi?» Il mare infatti si faceva sempre più tempestoso.</p>
<p class="C1 V12">Egli rispose: «Prendetemi e gettatemi in mare, e il mare si calmerà per voi; perché io so che questa gran tempesta vi piomba addosso per causa mia».</p>
<p class="C1 V13">Tuttavia quegli uomini remavano con forza per raggiungere la riva; ma non riuscivano, perché il mare si faceva sempre più tempestoso e minaccioso.</p>
<p class="C1 V14">Allora gridarono al SIGNORE e dissero: «SIGNORE, non lasciarci perire per risparmiare la vita di quest'uomo e non accusarci del sangue innocente; poiché tu, SIGNORE, hai fatto come ti è piaciuto».</p>
<p class="C1 V15">Poi presero Giona, lo gettarono in mare e la furia del mare si calmò.</p>
<p class="C1 V16">Allora quegli uomini furono presi da un grande timore del SIGNORE; offrirono un sacrificio al SIGNORE e fecero dei voti.</p>
<p class="C1 V17">Il SIGNORE fece venire un gran pesce per inghiottire Giona: Giona rimase nel ventre del pesce tre giorni e tre notti.</p>
<p class="C2 V1">Dal ventre del pesce Giona pregò il SIGNORE, il suo Dio, e disse:</p>
<p class="C2 V2">«Io ho gridato al SIGNORE, dal fondo della mia angoscia, ed egli mi ha risposto; dalla profondità del soggiorno dei morti ho gridato e tu hai udito la mia voce.</p>
<p class="C2 V3">Tu mi hai gettato nell'abisso, nel cuore del mare; la corrente mi ha circondato, tutte le tue onde e tutti i tuoi flutti mi hanno travolto.</p>
<p class="C2 V4">Io dicevo: "Sono cacciato lontano dal tuo sguardo! Come potrei vedere ancora il tuo tempio santo?"</p>
<p class="C2 V5">Le acque mi hanno sommerso; l'abisso mi ha inghiottito; le alghe si sono attorcigliate alla mia testa.</p>
<p class="C2 V6">Sono sprofondato fino alle radici dei monti; la terra ha chiuso le sue sbarre su di me per sempre; ma tu mi hai fatto risalire dalla fossa, o SIGNORE, mio Dio!</p>
<p class="C2 V7">Quando la vita veniva meno in me, io mi sono ricordato del SIGNORE e la mia preghiera è giunta fino a te, nel tuo tempio santo.</p>
<p class="C2 V8">Quelli che onorano gli idoli vani allontanano da sé la grazia;</p>
<p class="C2 V9">ma io ti offrirò sacrifici, con canti di lode; adempirò i voti che ho fatto. La salvezza viene dal SIGNORE».</p>
<p class="C2 V10">E il SIGNORE diede ordine al pesce, e il pesce vomitò Giona sulla terraferma.</p>
<p class="C3 V1">La parola del SIGNORE fu rivolta a Giona, per la seconda volta, in questi termini:</p>
<p class="C3 V2">«Alzati, va' a Ninive, la gran città, e proclama loro quello che io ti comando».</p>
<p class="C3 V3">Giona partì e andò a Ninive, come il SIGNORE aveva ordinato. Ninive era una città grande davanti a Dio; ci volevano tre giorni di cammino per attraversarla.</p>
<p class="C3 V4">Giona cominciò a inoltrarsi nella città per una giornata di cammino e proclamava: «Ancora quaranta giorni, e Ninive sarà distrutta!»</p>
<p class="C3 V5">I Niniviti credettero a Dio, proclamarono un digiuno, e si vestirono di sacchi, tutti, dal più grande al più piccolo.</p>
<p class="C3 V6">E poiché la notizia era giunta al re di Ninive, questi si alzò dal trono, si tolse il mantello di dosso, si coprì di sacco e si mise seduto sulla cenere.</p>
<p class="C3 V7">Poi, per decreto del re e dei suoi grandi, fu reso noto in Ninive un ordine di questo tipo: «Uomini e animali, armenti e greggi, non assaggino nulla; non vadano al pascolo e non bevano acqua;</p>
<p class="C3 V8">uomini e animali si coprano di sacco e gridino a Dio con forza; ognuno si converta dalla sua malvagità e dalla violenza compiuta dalle sue mani.</p>
<p class="C3 V9">Forse Dio si ricrederà, si pentirà e spegnerà la sua ira ardente, così che noi non periamo».</p>
<p class="C3 V10">Dio vide ciò che facevano, vide che si convertivano dalla loro malvagità, e si pentì del male che aveva minacciato di far loro; e non lo fece.</p>
<p class="C4 V1">Giona ne provò gran dispiacere, e ne fu irritato.</p>
<p class="C4 V2">Allora pregò e disse: «O SIGNORE, non era forse questo che io dicevo, mentre ero ancora nel mio paese? Perciò mi affrettai a fuggire a Tarsis. Sapevo infatti che tu sei un Dio misericordioso, pietoso, lento all'ira e di gran bontà e che ti penti del male minacciato.</p>
<p class="C4 V3">Perciò, SIGNORE, ti prego, riprenditi la mia vita; poiché per me è meglio morire piuttosto che vivere».</p>
<p class="C4 V4">Il SIGNORE gli disse: «Fai bene a irritarti così?»</p>
<p class="C4 V5">Poi Giona uscì dalla città e si mise seduto a oriente della città; là si fece una capanna e si riparò alla sua ombra, per poter vedere quello che sarebbe successo alla città.</p>
<p class="C4 V6">Dio, il SIGNORE, per calmarlo della sua irritazione, fece crescere un ricino che salì al di sopra di Giona per fare ombra sul suo capo. Giona provò una grandissima gioia a causa di quel ricino.</p>
<p class="C4 V7">L'indomani, allo spuntar dell'alba, Dio mandò un verme a rosicchiare il ricino e questo seccò.</p>
<p class="C4 V8">Dopo che il sole si fu alzato, Dio fece soffiare un soffocante vento orientale e il sole picchiò sul capo di Giona così forte da farlo venir meno. Allora egli chiese di morire, dicendo: «È meglio per me morire che vivere».</p>
<p class="C4 V9">Dio disse a Giona: «Fai bene a irritarti così a causa del ricino?» Egli rispose: «Sì, faccio bene a irritarmi così, fino a desiderare la morte».</p>
<p class="C4 V10">Il SIGNORE disse: «Tu hai pietà del ricino per il quale non ti sei affaticato, che tu non hai fatto crescere, che è nato in una notte e in una notte è perito;</p>
<p class="C4 V11">e io non avrei pietà di Ninive, la gran città, nella quale si trovano più di centoventimila persone che non sanno distinguere la loro destra dalla loro sinistra, e tanta quantità di bestiame?»</p>
</div>
</div>
<div class="edizione LECTIO">
<div class="libro Gna">
<p class="CCAPITOLO VVERSO">TESTO</p>
</div>
</div>
</div>
</body>
</html>
