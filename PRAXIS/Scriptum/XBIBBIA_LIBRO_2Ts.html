<html>
<head>
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="XBIBBIA.css" />
<script type="text/javascript" src="XBIBBIA.js"></script>
<title>VERBUM</title>
</head>
<body>
<div id="sopra" class="testa">
<table><tr>
<td><input id="libro"    type="text" size="4" value="X" readonly onclick="books()"></td>
<td><input id="capitolo" type="text" size="2" value="1"></td>
<td><input id="verso"    type="text" size="2" value=""></td>
<td><input id="trova"    type="submit" value="TROVA" onclick="trova()"></td>
<td><input id="avanti"   type="submit" value=">>>" onclick="next()"></td>
</tr></table>
</div>
<div id="leggo" class="centro">LEGGO</div>
<div id="sotto" class="piede">Verbum caro factum est</div>
<div id="verbum">
<div id="sigla">2Ts</div>
<div class="edizione CEI2008">
<div class="libro 2Ts">
<p class="CCAPITOLO VVERSO">TESTO</p>
<p class="C1 V1">Paolo e Silvano e Timòteo alla Chiesa dei Tessalonicesi che è in Dio Padre nostro e nel Signore Gesù Cristo:</p>
<p class="C1 V2">a voi, grazia e pace da Dio Padre e dal Signore Gesù Cristo.</p>
<p class="C1 V3">Dobbiamo sempre rendere grazie a Dio per voi, fratelli, come è giusto, perché la vostra fede fa grandi progressi e l’amore di ciascuno di voi verso gli altri va crescendo.</p>
<p class="C1 V4">Così noi possiamo gloriarci di voi nelle Chiese di Dio, per la vostra perseveranza e la vostra fede in tutte le vostre persecuzioni e tribolazioni che sopportate.</p>
<p class="C1 V5">È questo un segno del giusto giudizio di Dio, perché siate fatti degni del regno di Dio, per il quale appunto soffrite.</p>
<p class="C1 V6">È proprio della giustizia di Dio ricambiare con afflizioni coloro che vi affliggono</p>
<p class="C1 V7">e a voi, che siete afflitti, dare sollievo insieme a noi, quando si manifesterà il Signore Gesù dal cielo, insieme agli angeli della sua potenza, con</p>
<p class="C1 V8">fuoco ardente, per punire quelli che non riconoscono Dio e quelli che non obbediscono al vangelo del Signore nostro Gesù.</p>
<p class="C1 V9">Essi saranno castigati con una rovina eterna, lontano dal volto del Signore e dalla sua gloriosa potenza.</p>
<p class="C1 V10">In quel giorno, egli verrà per essere glorificato nei suoi santi ed essere riconosciuto mirabile da tutti quelli che avranno creduto, perché è stata accolta la nostra testimonianza in mezzo a voi.</p>
<p class="C1 V11">Per questo preghiamo continuamente per voi, perché il nostro Dio vi renda degni della sua chiamata e, con la sua potenza, porti a compimento ogni proposito di bene e l’opera della vostra fede,</p>
<p class="C1 V12">perché sia glorificato il nome del Signore nostro Gesù in voi, e voi in lui, secondo la grazia del nostro Dio e del Signore Gesù Cristo. </p>
<p class="C2 V1">Riguardo alla venuta del Signore nostro Gesù Cristo e al nostro radunarci con lui, vi preghiamo, fratelli,</p>
<p class="C2 V2">di non lasciarvi troppo presto confondere la mente e allarmare né da ispirazioni né da discorsi, né da qualche lettera fatta passare come nostra, quasi che il giorno del Signore sia già presente.</p>
<p class="C2 V3">Nessuno vi inganni in alcun modo! Prima infatti verrà l’apostasia e si rivelerà l’uomo dell’iniquità, il figlio della perdizione,</p>
<p class="C2 V4">l’avversario, colui che s’innalza sopra ogni essere chiamato e adorato come Dio, fino a insediarsi nel tempio di Dio, pretendendo di essere Dio.</p>
<p class="C2 V5">Non ricordate che, quando ancora ero tra voi, io vi dicevo queste cose?</p>
<p class="C2 V6">E ora voi sapete che cosa lo trattiene perché non si manifesti se non nel suo tempo.</p>
<p class="C2 V7">Il mistero dell’iniquità è già in atto, ma è necessario che sia tolto di mezzo colui che finora lo trattiene.</p>
<p class="C2 V8">Allora l’empio sarà rivelato e il Signore Gesù lo distruggerà con il soffio della sua bocca e lo annienterà con lo splendore della sua venuta.</p>
<p class="C2 V9">La venuta dell’empio avverrà nella potenza di Satana, con ogni specie di miracoli e segni e prodigi menzogneri</p>
<p class="C2 V10">e con tutte le seduzioni dell’iniquità, a danno di quelli che vanno in rovina perché non accolsero l’amore della verità per essere salvati.</p>
<p class="C2 V11">Dio perciò manda loro una forza di seduzione, perché essi credano alla menzogna</p>
<p class="C2 V12">e siano condannati tutti quelli che, invece di credere alla verità, si sono compiaciuti nell’iniquità.</p>
<p class="C2 V13">Noi però dobbiamo sempre rendere grazie a Dio per voi, fratelli amati dal Signore, perché Dio vi ha scelti come primizia per la salvezza, per mezzo dello Spirito santificatore e della fede nella verità.</p>
<p class="C2 V14">A questo egli vi ha chiamati mediante il nostro Vangelo, per entrare in possesso della gloria del Signore nostro Gesù Cristo.</p>
<p class="C2 V15">Perciò, fratelli, state saldi e mantenete le tradizioni che avete appreso sia dalla nostra parola sia dalla nostra lettera.</p>
<p class="C2 V16">E lo stesso Signore nostro Gesù Cristo e Dio, Padre nostro, che ci ha amati e ci ha dato, per sua grazia, una consolazione eterna e una buona speranza,</p>
<p class="C2 V17">conforti i vostri cuori e li confermi in ogni opera e parola di bene. </p>
<p class="C3 V1">Per il resto, fratelli, pregate per noi, perché la parola del Signore corra e sia glorificata, come lo è anche tra voi,</p>
<p class="C3 V2">e veniamo liberati dagli uomini corrotti e malvagi. La fede infatti non è di tutti.</p>
<p class="C3 V3">Ma il Signore è fedele: egli vi confermerà e vi custodirà dal Maligno.</p>
<p class="C3 V4">Riguardo a voi, abbiamo questa fiducia nel Signore: che quanto noi vi ordiniamo già lo facciate e continuerete a farlo.</p>
<p class="C3 V5">Il Signore guidi i vostri cuori all’amore di Dio e alla pazienza di Cristo.</p>
<p class="C3 V6">Fratelli, nel nome del Signore nostro Gesù Cristo, vi raccomandiamo di tenervi lontani da ogni fratello che conduce una vita disordinata, non secondo l’insegnamento che vi è stato trasmesso da noi.</p>
<p class="C3 V7">Sapete in che modo dovete prenderci a modello: noi infatti non siamo rimasti oziosi in mezzo a voi,</p>
<p class="C3 V8">né abbiamo mangiato gratuitamente il pane di alcuno, ma abbiamo lavorato duramente, notte e giorno, per non essere di peso ad alcuno di voi.</p>
<p class="C3 V9">Non che non ne avessimo diritto, ma per darci a voi come modello da imitare.</p>
<p class="C3 V10">E infatti quando eravamo presso di voi, vi abbiamo sempre dato questa regola: chi non vuole lavorare, neppure mangi.</p>
<p class="C3 V11">Sentiamo infatti che alcuni fra voi vivono una vita disordinata, senza fare nulla e sempre in agitazione.</p>
<p class="C3 V12">A questi tali, esortandoli nel Signore Gesù Cristo, ordiniamo di guadagnarsi il pane lavorando con tranquillità.</p>
<p class="C3 V13">Ma voi, fratelli, non stancatevi di fare il bene.</p>
<p class="C3 V14">Se qualcuno non obbedisce a quanto diciamo in questa lettera, prendete nota di lui e interrompete i rapporti, perché si vergogni;</p>
<p class="C3 V15">non trattatelo però come un nemico, ma ammonitelo come un fratello.</p>
<p class="C3 V16">Il Signore della pace vi dia la pace sempre e in ogni modo. Il Signore sia con tutti voi.</p>
<p class="C3 V17">Il saluto è di mia mano, di Paolo. Questo è il segno autografo di ogni mia lettera; io scrivo così.</p>
<p class="C3 V18">La grazia del Signore nostro Gesù Cristo sia con tutti voi.   </p>
</div>
</div>
<div class="edizione CEI1974">
<div class="libro 2Ts">
<p class="CCAPITOLO VVERSO">TESTO</p>
<p class="C1 V1">Paolo, Silvano e Timòteo alla Chiesa dei Tessalonicesi che è in Dio Padre nostro e nel Signore Gesù Cristo:</p>
<p class="C1 V2">grazia a voi e pace da Dio Padre e dal Signore Gesù Cristo.</p>
<p class="C1 V3">Dobbiamo sempre ringraziare Dio per voi, fratelli, ed è ben giusto. La vostra fede infatti cresce rigogliosamente e abbonda la vostra carità vicendevole;</p>
<p class="C1 V4">così noi possiamo gloriarci di voi nelle Chiese di Dio, per la vostra fermezza e per la vostra fede in tutte le persecuzioni e tribolazioni che sopportate.</p>
<p class="C1 V5">Questo è un segno del giusto giudizio di Dio, che vi proclamerà degni di quel regno di Dio, per il quale ora soffrite.</p>
<p class="C1 V6">È proprio della giustizia di Dio rendere afflizione a quelli che vi affliggono</p>
<p class="C1 V7">e a voi, che ora siete afflitti, sollievo insieme a noi, quando si manifesterà il Signore Gesù dal cielo con gli angeli della sua potenza</p>
<p class="C1 V8">in fuoco ardente, a far vendetta di quanti non conoscono Dio e non obbediscono al vangelo del Signore nostro Gesù.</p>
<p class="C1 V9">Costoro saranno castigati con una rovina eterna, lontano dalla faccia del Signore e dalla gloria della sua potenza,</p>
<p class="C1 V10">quando egli verrà per esser glorificato nei suoi santi ed esser riconosciuto mirabile in tutti quelli che avranno creduto, perché è stata creduta la nostra testimonianza in mezzo a voi. Questo accadrà, in quel giorno.</p>
<p class="C1 V11">Anche per questo preghiamo di continuo per voi, perché il nostro Dio vi renda degni della sua chiamata e porti a compimento, con la sua potenza, ogni vostra volontà di bene e l'opera della vostra fede;</p>
<p class="C1 V12">perché sia glorificato il nome del Signore nostro Gesù in voi e voi in lui, secondo la grazia del nostro Dio e del Signore Gesù Cristo.</p>
<p class="C2 V1">Ora vi preghiamo, fratelli, riguardo alla venuta del Signore nostro Gesù Cristo e alla nostra riunione con lui,</p>
<p class="C2 V2">di non lasciarvi così facilmente confondere e turbare, né da pretese ispirazioni, né da parole, né da qualche lettera fatta passare come nostra, quasi che il giorno del Signore sia imminente.</p>
<p class="C2 V3">Nessuno vi inganni in alcun modo! Prima infatti dovrà avvenire l'apostasia e dovrà esser rivelato l'uomo iniquo, il figlio della perdizione,</p>
<p class="C2 V4">colui che si contrappone e s'innalza sopra ogni essere che viene detto Dio o è oggetto di culto, fino a sedere nel tempio di Dio, additando se stesso come Dio.</p>
<p class="C2 V5">Non ricordate che, quando ancora ero tra voi, venivo dicendo queste cose?</p>
<p class="C2 V6">E ora sapete ciò che impedisce la sua manifestazione, che avverrà nella sua ora.</p>
<p class="C2 V7">Il mistero dell'iniquità è già in atto, ma è necessario che sia tolto di mezzo chi finora lo trattiene.</p>
<p class="C2 V8">Solo allora sarà rivelato l'empio e il Signore Gesù lo distruggerà con il soffio della sua bocca e lo annienterà all'apparire della sua venuta, l'iniquo,</p>
<p class="C2 V9">la cui venuta avverrà nella potenza di satana, con ogni specie di portenti, di segni e prodigi menzogneri,</p>
<p class="C2 V10">e con ogni sorta di empio inganno per quelli che vanno in rovina perché non hanno accolto l'amore della verità per essere salvi.</p>
<p class="C2 V11">E per questo Dio invia loro una potenza d'inganno perché essi credano alla menzogna</p>
<p class="C2 V12">e così siano condannati tutti quelli che non hanno creduto alla verità, ma hanno acconsentito all'iniquità.</p>
<p class="C2 V13">Noi però dobbiamo rendere sempre grazie a Dio per voi, fratelli amati dal Signore, perché Dio vi ha scelti come primizia per la salvezza, attraverso l'opera santificatrice dello Spirito e la fede nella verità,</p>
<p class="C2 V14">chiamandovi a questo con il nostro vangelo, per il possesso della gloria del Signore nostro Gesù Cristo.</p>
<p class="C2 V15">Perciò, fratelli, state saldi e mantenete le tradizioni che avete apprese così dalla nostra parola come dalla nostra lettera.</p>
<p class="C2 V16">E lo stesso Signore nostro Gesù Cristo e Dio Padre nostro, che ci ha amati e ci ha dato, per sua grazia, una consolazione eterna e una buona speranza,</p>
<p class="C2 V17">conforti i vostri cuori e li confermi in ogni opera e parola di bene.</p>
<p class="C3 V1">Per il resto, fratelli, pregate per noi, perché la parola del Signore si diffonda e sia glorificata come lo è anche tra voi</p>
<p class="C3 V2">e veniamo liberati dagli uomini perversi e malvagi. Non di tutti infatti è la fede.</p>
<p class="C3 V3">Ma il Signore è fedele; egli vi confermerà e vi custodirà dal maligno.</p>
<p class="C3 V4">E riguardo a voi, abbiamo questa fiducia nel Signore, che quanto vi ordiniamo già lo facciate e continuiate a farlo.</p>
<p class="C3 V5">Il Signore diriga i vostri cuori nell'amore di Dio e nella pazienza di Cristo.</p>
<p class="C3 V6">Vi ordiniamo pertanto, fratelli, nel nome del Signore nostro Gesù Cristo, di tenervi lontani da ogni fratello che si comporta in maniera indisciplinata e non secondo la tradizione che ha ricevuto da noi.</p>
<p class="C3 V7">Sapete infatti come dovete imitarci: poiché noi non abbiamo vissuto oziosamente fra voi,</p>
<p class="C3 V8">né abbiamo mangiato gratuitamente il pane di alcuno, ma abbiamo lavorato con fatica e sforzo notte e giorno per non essere di peso ad alcuno di voi.</p>
<p class="C3 V9">Non che non ne avessimo diritto, ma per darvi noi stessi come esempio da imitare.</p>
<p class="C3 V10">E infatti quando eravamo presso di voi, vi demmo questa regola: chi non vuol lavorare neppure mangi.</p>
<p class="C3 V11">Sentiamo infatti che alcuni fra di voi vivono disordinatamente, senza far nulla e in continua agitazione.</p>
<p class="C3 V12">A questi tali ordiniamo, esortandoli nel Signore Gesù Cristo, di mangiare il proprio pane lavorando in pace.</p>
<p class="C3 V13">Voi, fratelli, non lasciatevi scoraggiare nel fare il bene.</p>
<p class="C3 V14">Se qualcuno non obbedisce a quanto diciamo per lettera, prendete nota di lui e interrompete i rapporti, perché si vergogni;</p>
<p class="C3 V15">non trattatelo però come un nemico, ma ammonitelo come un fratello.</p>
<p class="C3 V16">Il Signore della pace vi dia egli stesso la pace sempre e in ogni modo. Il Signore sia con tutti voi.</p>
<p class="C3 V17">Questo saluto è di mia mano, di Paolo; ciò serve come segno di autenticazione per ogni lettera; io scrivo così.</p>
<p class="C3 V18">La grazia del Signore nostro Gesù Cristo sia con tutti voi.</p>
</div>
</div>
<div class="edizione DIODATI">
<div class="libro 2Ts">
<p class="CCAPITOLO VVERSO">TESTO</p>
<p class="C1 V1">Paolo, Silvano e Timoteo, alla chiesa dei Tessalonicesi, che è in Dio nostro Padre e nel Signore Gesú Cristo:</p>
<p class="C1 V2">grazia a voi e pace da Dio nostro Padre e dal Signore Gesú Cristo.</p>
<p class="C1 V3">Noi siamo obbligati a rendere sempre grazie a Dio per voi, fratelli, come è ben giusto, perché la vostra fede cresce grandemente e l'amore di voi tutti individualmente abbonda l'un per l'altro,</p>
<p class="C1 V4">tanto che noi stessi ci gloriamo di voi nelle chiese di Dio, per la vostra perseveranza e fede in tutte le vostre persecuzioni ed afflizioni che sostenete.</p>
<p class="C1 V5">Questa è una dimostrazione del giusto giudizio di Dio, affinché siate ritenuti degni del regno di Dio per il quale anche soffrite,</p>
<p class="C1 V6">poiché è cosa giusta, da parte di Dio rendere afflizione a coloro che vi affliggono,</p>
<p class="C1 V7">e a voi, che siete afflitti, riposo con noi, quando il Signore Gesú Cristo apparirà dal cielo con gli angeli della sua potenza,</p>
<p class="C1 V8">in un fuoco fiammeggiante, per far vendetta di coloro che non conoscono Dio, e di coloro che non ubbidiscono all'evangelo del Signor nostro Gesú Cristo.</p>
<p class="C1 V9">Questi saranno puniti con la distruzione eterna, lontani dalla faccia del Signore e dalla gloria della sua potenza,</p>
<p class="C1 V10">quando egli verrà, in quel giorno, per essere glorificato nei suoi santi, per essere ammirato in mezzo a quelli che hanno creduto, poiché la nostra testimonianza presso di voi è stata creduta.</p>
<p class="C1 V11">Anche per questo noi preghiamo del continuo per voi, perché il nostro Dio vi ritenga degni di questa vocazione e compia con potenza ogni vostro buon proposito e l'opera della fede,</p>
<p class="C1 V12">affinché sia glorificato il nome del Signor nostro Gesú Cristo in voi e voi in lui, secondo la grazia del nostro Dio e del Signore Gesú Cristo.</p>
<p class="C2 V1">Or vi preghiamo, fratelli, riguardo alla venuta del Signor nostro Gesú Cristo e al nostro adunamento con lui,</p>
<p class="C2 V2">di non lasciarvi subito sconvolgere nella mente nè turbare o da spirito, o da parola, o da qualche epistola come se venisse da parte nostra, quasi che il giorno di Cristo sia già venuto.</p>
<p class="C2 V3">Nessuno v'inganni in alcuna maniera, perché quel giorno non verrà se prima non sia venuta l'apostasia e prima che sia manifestato l'uomo del peccato, il figlio della perdizione,</p>
<p class="C2 V4">l'avversario, colui che s'innalza sopra tutto ciò che è chiamato dio o oggetto di adorazione, tanto da porsi a sedere nel tempio di Dio come Dio, mettendo in mostra se stesso e proclamando di essere Dio.</p>
<p class="C2 V5">Non vi ricordate che, quando ero ancora tra voi, vi dicevo queste cose?</p>
<p class="C2 V6">E ora sapete ciò che lo ritiene, affinché sia manifestato a suo tempo.</p>
<p class="C2 V7">Il mistero dell'empietà infatti è già all'opera, aspettando soltanto che chi lo ritiene al presente sia tolto di mezzo.</p>
<p class="C2 V8">Allora sarà manifestato quell'empio che il Signore distruggerà col soffio della sua bocca e annienterà all'apparire della sua venuta.</p>
<p class="C2 V9">La venuta di quell'empio avverrà per l'azione di Satana, accompagnata da ogni sorta di portenti, di segni e di prodigi bugiardi,</p>
<p class="C2 V10">e da ogni inganno di malvagità per quelli che periscono, perché hanno rifiutato di amare la verità per essere salvati.</p>
<p class="C2 V11">E per questo Dio manderà loro efficacia di errore, perché credano alla menzogna,</p>
<p class="C2 V12">affinché siano giudicati tutti quelli che non hanno creduto alla verità, ma si sono compiaciuti nella malvagità!</p>
<p class="C2 V13">Ma noi siamo obbligati a rendere del continuo grazie per voi a Dio, fratelli amati dal Signore, perché Dio vi ha eletti fin dal principio per salvarvi, mediante la santificazione dello Spirito e la fede nella verità;</p>
<p class="C2 V14">a questo egli vi ha chiamati per mezzo del nostro evangelo, affinché giungiate ad ottenere la gloria del Signor nostro Gesú Cristo.</p>
<p class="C2 V15">Perciò, fratelli, state saldi e ritenete gli insegnamenti che avete imparato tramite la parola o la nostra epistola.</p>
<p class="C2 V16">Ora, il Signor nostro Gesú Cristo stesso e Dio nostro Padre, che ci ha amati e ci ha dato per grazia una consolazione eterna e una buona speranza,</p>
<p class="C2 V17">consoli i vostri cuori e vi confermi in ogni buona parola ed opera.</p>
<p class="C3 V1">Del resto, fratelli, pregate per noi, affinché la parola del Signore possa spandersi rapidamente e sia glorificata, come lo è fra voi,</p>
<p class="C3 V2">e affinché siamo liberati dagli uomini perversi e malvagi, perché non tutti hanno la fede.</p>
<p class="C3 V3">Ma il Signore è fedele, ed egli vi fortificherà e vi custodirà dal maligno.</p>
<p class="C3 V4">A vostro riguardo noi confidiamo ne Signore, che già fate e continuerete fare le cose che vi ordiniamo.</p>
<p class="C3 V5">E il Signore diriga i vostri cuori all'amore di Dio e alla perseveranza di Cristo.</p>
<p class="C3 V6">Ora, fratelli, vi ordiniamo nel nome del Signor nostro Gesú Cristo, che vi ritiriate da ogni fratello che cammini disordinatamente e non secondo l'insegnamento che avete ricevuto da noi.</p>
<p class="C3 V7">Voi stessi infatti sapete in qual modo dovete imitarci, perché non ci siamo comportati disordinatamente fra di voi,</p>
<p class="C3 V8">e non abbiamo mangiato gratuitamente il pane di alcuno, ma abbiamo lavorato con fatica e travaglio giorno e notte, per non essere di peso ad alcuno di voi.</p>
<p class="C3 V9">Non già che non ne avessimo il diritto, ma per darvi noi stessi un esempio affinché ci imitaste.</p>
<p class="C3 V10">Infatti, anche quando eravamo tra di voi, vi ordinavamo questo: se qualcuno non vuol lavorare neppure mangi.</p>
<p class="C3 V11">Sentiamo infatti che vi sono alcuni fra di voi che camminano disordinatamente, non facendo nulla, ma occupandosi di cose vane.</p>
<p class="C3 V12">Or a tali ordiniamo, e li esortiamo nel Signor nostro Gesú Cristo, che mangino il loro pane lavorando quietamente.</p>
<p class="C3 V13">Ma quanto a voi, fratelli, non vi stancate nel fare il bene.</p>
<p class="C3 V14">E se qualcuno non ubbidisce a quanto diciamo in questa epistola, notate quel tale e non vi associate a lui, affinché si vergogni.</p>
<p class="C3 V15">Non tenetelo però come un nemico, ma ammonitelo come fratello.</p>
<p class="C3 V16">Or il Signore stesso della pace vi dia del continuo la pace in ogni maniera. Il Signore sia con tutti voi.</p>
<p class="C3 V17">Il saluto è di mia propria mano, di me, Paolo e questo è un segno in ogni mia epistola; io scrivo cosí.</p>
<p class="C3 V18">La grazia del Signor nostro Gesú Cristo sia con tutti voi. Amen.</p>
</div>
</div>
<div class="edizione RIVEDUTA">
<div class="libro 2Ts">
<p class="CCAPITOLO VVERSO">TESTO</p>
<p class="C1 V1">Paolo, Silvano e Timoteo, alla chiesa dei Tessalonicesi, che è in Dio nostro Padre e nel Signore Gesù Cristo,</p>
<p class="C1 V2">grazia a voi e pace da Dio Padre e dal Signore Gesù Cristo.</p>
<p class="C1 V3">Noi dobbiamo sempre ringraziare Dio per voi, fratelli, com'è giusto, perché la vostra fede cresce in modo eccellente, e l'amore di ciascuno di voi tutti per gli altri abbonda sempre di più;</p>
<p class="C1 V4">in modo che noi stessi ci gloriamo di voi nelle chiese di Dio, a motivo della vostra costanza e fede in tutte le vostre persecuzioni e nelle afflizioni che sopportate.</p>
<p class="C1 V5">Questa è una prova del giusto giudizio di Dio, perché siate riconosciuti degni del regno di Dio, per il quale anche soffrite.</p>
<p class="C1 V6">Poiché è giusto da parte di Dio rendere a quelli che vi affliggono, afflizione;</p>
<p class="C1 V7">e a voi che siete afflitti, riposo con noi, quando il Signore Gesù apparirà dal cielo con gli angeli della sua potenza,</p>
<p class="C1 V8">in un fuoco fiammeggiante, per far vendetta di coloro che non conoscono Dio, e di coloro che non ubbidiscono al vangelo del nostro Signore Gesù.</p>
<p class="C1 V9">Essi saranno puniti di eterna rovina, respinti dalla presenza del Signore e dalla gloria della sua potenza,</p>
<p class="C1 V10">quando verrà per essere in quel giorno glorificato nei suoi santi e ammirato in tutti quelli che hanno creduto, perché è stata creduta la nostra testimonianza in mezzo a voi.</p>
<p class="C1 V11">Ed è anche a quel fine che preghiamo continuamente per voi, affinché il nostro Dio vi ritenga degni della vocazione e compia con potenza ogni vostro buon desiderio e l'opera della vostra fede,</p>
<p class="C1 V12">in modo che il nome del nostro Signore Gesù sia glorificato in voi, e voi in lui, secondo la grazia del nostro Dio e del Signore Gesù Cristo.</p>
<p class="C2 V1">Ora, fratelli, circa la venuta del Signore nostro Gesù Cristo e il nostro incontro con lui, vi preghiamo</p>
<p class="C2 V2">di non lasciarvi così presto sconvolgere la mente, né turbare sia da pretese ispirazioni, sia da discorsi, sia da qualche lettera data come nostra, come se il giorno del Signore fosse già presente.</p>
<p class="C2 V3">Nessuno vi inganni in alcun modo; poiché quel giorno non verrà se prima non sia venuta l'apostasia e non sia stato manifestato l'uomo del peccato, il figlio della perdizione,</p>
<p class="C2 V4">l'avversario, colui che s'innalza sopra tutto ciò che è chiamato Dio od oggetto di culto; fino al punto da porsi a sedere nel tempio di Dio, mostrando sé stesso e proclamandosi Dio.</p>
<p class="C2 V5">Non vi ricordate che quand'ero ancora con voi vi dicevo queste cose?</p>
<p class="C2 V6">Ora voi sapete ciò che lo trattiene affinché sia manifestato a suo tempo.</p>
<p class="C2 V7">Infatti il mistero dell'empietà è già in atto, soltanto c'è chi ora lo trattiene, finché sia tolto di mezzo.</p>
<p class="C2 V8">E allora sarà manifestato l'empio, che il Signore Gesù distruggerà con il soffio della sua bocca, e annienterà con l'apparizione della sua venuta.</p>
<p class="C2 V9">La venuta di quell'empio avrà luogo, per l'azione efficace di Satana, con ogni sorta di opere potenti, di segni e di prodigi bugiardi,</p>
<p class="C2 V10">con ogni tipo d'inganno e d'iniquità a danno di quelli che periscono perché non hanno aperto il cuore all'amore della verità per essere salvati.</p>
<p class="C2 V11">Perciò Dio manda loro una potenza d'errore perché credano alla menzogna;</p>
<p class="C2 V12">affinché tutti quelli che non hanno creduto alla verità ma si sono compiaciuti nell'iniquità, siano giudicati.</p>
<p class="C2 V13">Ma noi dobbiamo sempre ringraziare Dio per voi, fratelli amati dal Signore, perché Dio fin dal principio vi ha eletti a salvezza mediante la santificazione nello Spirito e la fede nella verità.</p>
<p class="C2 V14">A questo egli vi ha pure chiamati per mezzo del nostro vangelo, affinché otteniate la gloria del Signore nostro Gesù Cristo.</p>
<p class="C2 V15">Così dunque, fratelli, state saldi e ritenete gli insegnamenti che vi abbiamo trasmessi sia con la parola, sia con una nostra lettera.</p>
<p class="C2 V16">Ora lo stesso Signore nostro Gesù Cristo e Dio nostro Padre che ci ha amati e ci ha dato per la sua grazia una consolazione eterna e una buona speranza,</p>
<p class="C2 V17">consoli i vostri cuori e vi confermi in ogni opera buona e in ogni buona parola.</p>
<p class="C3 V1">Per il resto, fratelli, pregate per noi perché la parola del Signore si spanda e sia glorificata come lo è tra di voi,</p>
<p class="C3 V2">e perché noi siamo liberati dagli uomini molesti e malvagi, poiché non tutti hanno la fede.</p>
<p class="C3 V3">Ma il Signore è fedele ed egli vi renderà saldi e vi guarderà dal maligno.</p>
<p class="C3 V4">A vostro riguardo abbiamo questa fiducia nel Signore, che fate e farete le cose che vi ordiniamo.</p>
<p class="C3 V5">Il Signore diriga i vostri cuori all'amore di Dio e alla paziente attesa di Cristo.</p>
<p class="C3 V6">Fratelli, vi ordiniamo nel nome del nostro Signore Gesù Cristo che vi ritiriate da ogni fratello che si comporta disordinatamente e non secondo l'insegnamento che avete ricevuto da noi.</p>
<p class="C3 V7">Infatti voi stessi sapete come ci dovete imitare: perché non ci siamo comportati disordinatamente tra di voi;</p>
<p class="C3 V8">né abbiamo mangiato gratuitamente il pane di nessuno, ma con fatica e con pena abbiamo lavorato notte e giorno per non essere di peso a nessuno di voi.</p>
<p class="C3 V9">Non che non ne avessimo il diritto, ma abbiamo voluto darvi noi stessi come esempio, perché ci imitaste.</p>
<p class="C3 V10">Infatti, quando eravamo con voi, vi comandavamo questo: che se qualcuno non vuole lavorare, neppure deve mangiare.</p>
<p class="C3 V11">Difatti sentiamo che alcuni tra di voi si comportano disordinatamente, non lavorando affatto, ma affaccendandosi in cose futili.</p>
<p class="C3 V12">Ordiniamo a quei tali e li esortiamo, nel Signore Gesù Cristo, a mangiare il proprio pane, lavorando tranquillamente.</p>
<p class="C3 V13">Quanto a voi, fratelli, non vi stancate di fare il bene.</p>
<p class="C3 V14">E se qualcuno non ubbidisce a ciò che diciamo in questa lettera, notatelo, e non abbiate relazione con lui, affinché si vergogni.</p>
<p class="C3 V15">Però non consideratelo un nemico, ma ammonitelo come un fratello.</p>
<p class="C3 V16">Il Signore della pace vi dia egli stesso la pace sempre e in ogni maniera. Il Signore sia con tutti voi.</p>
<p class="C3 V17">Il saluto è di mia propria mano, di me, Paolo; questo serve di segno in ogni mia lettera; è così che scrivo.</p>
<p class="C3 V18">La grazia del Signore nostro Gesù Cristo sia con tutti voi.</p>
</div>
</div>
<div class="edizione LECTIO">
<div class="libro 2Ts">
<p class="CCAPITOLO VVERSO">TESTO</p>
</div>
</div>
</div>
</body>
</html>
