<html>
<head>
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="XBIBBIA.css" />
<script type="text/javascript" src="XBIBBIA.js"></script>
<title>VERBUM</title>
</head>
<body>
<div id="sopra" class="testa">
<table><tr>
<td><input id="libro"    type="text" size="4" value="X" readonly onclick="books()"></td>
<td><input id="capitolo" type="text" size="2" value="1"></td>
<td><input id="verso"    type="text" size="2" value=""></td>
<td><input id="trova"    type="submit" value="TROVA" onclick="trova()"></td>
<td><input id="avanti"   type="submit" value=">>>" onclick="next()"></td>
</tr></table>
</div>
<div id="leggo" class="centro">LEGGO</div>
<div id="sotto" class="piede">Verbum caro factum est</div>
<div id="verbum">
<div id="sigla">Col</div>
<div class="edizione CEI2008">
<div class="libro Col">
<p class="CCAPITOLO VVERSO">TESTO</p>
<p class="C1 V1">Paolo, apostolo di Cristo Gesù per volontà di Dio, e il fratello Timòteo,</p>
<p class="C1 V2">ai santi e credenti fratelli in Cristo che sono a Colosse: grazia a voi e pace da Dio, Padre nostro.</p>
<p class="C1 V3">Noi rendiamo grazie a Dio, Padre del Signore nostro Gesù Cristo, continuamente pregando per voi,</p>
<p class="C1 V4">avendo avuto notizie della vostra fede in Cristo Gesù e della carità che avete verso tutti i santi</p>
<p class="C1 V5">a causa della speranza che vi attende nei cieli. Ne avete già udito l’annuncio dalla parola di verità del Vangelo</p>
<p class="C1 V6">che è giunto a voi. E come in tutto il mondo esso porta frutto e si sviluppa, così avviene anche fra voi, dal giorno in cui avete ascoltato e conosciuto la grazia di Dio nella verità,</p>
<p class="C1 V7">che avete appreso da Èpafra, nostro caro compagno nel ministero: egli è presso di voi un fedele ministro di Cristo</p>
<p class="C1 V8">e ci ha pure manifestato il vostro amore nello Spirito.</p>
<p class="C1 V9">Perciò anche noi, dal giorno in cui ne fummo informati, non cessiamo di pregare per voi e di chiedere che abbiate piena conoscenza della sua volontà, con ogni sapienza e intelligenza spirituale,</p>
<p class="C1 V10">perché possiate comportarvi in maniera degna del Signore, per piacergli in tutto, portando frutto in ogni opera buona e crescendo nella conoscenza di Dio.</p>
<p class="C1 V11">Resi forti di ogni fortezza secondo la potenza della sua gloria, per essere perseveranti e magnanimi in tutto,</p>
<p class="C1 V12">ringraziate con gioia il Padre che vi ha resi capaci di partecipare alla sorte dei santi nella luce.</p>
<p class="C1 V13">È lui che ci ha liberati dal potere delle tenebre e ci ha trasferiti nel regno del Figlio del suo amore,</p>
<p class="C1 V14">per mezzo del quale abbiamo la redenzione, il perdono dei peccati.</p>
<p class="C1 V15">Egli è immagine del Dio invisibile, primogenito di tutta la creazione,</p>
<p class="C1 V16">perché in lui furono create tutte le cose nei cieli e sulla terra, quelle visibili e quelle invisibili: Troni, Dominazioni, Principati e Potenze. Tutte le cose sono state create per mezzo di lui e in vista di lui.</p>
<p class="C1 V17">Egli è prima di tutte le cose e tutte in lui sussistono.</p>
<p class="C1 V18">Egli è anche il capo del corpo, della Chiesa. Egli è principio, primogenito di quelli che risorgono dai morti, perché sia lui ad avere il primato su tutte le cose.</p>
<p class="C1 V19">È piaciuto infatti a Dio che abiti in lui tutta la pienezza</p>
<p class="C1 V20">e che per mezzo di lui e in vista di lui siano riconciliate tutte le cose, avendo pacificato con il sangue della sua croce sia le cose che stanno sulla terra, sia quelle che stanno nei cieli.</p>
<p class="C1 V21">Un tempo anche voi eravate stranieri e nemici, con la mente intenta alle opere cattive;</p>
<p class="C1 V22">ora egli vi ha riconciliati nel corpo della sua carne mediante la morte, per presentarvi santi, immacolati e irreprensibili dinanzi a lui;</p>
<p class="C1 V23">purché restiate fondati e fermi nella fede, irremovibili nella speranza del Vangelo che avete ascoltato, il quale è stato annunciato in tutta la creazione che è sotto il cielo, e del quale io, Paolo, sono diventato ministro.</p>
<p class="C1 V24">Ora io sono lieto nelle sofferenze che sopporto per voi e do compimento a ciò che, dei patimenti di Cristo, manca nella mia carne, a favore del suo corpo che è la Chiesa.</p>
<p class="C1 V25">Di essa sono diventato ministro, secondo la missione affidatami da Dio verso di voi di portare a compimento la parola di Dio,</p>
<p class="C1 V26">il mistero nascosto da secoli e da generazioni, ma ora manifestato ai suoi santi.</p>
<p class="C1 V27">A loro Dio volle far conoscere la gloriosa ricchezza di questo mistero in mezzo alle genti: Cristo in voi, speranza della gloria.</p>
<p class="C1 V28">È lui infatti che noi annunciamo, ammonendo ogni uomo e istruendo ciascuno con ogni sapienza, per rendere ogni uomo perfetto in Cristo.</p>
<p class="C1 V29">Per questo mi affatico e lotto, con la forza che viene da lui e che agisce in me con potenza. </p>
<p class="C2 V1">Voglio infatti che sappiate quale dura lotta devo sostenere per voi, per quelli di Laodicèa e per tutti quelli che non mi hanno mai visto di persona,</p>
<p class="C2 V2">perché i loro cuori vengano consolati. E così, intimamente uniti nell’amore, essi siano arricchiti di una piena intelligenza per conoscere il mistero di Dio, che è Cristo:</p>
<p class="C2 V3">in lui sono nascosti tutti i tesori della sapienza e della conoscenza.</p>
<p class="C2 V4">Dico questo perché nessuno vi inganni con argomenti seducenti:</p>
<p class="C2 V5">infatti, anche se sono lontano con il corpo, sono però tra voi con lo spirito e gioisco vedendo la vostra condotta ordinata e la saldezza della vostra fede in Cristo.</p>
<p class="C2 V6">Come dunque avete accolto Cristo Gesù, il Signore, in lui camminate,</p>
<p class="C2 V7">radicati e costruiti su di lui, saldi nella fede come vi è stato insegnato, sovrabbondando nel rendimento di grazie.</p>
<p class="C2 V8">Fate attenzione che nessuno faccia di voi sua preda con la filosofia e con vuoti raggiri ispirati alla tradizione umana, secondo gli elementi del mondo e non secondo Cristo.</p>
<p class="C2 V9">È in lui che abita corporalmente tutta la pienezza della divinità,</p>
<p class="C2 V10">e voi partecipate della pienezza di lui, che è il capo di ogni Principato e di ogni Potenza.</p>
<p class="C2 V11">In lui voi siete stati anche circoncisi non mediante una circoncisione fatta da mano d’uomo con la spogliazione del corpo di carne, ma con la circoncisione di Cristo:</p>
<p class="C2 V12">con lui sepolti nel battesimo, con lui siete anche risorti mediante la fede nella potenza di Dio, che lo ha risuscitato dai morti.</p>
<p class="C2 V13">Con lui Dio ha dato vita anche a voi, che eravate morti a causa delle colpe e della non circoncisione della vostra carne, perdonandoci tutte le colpe e</p>
<p class="C2 V14">annullando il documento scritto contro di noi che, con le prescrizioni, ci era contrario: lo ha tolto di mezzo inchiodandolo alla croce.</p>
<p class="C2 V15">Avendo privato della loro forza i Principati e le Potenze, ne ha fatto pubblico spettacolo, trionfando su di loro in Cristo.</p>
<p class="C2 V16">Nessuno dunque vi condanni in fatto di cibo o di bevanda, o per feste, noviluni e sabati:</p>
<p class="C2 V17">queste cose sono ombra di quelle future, ma la realtà è di Cristo.</p>
<p class="C2 V18">Nessuno che si compiace vanamente del culto degli angeli e corre dietro alle proprie immaginazioni, gonfio di orgoglio nella sua mente carnale, vi impedisca di conseguire il premio:</p>
<p class="C2 V19">costui non si stringe al capo, dal quale tutto il corpo riceve sostentamento e coesione per mezzo di giunture e legamenti e cresce secondo il volere di Dio.</p>
<p class="C2 V20">Se siete morti con Cristo agli elementi del mondo, perché, come se viveste ancora nel mondo, lasciarvi imporre precetti quali:</p>
<p class="C2 V21">«Non prendere, non gustare, non toccare»?</p>
<p class="C2 V22">Sono tutte cose destinate a scomparire con l’uso, prescrizioni e insegnamenti di uomini,</p>
<p class="C2 V23">che hanno una parvenza di sapienza con la loro falsa religiosità e umiltà e mortificazione del corpo, ma in realtà non hanno alcun valore se non quello di soddisfare la carne. </p>
<p class="C3 V1">Se dunque siete risorti con Cristo, cercate le cose di lassù, dove è Cristo, seduto alla destra di Dio;</p>
<p class="C3 V2">rivolgete il pensiero alle cose di lassù, non a quelle della terra.</p>
<p class="C3 V3">Voi infatti siete morti e la vostra vita è nascosta con Cristo in Dio!</p>
<p class="C3 V4">Quando Cristo, vostra vita, sarà manifestato, allora anche voi apparirete con lui nella gloria.</p>
<p class="C3 V5">Fate morire dunque ciò che appartiene alla terra: impurità, immoralità, passioni, desideri cattivi e quella cupidigia che è idolatria;</p>
<p class="C3 V6">a motivo di queste cose l’ira di Dio viene su coloro che gli disobbediscono.</p>
<p class="C3 V7">Anche voi un tempo eravate così, quando vivevate in questi vizi.</p>
<p class="C3 V8">Ora invece gettate via anche voi tutte queste cose: ira, animosità, cattiveria, insulti e discorsi osceni, che escono dalla vostra bocca.</p>
<p class="C3 V9">Non dite menzogne gli uni agli altri: vi siete svestiti dell’uomo vecchio con le sue azioni</p>
<p class="C3 V10">e avete rivestito il nuovo, che si rinnova per una piena conoscenza, ad immagine di Colui che lo ha creato.</p>
<p class="C3 V11">Qui non vi è Greco o Giudeo, circoncisione o incirconcisione, barbaro, Scita, schiavo, libero, ma Cristo è tutto e in tutti.</p>
<p class="C3 V12">Scelti da Dio, santi e amati, rivestitevi dunque di sentimenti di tenerezza, di bontà, di umiltà, di mansuetudine, di magnanimità,</p>
<p class="C3 V13">sopportandovi a vicenda e perdonandovi gli uni gli altri, se qualcuno avesse di che lamentarsi nei riguardi di un altro. Come il Signore vi ha perdonato, così fate anche voi.</p>
<p class="C3 V14">Ma sopra tutte queste cose rivestitevi della carità, che le unisce in modo perfetto.</p>
<p class="C3 V15">E la pace di Cristo regni nei vostri cuori, perché ad essa siete stati chiamati in un solo corpo. E rendete grazie!</p>
<p class="C3 V16">La parola di Cristo abiti tra voi nella sua ricchezza. Con ogni sapienza istruitevi e ammonitevi a vicenda con salmi, inni e canti ispirati, con gratitudine, cantando a Dio nei vostri cuori.</p>
<p class="C3 V17">E qualunque cosa facciate, in parole e in opere, tutto avvenga nel nome del Signore Gesù, rendendo grazie per mezzo di lui a Dio Padre.</p>
<p class="C3 V18">Voi, mogli, state sottomesse ai mariti, come conviene nel Signore.</p>
<p class="C3 V19">Voi, mariti, amate le vostre mogli e non trattatele con durezza.</p>
<p class="C3 V20">Voi, figli, obbedite ai genitori in tutto; ciò è gradito al Signore.</p>
<p class="C3 V21">Voi, padri, non esasperate i vostri figli, perché non si scoraggino.</p>
<p class="C3 V22">Voi, schiavi, siate docili in tutto con i vostri padroni terreni: non servite solo quando vi vedono, come si fa per piacere agli uomini, ma con cuore semplice e nel timore del Signore.</p>
<p class="C3 V23">Qualunque cosa facciate, fatela di buon animo, come per il Signore e non per gli uomini,</p>
<p class="C3 V24">sapendo che dal Signore riceverete come ricompensa l’eredità. Servite il Signore che è Cristo!</p>
<p class="C3 V25">Infatti chi commette ingiustizia subirà le conseguenze del torto commesso, e non si fanno favoritismi personali. </p>
<p class="C4 V1">Voi, padroni, date ai vostri schiavi ciò che è giusto ed equo, sapendo che anche voi avete un padrone in cielo.</p>
<p class="C4 V2">Perseverate nella preghiera e vegliate in essa, rendendo grazie.</p>
<p class="C4 V3">Pregate anche per noi, perché Dio ci apra la porta della Parola per annunciare il mistero di Cristo. Per questo mi trovo in prigione,</p>
<p class="C4 V4">affinché possa farlo conoscere, parlandone come devo.</p>
<p class="C4 V5">Comportatevi saggiamente con quelli di fuori, cogliendo ogni occasione.</p>
<p class="C4 V6">Il vostro parlare sia sempre gentile, sensato, in modo da saper rispondere a ciascuno come si deve.</p>
<p class="C4 V7">Tutto quanto mi riguarda ve lo riferirà Tìchico, il caro fratello e ministro fedele, mio compagno nel servizio del Signore,</p>
<p class="C4 V8">che io mando a voi perché conosciate le nostre condizioni e perché rechi conforto ai vostri cuori.</p>
<p class="C4 V9">Con lui verrà anche Onèsimo, il fedele e carissimo fratello, che è dei vostri. Essi vi informeranno su tutte le cose di qui.</p>
<p class="C4 V10">Vi salutano Aristarco, mio compagno di carcere, e Marco, il cugino di Bàrnaba, riguardo al quale avete ricevuto istruzioni – se verrà da voi, fategli buona accoglienza –</p>
<p class="C4 V11">e Gesù, chiamato Giusto. Di coloro che vengono dalla circoncisione questi soli hanno collaborato con me per il regno di Dio e mi sono stati di conforto.</p>
<p class="C4 V12">Vi saluta Èpafra, servo di Cristo Gesù, che è dei vostri, il quale non smette di lottare per voi nelle sue preghiere, perché siate saldi, perfetti e aderenti a tutti i voleri di Dio.</p>
<p class="C4 V13">Io do testimonianza che egli si dà molto da fare per voi e per quelli di Laodicèa e di Geràpoli.</p>
<p class="C4 V14">Vi salutano Luca, il caro medico, e Dema.</p>
<p class="C4 V15">Salutate i fratelli di Laodicèa, Ninfa e la Chiesa che si raduna nella sua casa.</p>
<p class="C4 V16">E quando questa lettera sarà stata letta da voi, fate che venga letta anche nella Chiesa dei Laodicesi e anche voi leggete quella inviata ai Laodicesi.</p>
<p class="C4 V17">Dite ad Archippo: «Fa’ attenzione al ministero che hai ricevuto nel Signore, in modo da compierlo bene».</p>
<p class="C4 V18">Il saluto è di mia mano, di me, Paolo. Ricordatevi delle mie catene. La grazia sia con voi.   </p>
</div>
</div>
<div class="edizione CEI1974">
<div class="libro Col">
<p class="CCAPITOLO VVERSO">TESTO</p>
<p class="C1 V1">Paolo, apostolo di Cristo Gesù per volontà di Dio, e il fratello Timòteo,</p>
<p class="C1 V2">ai santi e fedeli fratelli in Cristo dimoranti in Colossi grazia a voi e pace da Dio, Padre nostro!</p>
<p class="C1 V3">Noi rendiamo continuamente grazie a Dio, Padre del Signore nostro Gesù Cristo, nelle nostre preghiere per voi,</p>
<p class="C1 V4">per le notizie ricevute della vostra fede in Cristo Gesù, e della carità che avete verso tutti i santi,</p>
<p class="C1 V5">in vista della speranza che vi attende nei cieli. Di questa speranza voi avete già udito l'annunzio dalla parola di verità del vangelo</p>
<p class="C1 V6">che è giunto a voi, come pure in tutto il mondo fruttifica e si sviluppa; così anche fra voi dal giorno in cui avete ascoltato e conosciuto la grazia di Dio nella verità,</p>
<p class="C1 V7">che avete appresa da Epafra, nostro caro compagno nel ministero; egli ci supplisce come un fedele ministro di Cristo,</p>
<p class="C1 V8">e ci ha pure manifestato il vostro amore nello Spirito.</p>
<p class="C1 V9">Perciò anche noi, da quando abbiamo saputo questo, non cessiamo di pregare per voi, e di chiedere che abbiate una conoscenza piena della sua volontà con ogni sapienza e intelligenza spirituale,</p>
<p class="C1 V10">perché possiate comportarvi in maniera degna del Signore, per piacergli in tutto, portando frutto in ogni opera buona e crescendo nella conoscenza di Dio;</p>
<p class="C1 V11">rafforzandovi con ogni energia secondo la potenza della sua gloria, per poter essere forti e pazienti in tutto;</p>
<p class="C1 V12">ringraziando con gioia il Padre che ci ha messi in grado di partecipare alla sorte dei santi nella luce.</p>
<p class="C1 V13">È lui infatti che ci ha liberati dal potere delle tenebre e ci ha trasferiti nel regno del suo Figlio diletto,</p>
<p class="C1 V14">per opera del quale abbiamo la redenzione, la remissione dei peccati.</p>
<p class="C1 V15">Egli è immagine del Dio invisibile, generato prima di ogni creatura;</p>
<p class="C1 V16">poiché per mezzo di lui sono state create tutte le cose, quelle nei cieli e quelle sulla terra, quelle visibili e quelle invisibili: Troni, Dominazioni, Principati e Potestà. Tutte le cose sono state create per mezzo di lui e in vista di lui.</p>
<p class="C1 V17">Egli è prima di tutte le cose e tutte sussistono in lui.</p>
<p class="C1 V18">Egli è anche il capo del corpo, cioè della Chiesa; il principio, il primogenito di coloro che risuscitano dai morti, per ottenere il primato su tutte le cose.</p>
<p class="C1 V19">Perché piacque a Dio di fare abitare in lui ogni pienezza</p>
<p class="C1 V20">e per mezzo di lui riconciliare a sé tutte le cose, rappacificando con il sangue della sua croce, cioè per mezzo di lui, le cose che stanno sulla terra e quelle nei cieli.</p>
<p class="C1 V21">E anche voi, che un tempo eravate stranieri e nemici con la mente intenta alle opere cattive che facevate,</p>
<p class="C1 V22">ora egli vi ha riconciliati per mezzo della morte del suo corpo di carne, per presentarvi santi, immacolati e irreprensibili al suo cospetto:</p>
<p class="C1 V23">purché restiate fondati e fermi nella fede e non vi lasciate allontanare dalla speranza promessa nel vangelo che avete ascoltato, il quale è stato annunziato ad ogni creatura sotto il cielo e di cui io, Paolo, sono diventato ministro.</p>
<p class="C1 V24">Perciò sono lieto delle sofferenze che sopporto per voi e completo nella mia carne quello che manca ai patimenti di Cristo, a favore del suo corpo che è la Chiesa.</p>
<p class="C1 V25">Di essa sono diventato ministro, secondo la missione affidatami da Dio presso di voi di realizzare la sua parola,</p>
<p class="C1 V26">cioè il mistero nascosto da secoli e da generazioni, ma ora manifestato ai suoi santi,</p>
<p class="C1 V27">ai quali Dio volle far conoscere la gloriosa ricchezza di questo mistero in mezzo ai pagani, cioè Cristo in voi, speranza della gloria.</p>
<p class="C1 V28">È lui infatti che noi annunziamo, ammonendo e istruendo ogni uomo con ogni sapienza, per rendere ciascuno perfetto in Cristo.</p>
<p class="C1 V29">Per questo mi affatico e lotto, con la forza che viene da lui e che agisce in me con potenza.</p>
<p class="C2 V1">Voglio infatti che sappiate quale dura lotta io devo sostenere per voi, per quelli di Laodicèa e per tutti coloro che non mi hanno mai visto di persona,</p>
<p class="C2 V2">perché i loro cuori vengano consolati e così, strettamente congiunti nell'amore, essi acquistino in tutta la sua ricchezza la piena intelligenza, e giungano a penetrare nella perfetta conoscenza del mistero di Dio, cioè Cristo,</p>
<p class="C2 V3">nel quale sono nascosti tutti i tesori della sapienza e della scienza.</p>
<p class="C2 V4">Dico questo perché nessuno vi inganni con argomenti seducenti,</p>
<p class="C2 V5">perché, anche se sono lontano con il corpo, sono tra voi con lo spirito e gioisco al vedere la vostra condotta ordinata e la saldezza della vostra fede in Cristo.</p>
<p class="C2 V6">Camminate dunque nel Signore Gesù Cristo, come l'avete ricevuto,</p>
<p class="C2 V7">ben radicati e fondati in lui, saldi nella fede come vi è stato insegnato, abbondando nell'azione di grazie.</p>
<p class="C2 V8">Badate che nessuno vi inganni con la sua filosofia e con vuoti raggiri ispirati alla tradizione umana, secondo gli elementi del mondo e non secondo Cristo.</p>
<p class="C2 V9">È in Cristo che abita corporalmente tutta la pienezza della divinità,</p>
<p class="C2 V10">e voi avete in lui parte alla sua pienezza, di lui cioè che è il capo di ogni Principato e di ogni Potestà.</p>
<p class="C2 V11">In lui voi siete stati anche circoncisi, di una circoncisione però non fatta da mano di uomo, mediante la spogliazione del nostro corpo di carne, ma della vera circoncisione di Cristo.</p>
<p class="C2 V12">Con lui infatti siete stati sepolti insieme nel battesimo, in lui anche siete stati insieme risuscitati per la fede nella potenza di Dio, che lo ha risuscitato dai morti.</p>
<p class="C2 V13">Con lui Dio ha dato vita anche a voi, che eravate morti per i vostri peccati e per l'incirconcisione della vostra carne, perdonandoci tutti i peccati,</p>
<p class="C2 V14">annullando il documento scritto del nostro debito, le cui condizioni ci erano sfavorevoli. Egli lo ha tolto di mezzo inchiodandolo alla croce;</p>
<p class="C2 V15">avendo privato della loro forza i Principati e le Potestà ne ha fatto pubblico spettacolo dietro al corteo trionfale di Cristo.</p>
<p class="C2 V16">Nessuno dunque vi condanni più in fatto di cibo o di bevanda, o riguardo a feste, a noviluni e a sabati:</p>
<p class="C2 V17">tutte cose queste che sono ombra delle future; ma la realtà invece è Cristo!</p>
<p class="C2 V18">Nessuno v'impedisca di conseguire il premio, compiacendosi in pratiche di poco conto e nella venerazione degli angeli, seguendo le proprie pretese visioni, gonfio di vano orgoglio nella sua mente carnale,</p>
<p class="C2 V19">senza essere stretto invece al capo, dal quale tutto il corpo riceve sostentamento e coesione per mezzo di giunture e legami, realizzando così la crescita secondo il volere di Dio.</p>
<p class="C2 V20">Se pertanto siete morti con Cristo agli elementi del mondo, perché lasciarvi imporre, come se viveste ancora nel mondo, dei precetti quali</p>
<p class="C2 V21">«Non prendere, non gustare, non toccare»?</p>
<p class="C2 V22">Tutte cose destinate a scomparire con l'uso: sono infatti prescrizioni e insegnamenti di uomini!</p>
<p class="C2 V23">Queste cose hanno una parvenza di sapienza, con la loro affettata religiosità e umiltà e austerità riguardo al corpo, ma in realtà non servono che per soddisfare la carne.</p>
<p class="C3 V1">Se dunque siete risorti con Cristo, cercate le cose di lassù, dove si trova Cristo assiso alla destra di Dio;</p>
<p class="C3 V2">pensate alle cose di lassù, non a quelle della terra.</p>
<p class="C3 V3">Voi infatti siete morti e la vostra vita è ormai nascosta con Cristo in Dio!</p>
<p class="C3 V4">Quando si manifesterà Cristo, la vostra vita, allora anche voi sarete manifestati con lui nella gloria.</p>
<p class="C3 V5">Mortificate dunque quella parte di voi che appartiene alla terra: fornicazione, impurità, passioni, desideri cattivi e quella avarizia insaziabile che è idolatria,</p>
<p class="C3 V6">cose tutte che attirano l'ira di Dio su coloro che disobbediscono.</p>
<p class="C3 V7">Anche voi un tempo eravate così, quando la vostra vita era immersa in questi vizi.</p>
<p class="C3 V8">Ora invece deponete anche voi tutte queste cose: ira, passione, malizia, maldicenze e parole oscene dalla vostra bocca.</p>
<p class="C3 V9">Non mentitevi gli uni gli altri. Vi siete infatti spogliati dell'uomo vecchio con le sue azioni</p>
<p class="C3 V10">e avete rivestito il nuovo, che si rinnova, per una piena conoscenza, ad immagine del suo Creatore.</p>
<p class="C3 V11">Qui non c'è più Greco o Giudeo, circoncisione o incirconcisione, barbaro o Scita, schiavo o libero, ma Cristo è tutto in tutti.</p>
<p class="C3 V12">Rivestitevi dunque, come amati di Dio, santi e diletti, di sentimenti di misericordia, di bontà, di umiltà, di mansuetudine, di pazienza;</p>
<p class="C3 V13">sopportandovi a vicenda e perdonandovi scambievolmente, se qualcuno abbia di che lamentarsi nei riguardi degli altri. Come il Signore vi ha perdonato, così fate anche voi.</p>
<p class="C3 V14">Al di sopra di tutto poi vi sia la carità, che è il vincolo di perfezione.</p>
<p class="C3 V15">E la pace di Cristo regni nei vostri cuori, perché ad essa siete stati chiamati in un solo corpo. E siate riconoscenti!</p>
<p class="C3 V16">La parola di Cristo dimori tra voi abbondantemente; ammaestratevi e ammonitevi con ogni sapienza, cantando a Dio di cuore e con gratitudine salmi, inni e cantici spirituali.</p>
<p class="C3 V17">E tutto quello che fate in parole ed opere, tutto si compia nel nome del Signore Gesù, rendendo per mezzo di lui grazie a Dio Padre.</p>
<p class="C3 V18">Voi, mogli, state sottomesse ai mariti, come si conviene nel Signore.</p>
<p class="C3 V19">Voi, mariti, amate le vostre mogli e non inaspritevi con esse.</p>
<p class="C3 V20">Voi, figli, obbedite ai genitori in tutto; ciò è gradito al Signore.</p>
<p class="C3 V21">Voi, padri, non esasperate i vostri figli, perché non si scoraggino.</p>
<p class="C3 V22">Voi, servi, siate docili in tutto con i vostri padroni terreni; non servendo solo quando vi vedono, come si fa per piacere agli uomini, ma con cuore semplice e nel timore del Signore.</p>
<p class="C3 V23">Qualunque cosa facciate, fatela di cuore come per il Signore e non per gli uomini,</p>
<p class="C3 V24">sapendo che come ricompensa riceverete dal Signore l'eredità. Servite a Cristo Signore.</p>
<p class="C3 V25">Chi commette ingiustizia infatti subirà le conseguenze del torto commesso, e non v'è parzialità per nessuno.</p>
<p class="C4 V1">Voi, padroni, date ai vostri servi ciò che è giusto ed equo, sapendo che anche voi avete un padrone in cielo.</p>
<p class="C4 V2">Perseverate nella preghiera e vegliate in essa, rendendo grazie.</p>
<p class="C4 V3">Pregate anche per noi, perché Dio ci apra la porta della predicazione e possiamo annunziare il mistero di Cristo, per il quale mi trovo in catene:</p>
<p class="C4 V4">che possa davvero manifestarlo, parlandone come devo.</p>
<p class="C4 V5">Comportatevi saggiamente con quelli di fuori; approfittate di ogni occasione.</p>
<p class="C4 V6">Il vostro parlare sia sempre con grazia, condito di sapienza, per sapere come rispondere a ciascuno.</p>
<p class="C4 V7">Tutto quanto mi riguarda ve lo riferirà Tìchico, il caro fratello e ministro fedele, mio compagno nel servizio del Signore,</p>
<p class="C4 V8">che io mando a voi, perché conosciate le nostre condizioni e perché rechi conforto ai vostri cuori.</p>
<p class="C4 V9">Con lui verrà anche Onèsimo, il fedele e caro fratello, che è dei vostri. Essi vi informeranno su tutte le cose di qui.</p>
<p class="C4 V10">Vi salutano Aristarco, mio compagno di carcere, e Marco, il cugino di Barnaba, riguardo al quale avete ricevuto istruzioni - se verrà da voi, fategli buona accoglienza -</p>
<p class="C4 V11">e Gesù, chiamato Giusto. Di quelli venuti dalla circoncisione questi soli hanno collaborato con me per il regno di Dio e mi sono stati di consolazione.</p>
<p class="C4 V12">Vi saluta Epafra, servo di Cristo Gesù, che è dei vostri, il quale non cessa di lottare per voi nelle sue preghiere, perché siate saldi, perfetti e aderenti a tutti i voleri di Dio.</p>
<p class="C4 V13">Gli rendo testimonianza che si impegna a fondo per voi, come per quelli di Laodicèa e di Geràpoli.</p>
<p class="C4 V14">Vi salutano Luca, il caro medico, e Dema.</p>
<p class="C4 V15">Salutate i fratelli di Laodicèa e Ninfa con la comunità che si raduna nella sua casa.</p>
<p class="C4 V16">E quando questa lettera sarà stata letta da voi, fate che venga letta anche nella Chiesa dei Laodicesi e anche voi leggete quella inviata ai Laodicesi.</p>
<p class="C4 V17">Dite ad Archippo: «Considera il ministero che hai ricevuto nel Signore e vedi di compierlo bene».</p>
<p class="C4 V18">Il saluto è di mia propria mano, di me, Paolo. Ricordatevi delle mie catene. La grazia sia con voi.</p>
</div>
</div>
<div class="edizione DIODATI">
<div class="libro Col">
<p class="CCAPITOLO VVERSO">TESTO</p>
<p class="C1 V1">Paolo, apostolo di Gesú Cristo per volontà di Dio, e il fratello Timoteo,</p>
<p class="C1 V2">ai santi e fedeli fratelli in Cristo che sono in Colosse: grazia e pace a voi da Dio nostro Padre e dal Signore Gesú Cristo.</p>
<p class="C1 V3">Noi rendiamo grazie a Dio e Padre del Signor nostro Gesú Cristo, pregando continuamente per voi,</p>
<p class="C1 V4">perché abbiamo sentito parlare della vostra fede in Cristo Gesú e del vostro amore verso tutti i santi,</p>
<p class="C1 V5">a motivo della speranza che è riposta per voi nei cieli, di cui avete già sentito nella parola della verità dell'evangelo,</p>
<p class="C1 V6">che è giunto a voi, come pure in tutto il mondo e porta frutto e cresce, come avviene anche tra di voi, dal giorno in cui udiste e conosceste la grazia di Dio in verità,</p>
<p class="C1 V7">come avete imparato da Epafra, nostro caro compagno, il quale è un fedele ministro di Cristo per voi,</p>
<p class="C1 V8">e che ci ha anche dichiarato il vostro amore nello Spirito.</p>
<p class="C1 V9">Perciò anche noi, dal giorno in cui abbiamo sentito questo, non cessiamo di pregare per voi e di chiedere che siate ripieni della conoscenza della sua volontà, in ogni sapienza ed intelligenza spirituale,</p>
<p class="C1 V10">perché camminiate in modo degno del Signore, per piacergli in ogni cosa, portando frutto in ogni opera buona e crescendo nella conoscenza di Dio,</p>
<p class="C1 V11">fortificati con ogni forza, secondo la sua gloriosa potenza, per ogni perseveranza e pazienza, con gioia,</p>
<p class="C1 V12">rendendo grazie a Dio e Padre, che ci ha fatti degni di partecipare alla sorte dei santi nella luce.</p>
<p class="C1 V13">Poiché egli ci ha riscossi dalla potestà delle tenebre e ci ha trasportati nel regno del suo amato Figlio</p>
<p class="C1 V14">in cui abbiamo la redenzione per mezzo del suo sangue e il perdono dei peccati.</p>
<p class="C1 V15">Egli è l'immagine dell'invisibile Dio, il primogenito di ogni creatura,</p>
<p class="C1 V16">poiché in lui sono state create tutte le cose, quelle che sono nei cieli e quelle che sono sulla terra, le cose visibili e quelle invisibili: troni, signorie, principati e potestà; tutte le cose sono state create per mezzo di lui e in vista di lui,</p>
<p class="C1 V17">Egli è prima di ogni cosa e tutte le cose sussistono in lui.</p>
<p class="C1 V18">Egli stesso è il capo del corpo, cioè della chiesa; egli è il principio, il primogenito dai morti, affinché abbia il primato in ogni cosa,</p>
<p class="C1 V19">perchè è piaciuto al Padre di far abitare in lui tutta la pienezza,</p>
<p class="C1 V20">e, avendo fatta la pace per mezzo del sangue della sua croce, di riconciliare a sè, per mezzo di lui, tutte le cose, tanto quelle che sono sulla terra come quelle che sono nei cieli.</p>
<p class="C1 V21">E voi stessi, che un tempo eravate estranei e nemici nella mente con le vostre opere malvagie,</p>
<p class="C1 V22">ora vi ha riconciliati nel corpo della sua carne, mediante la morte, per farvi comparire davanti a sé santi, irreprensibili e senza colpa,</p>
<p class="C1 V23">se pure perseverate nella fede, essendo fondati e fermi senza essere smossi dalla speranza dell'evangelo che voi avete udito e che è stato predicato ad ogni creatura che è sotto il cielo e di cui io Paolo, sono divenuto ministro.</p>
<p class="C1 V24">Ora mi rallegro nelle mie sofferenze per voi, e a mia volta compio nella mia carne ciò che manca ancora alle afflizioni di Cristo per il suo corpo, che è la chiesa,</p>
<p class="C1 V25">di cui sono stato fatto ministro, secondo l'incarico che Dio mi ha affidato per voi, per presentare compiutamente la parola di Dio,</p>
<p class="C1 V26">il mistero che fu tenuto nascosto per le passate età e generazioni, ma che ora è stato manifestato ai suoi santi,</p>
<p class="C1 V27">ai quali Dio ha voluto far conoscere quali siano le ricchezze della gloria di questo mistero fra i gentili, che è Cristo in voi, speranza di gloria,</p>
<p class="C1 V28">che noi annunziamo, ammonendo e ammaestrando ogni uomo in ogni sapienza, per presentare ogni uomo perfetto in Cristo Gesú;</p>
<p class="C1 V29">e per questo mi affatico combattendo con la sua forza che opera in me con potenza.</p>
<p class="C2 V1">Voglio infatti che sappiate quanto grande sia il combattimento che sostengo per voi, per quelli che sono a Laodicea e per tutti quelli che non hanno visto la mia faccia di persona,</p>
<p class="C2 V2">affinché i loro cuori siano consolati, essendo essi uniti insieme nell'amore, ed ottengano tutte le ricchezze della piena certezza d'intelligenza per la conoscenza del mistero di Dio e Padre e di Cristo,</p>
<p class="C2 V3">in cui sono nascosti tutti i tesori della sapienza e della conoscenza.</p>
<p class="C2 V4">Or questo dico, affinché nessuno vi inganni con parole convincenti,</p>
<p class="C2 V5">perché, quantunque sia assente da voi col corpo, pure sono con voi con lo spirito e mi rallegro vedendo il vostro ordine e la fermezza della vostra fede in Cristo.</p>
<p class="C2 V6">Come dunque avete ricevuto Cristo Gesú, il Signore, cosí camminate in lui</p>
<p class="C2 V7">essendo radicati ed edificati in lui, e confermati nella fede come vi è stato insegnato, abbondando in essa con ringraziamento.</p>
<p class="C2 V8">Guardate che nessuno vi faccia sua preda con la filosofia e con vano inganno, secondo la tradizione degli uomini, secondo gli elementi del mondo e non secondo Cristo,</p>
<p class="C2 V9">poiché in lui abita corporalmente tutta la pienezza della Deità.</p>
<p class="C2 V10">E voi avete ricevuto la pienezza in lui, essendo egli il capo di ogni principato e potestà,</p>
<p class="C2 V11">nel quale siete anche stati circoncisi di una circoncisione, fatta senza mano d'uomo, ma della circoncisione di Cristo, mediante lo spogliamento del corpo dei peccati della carne:</p>
<p class="C2 V12">essendo stati sepolti con lui nel battesimo, in lui siete anche stati insieme risuscitati, mediante la fede nella potenza di Dio che lo ha risuscitato dai morti.</p>
<p class="C2 V13">E con lui Dio ha vivificato voi, che eravate morti nei peccati e nell'incirconcisione della carne, perdonandovi tutti i peccati.</p>
<p class="C2 V14">Egli ha annientato il documento fatto di ordinamenti, che era contro di noi e che ci era nemico, e l'ha tolto di mezzo inchiodandolo alla croce;</p>
<p class="C2 V15">avendo quindi spogliato le potestà e i principati, ne ha fatto un pubblico spettacolo, trionfando su di loro in lui.</p>
<p class="C2 V16">Nessuno dunque vi giudichi per cibi o bevande, o rispetto a feste, a noviluni o ai sabati;</p>
<p class="C2 V17">queste cose sono ombra di quelle che devono venire; ma il corpo è di Cristo.</p>
<p class="C2 V18">Nessuno vi derubi del premio con un pretesto di umiltà e di culto degli angeli, fondandosi su cose che non ha visto, essendo temerariamente gonfio a motivo della sua mente carnale</p>
<p class="C2 V19">e non attenendosi al capo, da cui tutto il corpo, ben nutrito e tenuto insieme mediante le giunture e le articolazioni cresce con l'accrescimento che viene da Dio.</p>
<p class="C2 V20">Se dunque siete morti con Cristo agli elementi del mondo, perché vi sottoponete a dei precetti come se viveste nel mondo, quali:</p>
<p class="C2 V21">«Non toccare, non assaggiare, non maneggiare»,</p>
<p class="C2 V22">tutte cose che periscono con l'uso, secondo i comandamenti e le dottrine degli uomini?</p>
<p class="C2 V23">Queste cose hanno sí qualche apparenza di sapienza nella religiosità volontariamente scelta, nella falsa umiltà e nel trattamento duro del corpo, ma non hanno alcun valore contro le intemperanze carnali.</p>
<p class="C3 V1">Se dunque siete risuscitati con Cristo, cercate le cose di lassú, dove Cristo è seduto alla destra di Dio.</p>
<p class="C3 V2">Abbiate in mente le cose di lassú, non quelle che sono sulla terra,</p>
<p class="C3 V3">perché voi siete morti e la vostra vita è nascosta con Cristo in Dio.</p>
<p class="C3 V4">Quando Cristo che è la nostra vita apparirà, allora anche voi apparirete con lui in gloria.</p>
<p class="C3 V5">Fate dunque morire le vostre membra che sono sulla terra: fornicazione, impurità, passioni, desideri cattivi e avidità, che è idolatria;</p>
<p class="C3 V6">per queste cose l'ira di Dio viene sui figli della disubbidienza,</p>
<p class="C3 V7">fra cui un tempo camminaste anche voi, quando vivevate in esse.</p>
<p class="C3 V8">Ma ora deponete anche voi tutte queste cose: ira, collera, cattiveria; e non esca dalla vostra bocca maldicenza e alcun parlare disonesto.</p>
<p class="C3 V9">Non mentite gli uni agli altri, perché vi siete spogliati dell'uomo vecchio con i suoi atti,</p>
<p class="C3 V10">e vi siete rivestiti dell'uomo nuovo, che si va rinnovando nella conoscenza ad immagine di colui che l'ha creato.</p>
<p class="C3 V11">Qui non c'è piú Greco e Giudeo circonciso, e incirconciso, barbaro e Scita, servo e libero, ma Cristo è tutto e in tutti.</p>
<p class="C3 V12">Vestitevi dunque come eletti di Dio santi e diletti, di viscere di misericordia, di benignità, di umiltà, di mansuetudine e di pazienza,</p>
<p class="C3 V13">sopportandovi gli uni gli altri e perdonandovi, se uno ha qualche lamentela contro un altro, e come Cristo vi ha perdonato, cosí fate pure voi.</p>
<p class="C3 V14">E sopra tutte queste cose, rivestitevi dell'amore, che è il vincolo della perfezione.</p>
<p class="C3 V15">E la pace di Dio, alla quale siete stati chiamati in un sol corpo, regni nei vostri cuori; e siate riconoscenti.</p>
<p class="C3 V16">La parola di Cristo abiti in voi copiosamente, in ogni sapienza, istruendovi ed esortandovi gli uni gli altri con salmi, inni e cantici spirituali, cantando con grazia nei vostri cuori al Signore.</p>
<p class="C3 V17">E qualunque cosa facciate, in parola o in opera, fate ogni cosa nel nome del Signore Gesú, rendendo grazie a Dio Padre per mezzo di lui.</p>
<p class="C3 V18">Mogli, siate sottomesse ai mariti, come si conviene nel Signore.</p>
<p class="C3 V19">Mariti, amate le mogli e non v'inasprite contro di loro.</p>
<p class="C3 V20">Figli, ubbidite ai genitori in ogni cosa, poiché questo è accettevole al Signore.</p>
<p class="C3 V21">Padri, non provocate ad ira i vostri figli, affinché non si scoraggino.</p>
<p class="C3 V22">Servi, ubbidite in ogni cosa ai vostri padroni secondo la carne, non servendo solo quando vi vedono, come per piacere agli uomini, ma con semplicità di cuore, temendo Dio.</p>
<p class="C3 V23">E qualunque cosa facciate, fatelo di buon animo, come per il Signore e non per gli uomini,</p>
<p class="C3 V24">sapendo che dal Signore riceverete la ricompensa a dell'eredità, poiché voi servite a Cristo, il Signore.</p>
<p class="C3 V25">Ma chi opera ingiustamente riceverà la retribuzione delle cose ingiuste che ha fatte, e non c'è parzialità con alcuno.</p>
<p class="C4 V1">Padroni, fate ciò che è giusto e ragionevole verso i servi, sapendo che anche voi avete un Padrone nei cieli.</p>
<p class="C4 V2">Perseverate nella preghiera, vegliando in essa con ringraziamento.</p>
<p class="C4 V3">Pregando nel medesimo tempo anche per noi, affinché Dio apra anche a noi la porta della parola, per annunziare il mistero di Cristo, a motivo del quale sono anche prigioniero,</p>
<p class="C4 V4">in modo che lo faccia conoscere, parlandone come devo.</p>
<p class="C4 V5">Procedete con sapienza verso quelli di fuori riscattando il tempo.</p>
<p class="C4 V6">Il vostro parlare sia sempre con grazia, condito con sale, per sapere come vi conviene rispondere a ciascuno.</p>
<p class="C4 V7">Tichico, il caro fratello e fedele ministro e mio compagno di servizio nel Signore, vi farà sapere tutto sul mio stato;</p>
<p class="C4 V8">io ve lo mandato proprio per questa ragione, perché conosca la vostra situazione e consoli i vostri cuori,</p>
<p class="C4 V9">assieme al fedele e caro fratello Onesimo, che è dei vostri; essi vi faranno sapere tutte le cose di qui.</p>
<p class="C4 V10">Aristarco, prigioniero con me, vi saluta, assieme a Marco, il cugino di Barnaba (riguardo al quale avete ricevuto istruzioni; se viene da voi, accoglietelo)</p>
<p class="C4 V11">e Gesú, chiamato Giusto, i quali provengono dalla circoncisione; questi sono i soli operai nell'opera del regno di Dio, che mi sono stati di conforto.</p>
<p class="C4 V12">Epafra, che è dei vostri ed è servo di Cristo, vi saluta; egli combatte sempre per voi nelle preghiere, affinché stiate fermi, perfetti e compiuti in tutta la volontà di Dio.</p>
<p class="C4 V13">Infatti gli rendo testimonianza che egli ha un grande zelo per voi, per quelli che sono a Laodicea e per quelli che sono a Gerapoli.</p>
<p class="C4 V14">Il caro Luca, il medico, e Dema vi salutano.</p>
<p class="C4 V15">Salutate i fratelli che sono a Laodicea, Ninfa e la chiesa che è in casa a sua.</p>
<p class="C4 V16">E quando questa epistola sarà stata letta fra voi, fate che sia letta anche nella chiesa dei Laodicesi; e anche voi leggete quella che vi sarà mandata da Laodicea.</p>
<p class="C4 V17">E dite ad Archippo: «Bada al ministero che hai ricevuto nel Signore, per adempierlo».</p>
<p class="C4 V18">Il saluto è stato scritto di mia propria mano, di me, Paolo. Ricordatevi delle mie catene. La grazia sia con voi. Amen.</p>
</div>
</div>
<div class="edizione RIVEDUTA">
<div class="libro Col">
<p class="CCAPITOLO VVERSO">TESTO</p>
<p class="C1 V1">Paolo, apostolo di Cristo Gesù per volontà di Dio, e il fratello Timoteo</p>
<p class="C1 V2">ai santi e fedeli fratelli in Cristo che sono in Colosse, grazia a voi e pace da Dio, nostro Padre.</p>
<p class="C1 V3">Noi ringraziamo Dio, Padre del nostro Signore Gesù Cristo, pregando sempre per voi,</p>
<p class="C1 V4">perché abbiamo sentito parlare della vostra fede in Cristo Gesù e dell'amore che avete per tutti i santi,</p>
<p class="C1 V5">a causa della speranza che vi è riservata nei cieli, della quale avete già sentito parlare mediante la predicazione della verità del vangelo.</p>
<p class="C1 V6">Esso è in mezzo a voi, e nel mondo intero, porta frutto e cresce, come avviene anche tra di voi, dal giorno che ascoltaste e conosceste la grazia di Dio in verità,</p>
<p class="C1 V7">secondo quello che avete imparato da Epafra, il nostro caro compagno di servizio, che è fedele ministro di Cristo per voi.</p>
<p class="C1 V8">Egli ci ha anche fatto conoscere il vostro amore nello Spirito.</p>
<p class="C1 V9">Perciò anche noi, dal giorno che abbiamo saputo questo, non cessiamo di pregare per voi e di domandare che siate ricolmi della profonda conoscenza della volontà di Dio con ogni sapienza e intelligenza spirituale,</p>
<p class="C1 V10">perché camminiate in modo degno del Signore per piacergli in ogni cosa, portando frutto in ogni opera buona e crescendo nella conoscenza di Dio;</p>
<p class="C1 V11">fortificati in ogni cosa dalla sua gloriosa potenza, per essere sempre pazienti e perseveranti;</p>
<p class="C1 V12">ringraziando con gioia il Padre che vi ha messi in grado di partecipare alla sorte dei santi nella luce.</p>
<p class="C1 V13">Dio ci ha liberati dal potere delle tenebre e ci ha trasportati nel regno del suo amato Figlio.</p>
<p class="C1 V14">In lui abbiamo la redenzione, il perdono dei peccati.</p>
<p class="C1 V15">Egli è l'immagine del Dio invisibile, il primogenito di ogni creatura;</p>
<p class="C1 V16">poiché in lui sono state create tutte le cose che sono nei cieli e sulla terra, le visibili e le invisibili: troni, signorie, principati, potenze; tutte le cose sono state create per mezzo di lui e in vista di lui.</p>
<p class="C1 V17">Egli è prima di ogni cosa e tutte le cose sussistono in lui.</p>
<p class="C1 V18">Egli è il capo del corpo, cioè della chiesa; è lui il principio, il primogenito dai morti, affinché in ogni cosa abbia il primato.</p>
<p class="C1 V19">Poiché al Padre piacque di far abitare in lui tutta la pienezza</p>
<p class="C1 V20">e di riconciliare con sé tutte le cose per mezzo di lui, avendo fatto la pace mediante il sangue della sua croce; per mezzo di lui, dico, tanto le cose che sono sulla terra, quanto quelle che sono nei cieli.</p>
<p class="C1 V21">E voi, che un tempo eravate estranei e nemici a causa dei vostri pensieri e delle vostre opere malvagie,</p>
<p class="C1 V22">ora Dio vi ha riconciliati nel corpo della carne di lui, per mezzo della sua morte, per farvi comparire davanti a sé santi, senza difetto e irreprensibili,</p>
<p class="C1 V23">se appunto perseverate nella fede, fondati e saldi e senza lasciarvi smuovere dalla speranza del vangelo che avete ascoltato, il quale è stato predicato a ogni creatura sotto il cielo e di cui io, Paolo, sono diventato servitore.</p>
<p class="C1 V24">Ora sono lieto di soffrire per voi, e le tribolazioni che Cristo ha ancora da soffrire, io le completo nella mia carne a favore del suo corpo che è la chiesa.</p>
<p class="C1 V25">Di questa io sono diventato servitore, secondo l'incarico che Dio mi ha dato per voi di annunziare nella sua totalità la parola di Dio,</p>
<p class="C1 V26">cioè, il mistero che è stato nascosto per tutti i secoli e per tutte le generazioni, ma che ora è stato manifestato ai suoi santi.</p>
<p class="C1 V27">Dio ha voluto far loro conoscere quale sia la ricchezza della gloria di questo mistero fra gli stranieri, cioè Cristo in voi, la speranza della gloria,</p>
<p class="C1 V28">che noi proclamiamo esortando ciascun uomo e ciascun uomo istruendo in ogni sapienza, affinché presentiamo ogni uomo perfetto in Cristo.</p>
<p class="C1 V29">A questo fine mi affatico, combattendo con la sua forza, che agisce in me con potenza.</p>
<p class="C2 V1">Desidero infatti che sappiate quale arduo combattimento sostengo per voi, per quelli di Laodicea e per tutti quelli che non mi hanno mai visto di persona,</p>
<p class="C2 V2">affinché siano consolati i loro cuori e, uniti mediante l'amore, siano dotati di tutta la ricchezza della piena intelligenza per conoscere a fondo il mistero di Dio, cioè Cristo,</p>
<p class="C2 V3">nel quale tutti i tesori della sapienza e della conoscenza sono nascosti.</p>
<p class="C2 V4">Dico questo affinché nessuno vi inganni con parole seducenti;</p>
<p class="C2 V5">perché, sebbene sia assente di persona, sono però con voi spiritualmente, e mi rallegro vedendo il vostro ordine e la fermezza della vostra fede in Cristo.</p>
<p class="C2 V6">Come dunque avete ricevuto Cristo Gesù, il Signore, così camminate in lui;</p>
<p class="C2 V7">radicati, edificati in lui e rafforzati dalla fede, come vi è stata insegnata, abbondate nel ringraziamento.</p>
<p class="C2 V8">Guardate che nessuno faccia di voi sua preda con la filosofia e con vani raggiri secondo la tradizione degli uomini e gli elementi del mondo e non secondo Cristo;</p>
<p class="C2 V9">perché in lui abita corporalmente tutta la pienezza della Deità;</p>
<p class="C2 V10">e voi avete tutto pienamente in lui, che è il capo di ogni principato e di ogni potenza;</p>
<p class="C2 V11">in lui siete anche stati circoncisi di una circoncisione non fatta da mano d'uomo, ma della circoncisione di Cristo, che consiste nello spogliamento del corpo della carne:</p>
<p class="C2 V12">siete stati con lui sepolti nel battesimo, nel quale siete anche stati risuscitati con lui mediante la fede nella potenza di Dio che lo ha risuscitato dai morti.</p>
<p class="C2 V13">Voi, che eravate morti nei peccati e nella incirconcisione della vostra carne, voi, dico, Dio ha vivificati con lui, perdonandoci tutti i nostri peccati;</p>
<p class="C2 V14">egli ha cancellato il documento a noi ostile, i cui comandamenti ci condannavano, e l'ha tolto di mezzo, inchiodandolo sulla croce;</p>
<p class="C2 V15">ha spogliato i principati e le potenze, ne ha fatto un pubblico spettacolo, trionfando su di loro per mezzo della croce.</p>
<p class="C2 V16">Nessuno dunque vi giudichi quanto al mangiare o al bere, o rispetto a feste, a noviluni, a sabati,</p>
<p class="C2 V17">che sono l'ombra di cose che dovevano avvenire; ma il corpo è di Cristo.</p>
<p class="C2 V18">Nessuno vi derubi a suo piacere del vostro premio, con un pretesto di umiltà e di culto degli angeli, affidandosi alle proprie visioni, gonfio di vanità nella sua mente carnale,</p>
<p class="C2 V19">senza attenersi al Capo, da cui tutto il corpo, ben fornito e congiunto insieme mediante le giunture e i legamenti, progredisce nella crescita voluta da Dio.</p>
<p class="C2 V20">Se siete morti con Cristo agli elementi del mondo, perché, come se viveste nel mondo, vi lasciate imporre dei precetti, quali:</p>
<p class="C2 V21">«Non toccare, non assaggiare, non maneggiare»</p>
<p class="C2 V22">cose destinate a scomparire con l'uso), secondo i comandamenti e le dottrine degli uomini?</p>
<p class="C2 V23">Quelle cose hanno, è vero, una parvenza di sapienza per quel tanto che è in esse di culto volontario, di umiltà e di austerità nel trattare il corpo, ma non hanno alcun valore; servono solo a soddisfare la carne.</p>
<p class="C3 V1">Se dunque siete stati risuscitati con Cristo, cercate le cose di lassù dove Cristo è seduto alla destra di Dio.</p>
<p class="C3 V2">Aspirate alle cose di lassù, non a quelle che sono sulla terra;</p>
<p class="C3 V3">poiché voi moriste e la vostra vita è nascosta con Cristo in Dio.</p>
<p class="C3 V4">Quando Cristo, la vita nostra, sarà manifestato, allora anche voi sarete con lui manifestati in gloria.</p>
<p class="C3 V5">Fate dunque morire ciò che in voi è terreno: fornicazione, impurità, passioni, desideri cattivi e cupidigia, che è idolatria.</p>
<p class="C3 V6">Per queste cose viene l'ira di Dio sui figli ribelli.</p>
<p class="C3 V7">E così camminaste un tempo anche voi, quando vivevate in esse.</p>
<p class="C3 V8">Ora invece deponete anche voi tutte queste cose: ira, collera, malignità, calunnia; e non vi escano di bocca parole oscene.</p>
<p class="C3 V9">Non mentite gli uni agli altri, perché vi siete spogliati dell'uomo vecchio con le sue opere</p>
<p class="C3 V10">e vi siete rivestiti del nuovo, che si va rinnovando in conoscenza a immagine di colui che l'ha creato.</p>
<p class="C3 V11">Qui non c'è Greco o Giudeo, circoncisione o incirconcisione, barbaro, Scita, schiavo, libero, ma Cristo è tutto e in tutti.</p>
<p class="C3 V12">Rivestitevi, dunque, come eletti di Dio, santi e amati, di sentimenti di misericordia, di benevolenza, di umiltà, di mansuetudine, di pazienza.</p>
<p class="C3 V13">Sopportatevi gli uni gli altri e perdonatevi a vicenda, se uno ha di che dolersi di un altro. Come il Signore vi ha perdonati, così fate anche voi.</p>
<p class="C3 V14">Al di sopra di tutte queste cose rivestitevi dell'amore che è il vincolo della perfezione.</p>
<p class="C3 V15">E la pace di Cristo, alla quale siete stati chiamati per essere un solo corpo, regni nei vostri cuori; e siate riconoscenti.</p>
<p class="C3 V16">La parola di Cristo abiti in voi abbondantemente; istruitevi ed esortatevi gli uni gli altri con ogni sapienza; cantate di cuore a Dio, sotto l'impulso della grazia, salmi, inni e cantici spirituali.</p>
<p class="C3 V17">Qualunque cosa facciate, in parole o in opere, fate ogni cosa nel nome del Signore Gesù ringraziando Dio Padre per mezzo di lui.</p>
<p class="C3 V18">Mogli, siate sottomesse ai vostri mariti, come si conviene nel Signore.</p>
<p class="C3 V19">Mariti, amate le vostre mogli, e non v'inasprite contro di loro.</p>
<p class="C3 V20">Figli, ubbidite ai vostri genitori in ogni cosa, poiché questo è gradito al Signore.</p>
<p class="C3 V21">Padri, non irritate i vostri figli, affinché non si scoraggino.</p>
<p class="C3 V22">Servi, ubbidite in ogni cosa ai vostri padroni secondo la carne; non servendoli soltanto quando vi vedono, come per piacere agli uomini, ma con semplicità di cuore, temendo il Signore.</p>
<p class="C3 V23">Qualunque cosa facciate, fatela di buon animo, come per il Signore e non per gli uomini,</p>
<p class="C3 V24">sapendo che dal Signore riceverete per ricompensa l'eredità. Servite Cristo, il Signore!</p>
<p class="C3 V25">Infatti chi agisce ingiustamente riceverà la retribuzione del torto che avrà fatto, senza che vi siano favoritismi.</p>
<p class="C4 V1">Padroni, date ai vostri servi ciò che è giusto ed equo, sapendo che anche voi avete un padrone nel cielo.</p>
<p class="C4 V2">Perseverate nella preghiera, vegliando in essa con rendimento di grazie.</p>
<p class="C4 V3">Pregate nello stesso tempo anche per noi, affinché Dio ci apra una porta per la parola, perché possiamo annunziare il mistero di Cristo, a motivo del quale mi trovo prigioniero,</p>
<p class="C4 V4">e che io lo faccia conoscere, parlandone come devo.</p>
<p class="C4 V5">Comportatevi con saggezza verso quelli di fuori, ricuperando il tempo.</p>
<p class="C4 V6">Il vostro parlare sia sempre con grazia, condito con sale, per sapere come dovete rispondere a ciascuno.</p>
<p class="C4 V7">Tutto ciò che mi riguarda ve lo farà sapere Tichico, il caro fratello e fedele servitore, mio compagno di servizio nel Signore.</p>
<p class="C4 V8">Ve l'ho mandato appunto perché conosciate la nostra situazione ed egli consoli i vostri cuori;</p>
<p class="C4 V9">e con lui ho mandato il fedele e caro fratello Onesimo, che è dei vostri. Essi vi faranno sapere tutto ciò che accade qui.</p>
<p class="C4 V10">Vi salutano Aristarco, mio compagno di prigionia, Marco, il cugino di Barnaba (a proposito del quale avete ricevuto istruzioni; se viene da voi, accoglietelo),</p>
<p class="C4 V11">e Gesù, detto Giusto. Questi provengono dai circoncisi, e sono gli unici che collaborano con me per il regno di Dio, e che mi sono stati di conforto.</p>
<p class="C4 V12">Epafra, che è dei vostri ed è servo di Cristo Gesù, vi saluta. Egli lotta sempre per voi nelle sue preghiere perché stiate saldi, come uomini fatti, completamente disposti a far la volontà di Dio.</p>
<p class="C4 V13">Infatti gli rendo testimonianza che si dà molta pena per voi, per quelli di Laodicea e per quelli di Ierapoli.</p>
<p class="C4 V14">Vi salutano Luca, il caro medico, e Dema.</p>
<p class="C4 V15">Salutate i fratelli che sono a Laodicea, Ninfa e la chiesa che è in casa sua.</p>
<p class="C4 V16">Quando questa lettera sarà stata letta da voi, fate che sia letta anche nella chiesa dei Laodicesi, e leggete anche voi quella che vi sarà mandata da Laodicea.</p>
<p class="C4 V17">Dite ad Archippo: «Bada al servizio che hai ricevuto nel Signore, per compierlo bene».</p>
<p class="C4 V18">Il saluto è di mia propria mano, di me, Paolo. Ricordatevi delle mie catene. La grazia sia con voi.</p>
</div>
</div>
<div class="edizione LECTIO">
<div class="libro Col">
<p class="CCAPITOLO VVERSO">TESTO</p>
</div>
</div>
</div>
</body>
</html>
