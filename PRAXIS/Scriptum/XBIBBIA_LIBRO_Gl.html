<html>
<head>
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="XBIBBIA.css" />
<script type="text/javascript" src="XBIBBIA.js"></script>
<title>VERBUM</title>
</head>
<body>
<div id="sopra" class="testa">
<table><tr>
<td><input id="libro"    type="text" size="4" value="X" readonly onclick="books()"></td>
<td><input id="capitolo" type="text" size="2" value="1"></td>
<td><input id="verso"    type="text" size="2" value=""></td>
<td><input id="trova"    type="submit" value="TROVA" onclick="trova()"></td>
<td><input id="avanti"   type="submit" value=">>>" onclick="next()"></td>
</tr></table>
</div>
<div id="leggo" class="centro">LEGGO</div>
<div id="sotto" class="piede">Verbum caro factum est</div>
<div id="verbum">
<div id="sigla">Gl</div>
<div class="edizione CEI2008">
<div class="libro Gl">
<p class="CCAPITOLO VVERSO">TESTO</p>
<p class="C1 V1">Parola del Signore, rivolta a Gioele, figlio di Petuèl.</p>
<p class="C1 V2">Udite questo, anziani, porgete l’orecchio, voi tutti abitanti della regione. Accadde mai cosa simile ai giorni vostri o ai giorni dei vostri padri?</p>
<p class="C1 V3">Raccontatelo ai vostri figli, e i vostri figli ai loro figli, e i loro figli alla generazione seguente.</p>
<p class="C1 V4">Quello che ha lasciato la cavalletta l’ha divorato la locusta; quello che ha lasciato la locusta l’ha divorato il bruco; quello che ha lasciato il bruco l’ha divorato il grillo.</p>
<p class="C1 V5">Svegliatevi, ubriachi, e piangete, voi tutti che bevete vino, urlate per il vino nuovo che vi è tolto di bocca.</p>
<p class="C1 V6">Poiché è venuta contro il mio paese una nazione potente e innumerevole, che ha denti di leone, mascelle di leonessa.</p>
<p class="C1 V7">Ha fatto delle mie viti una desolazione e tronconi delle piante di fico; ha tutto scortecciato e abbandonato, i loro rami appaiono bianchi.</p>
<p class="C1 V8">Laméntati come una vergine che si è cinta di sacco per il lutto e piange per lo sposo della sua giovinezza.</p>
<p class="C1 V9">Sono scomparse offerta e libagione dalla casa del Signore; fanno lutto i sacerdoti, ministri del Signore.</p>
<p class="C1 V10">Devastata è la campagna, è in lutto la terra, perché il grano è devastato, è venuto a mancare il vino nuovo, è esaurito l’olio.</p>
<p class="C1 V11">Restate confusi, contadini, alzate lamenti, vignaioli, per il grano e per l’orzo, perché il raccolto dei campi è perduto.</p>
<p class="C1 V12">La vite è diventata secca, il fico inaridito, il melograno, la palma, il melo, tutti gli alberi dei campi sono secchi, è venuta a mancare la gioia tra i figli dell’uomo.</p>
<p class="C1 V13">Cingete il cilicio e piangete, o sacerdoti, urlate, ministri dell’altare, venite, vegliate vestiti di sacco, ministri del mio Dio, perché priva d’offerta e libagione è la casa del vostro Dio.</p>
<p class="C1 V14">Proclamate un solenne digiuno, convocate una riunione sacra, radunate gli anziani e tutti gli abitanti della regione nella casa del Signore, vostro Dio, e gridate al Signore:</p>
<p class="C1 V15">«Ahimè, quel giorno! È infatti vicino il giorno del Signore e viene come una devastazione dall’Onnipotente.</p>
<p class="C1 V16">Non è forse scomparso il cibo davanti ai nostri occhi e la letizia e la gioia dalla casa del nostro Dio?».</p>
<p class="C1 V17">Sono marciti i semi sotto le loro zolle, i granai sono vuoti, distrutti i magazzini, perché è venuto a mancare il grano.</p>
<p class="C1 V18">Come geme il bestiame! Vanno errando le mandrie dei buoi, perché non hanno più pascoli; anche le greggi di pecore vanno in rovina.</p>
<p class="C1 V19">A te, Signore, io grido, perché il fuoco ha divorato i pascoli della steppa e la fiamma ha bruciato tutti gli alberi della campagna.</p>
<p class="C1 V20">Anche gli animali selvatici sospirano a te, perché sono secchi i corsi d’acqua e il fuoco ha divorato i pascoli della steppa. </p>
<p class="C2 V1">Suonate il corno in Sion e date l’allarme sul mio santo monte! Tremino tutti gli abitanti della regione perché viene il giorno del Signore, perché è vicino,</p>
<p class="C2 V2">giorno di tenebra e di oscurità, giorno di nube e di caligine. Come l’aurora, un popolo grande e forte si spande sui monti: come questo non ce n’è stato mai e non ce ne sarà dopo, per gli anni futuri, di età in età.</p>
<p class="C2 V3">Davanti a lui un fuoco divora e dietro a lui brucia una fiamma. Come il giardino dell’Eden è la terra davanti a lui e dietro a lui è un deserto desolato, niente si salva davanti a lui.</p>
<p class="C2 V4">Il suo aspetto è quello di cavalli, anzi come destrieri che corrono;</p>
<p class="C2 V5">come fragore di carri che balzano sulla cima dei monti, come crepitìo di fiamma avvampante che brucia la stoppia, come un popolo forte schierato a battaglia.</p>
<p class="C2 V6">Davanti a lui tremano i popoli, tutti i volti impallidiscono.</p>
<p class="C2 V7">Corrono come prodi, come guerrieri che scalano le mura; ognuno procede per la propria strada, e non perde la sua direzione.</p>
<p class="C2 V8">Nessuno intralcia l’altro, ognuno va per la propria via. Si gettano fra i dardi, ma non rompono le file.</p>
<p class="C2 V9">Piombano sulla città, si precipitano sulle mura, salgono sulle case, entrano dalle finestre come ladri.</p>
<p class="C2 V10">Davanti a lui la terra trema, il cielo si scuote, il sole, la luna si oscurano e le stelle cessano di brillare.</p>
<p class="C2 V11">Il Signore fa udire la sua voce dinanzi alla sua schiera: molto grande è il suo esercito, potente nell’eseguire i suoi ordini! Grande è il giorno del Signore, davvero terribile: chi potrà sostenerlo?</p>
<p class="C2 V12">«Or dunque – oracolo del Signore –, ritornate a me con tutto il cuore, con digiuni, con pianti e lamenti.</p>
<p class="C2 V13">Laceratevi il cuore e non le vesti, ritornate al Signore, vostro Dio, perché egli è misericordioso e pietoso, lento all’ira, di grande amore, pronto a ravvedersi riguardo al male».</p>
<p class="C2 V14">Chi sa che non cambi e si ravveda e lasci dietro a sé una benedizione? Offerta e libagione per il Signore, vostro Dio.</p>
<p class="C2 V15">Suonate il corno in Sion, proclamate un solenne digiuno, convocate una riunione sacra.</p>
<p class="C2 V16">Radunate il popolo, indite un’assemblea solenne, chiamate i vecchi, riunite i fanciulli, i bambini lattanti; esca lo sposo dalla sua camera e la sposa dal suo talamo.</p>
<p class="C2 V17">Tra il vestibolo e l’altare piangano i sacerdoti, ministri del Signore, e dicano: «Perdona, Signore, al tuo popolo e non esporre la tua eredità al ludibrio e alla derisione delle genti». Perché si dovrebbe dire fra i popoli: «Dov’è il loro Dio?».</p>
<p class="C2 V18">Il Signore si mostra geloso per la sua terra e si muove a compassione del suo popolo.</p>
<p class="C2 V19">Il Signore ha risposto al suo popolo: «Ecco, io vi mando il grano, il vino nuovo e l’olio e ne avrete a sazietà; non farò più di voi il ludibrio delle genti.</p>
<p class="C2 V20">Allontanerò da voi quello che viene dal settentrione e lo spingerò verso una terra arida e desolata: spingerò la sua avanguardia verso il mare orientale e la sua retroguardia verso il mare occidentale. Esalerà il suo lezzo, salirà il suo fetore, perché ha fatto cose grandi.</p>
<p class="C2 V21">Non temere, terra, ma rallégrati e gioisci, poiché cose grandi ha fatto il Signore.</p>
<p class="C2 V22">Non temete, animali selvatici, perché i pascoli della steppa hanno germogliato, perché gli alberi producono i frutti, la vite e il fico danno le loro ricchezze.</p>
<p class="C2 V23">Voi, figli di Sion, rallegratevi, gioite nel Signore, vostro Dio, perché vi dà la pioggia in giusta misura, per voi fa scendere l’acqua, la pioggia d’autunno e di primavera, come in passato.</p>
<p class="C2 V24">Le aie si riempiranno di grano e i tini traboccheranno di vino nuovo e di olio.</p>
<p class="C2 V25">Vi compenserò delle annate divorate dalla locusta e dal bruco, dal grillo e dalla cavalletta, da quel grande esercito che ho mandato contro di voi.</p>
<p class="C2 V26">Mangerete in abbondanza, a sazietà, e loderete il nome del Signore, vostro Dio, che in mezzo a voi ha fatto meraviglie: mai più vergogna per il mio popolo.</p>
<p class="C2 V27">Allora voi riconoscerete che io sono in mezzo a Israele, e che io sono il Signore, vostro Dio, e non ce ne sono altri: mai più vergogna per il mio popolo». </p>
<p class="C3 V1">Dopo questo, io effonderò il mio spirito sopra ogni uomo e diverranno profeti i vostri figli e le vostre figlie; i vostri anziani faranno sogni, i vostri giovani avranno visioni.</p>
<p class="C3 V2">Anche sopra gli schiavi e sulle schiave in quei giorni effonderò il mio spirito.</p>
<p class="C3 V3">Farò prodigi nel cielo e sulla terra, sangue e fuoco e colonne di fumo.</p>
<p class="C3 V4">Il sole si cambierà in tenebre e la luna in sangue, prima che venga il giorno del Signore, grande e terribile.</p>
<p class="C3 V5">Chiunque invocherà il nome del Signore, sarà salvato, poiché sul monte Sion e in Gerusalemme vi sarà la salvezza, come ha detto il Signore, anche per i superstiti che il Signore avrà chiamato. </p>
<p class="C4 V1">Poiché, ecco, in quei giorni e in quel tempo, quando ristabilirò le sorti di Giuda e Gerusalemme,</p>
<p class="C4 V2">riunirò tutte le genti e le farò scendere nella valle di Giòsafat, e là verrò a giudizio con loro per il mio popolo Israele, mia eredità, che essi hanno disperso fra le nazioni dividendosi poi la mia terra.</p>
<p class="C4 V3">Hanno tirato a sorte il mio popolo e hanno dato un fanciullo in cambio di una prostituta, hanno venduto una fanciulla in cambio di vino e hanno bevuto.</p>
<p class="C4 V4">Anche voi, Tiro e Sidone, e voi tutte contrade della Filistea, che cosa siete per me? Vorreste prendervi la rivincita e vendicarvi di me? Io ben presto farò ricadere sul vostro capo il male che avete fatto.</p>
<p class="C4 V5">Voi infatti avete rubato il mio oro e il mio argento, avete portato nei vostri templi i miei tesori preziosi;</p>
<p class="C4 V6">avete venduto ai figli di Iavan i figli di Giuda e i figli di Gerusalemme per mandarli lontano dalla loro patria.</p>
<p class="C4 V7">Ecco, io li richiamo dalle città, dal luogo dove voi li avete venduti e farò ricadere sulle vostre teste il male che avete fatto.</p>
<p class="C4 V8">Venderò i vostri figli e le vostre figlie per mezzo dei figli di Giuda, i quali li venderanno ai Sabei, un popolo lontano. Il Signore ha parlato.</p>
<p class="C4 V9">Proclamate questo fra le genti: preparatevi per la guerra, incitate i prodi, vengano, salgano tutti i guerrieri.</p>
<p class="C4 V10">Con i vostri vomeri fatevi spade e lance con le vostre falci; anche il più debole dica: «Io sono un guerriero!».</p>
<p class="C4 V11">Svelte, venite, o nazioni tutte dei dintorni, e radunatevi là! Signore, fa’ scendere i tuoi prodi!</p>
<p class="C4 V12">Si affrettino e salgano le nazioni alla valle di Giòsafat, poiché lì sederò per giudicare tutte le nazioni dei dintorni.</p>
<p class="C4 V13">Date mano alla falce, perché la messe è matura; venite, pigiate, perché il torchio è pieno e i tini traboccano, poiché grande è la loro malvagità!</p>
<p class="C4 V14">Folle immense nella valle della Decisione, poiché il giorno del Signore è vicino nella valle della Decisione.</p>
<p class="C4 V15">Il sole e la luna si oscurano e le stelle cessano di brillare.</p>
<p class="C4 V16">Il Signore ruggirà da Sion, e da Gerusalemme farà udire la sua voce; tremeranno i cieli e la terra. Ma il Signore è un rifugio per il suo popolo, una fortezza per gli Israeliti.</p>
<p class="C4 V17">Allora voi saprete che io sono il Signore, vostro Dio, che abito in Sion, mio monte santo, e luogo santo sarà Gerusalemme; per essa non passeranno più gli stranieri.</p>
<p class="C4 V18">In quel giorno le montagne stilleranno vino nuovo e latte scorrerà per le colline; in tutti i ruscelli di Giuda scorreranno le acque. Una fonte zampillerà dalla casa del Signore e irrigherà la valle di Sittìm.</p>
<p class="C4 V19">L’Egitto diventerà una desolazione ed Edom un arido deserto, per la violenza contro i figli di Giuda, per il sangue innocente sparso nel loro paese,</p>
<p class="C4 V20">mentre Giuda sarà sempre abitata e Gerusalemme di generazione in generazione.</p>
<p class="C4 V21">Non lascerò impunito il loro sangue, e il Signore dimorerà in Sion.   </p>
</div>
</div>
<div class="edizione CEI1974">
<div class="libro Gl">
<p class="CCAPITOLO VVERSO">TESTO</p>
<p class="C1 V1">Parola del Signore, rivolta a Gioele figlio di Petuèl.</p>
<p class="C1 V2">Udite questo, anziani, porgete l'orecchio, voi tutti abitanti della regione. Accadde mai cosa simile ai giorni vostri o ai giorni dei vostri padri?</p>
<p class="C1 V3">Raccontatelo ai vostri figli e i figli vostri ai loro figli e i loro figli alla generazione seguente.</p>
<p class="C1 V4">L'avanzo della cavalletta l'ha divorato la locusta, l'avanzo della locusta l'ha divorato il bruco, l'avanzo del bruco l'ha divorato il grillo.</p>
<p class="C1 V5">Svegliatevi, ubriachi, e piangete, voi tutti che bevete vino, urlate per il vino nuovo che vi è tolto di bocca.</p>
<p class="C1 V6">Poiché è venuta contro il mio paese una nazione potente, senza numero, che ha denti di leone, mascelle di leonessa.</p>
<p class="C1 V7">Ha fatto delle mie viti una desolazione e tronconi delle piante di fico; li ha tutti scortecciati e abbandonati, i loro rami appaiono bianchi.</p>
<p class="C1 V8">Piangi, come una vergine che si è cinta di sacco per il fidanzato della sua giovinezza.</p>
<p class="C1 V9">Sono scomparse offerta e libazione dalla casa del Signore; fanno lutto i sacerdoti, ministri del Signore.</p>
<p class="C1 V10">Devastata è la campagna, piange la terra, perché il grano è devastato, è venuto a mancare il vino nuovo, è esaurito il succo dell'olivo.</p>
<p class="C1 V11">Affliggetevi, contadini, alzate lamenti, vignaiuoli, per il grano e per l'orzo, perché il raccolto dei campi è perduto.</p>
<p class="C1 V12">La vite è seccata, il fico inaridito, il melograno, la palma, il melo, tutti gli alberi dei campi sono secchi, è inaridita la gioia tra i figli dell'uomo.</p>
<p class="C1 V13">Cingete il cilicio e piangete, o sacerdoti, urlate, ministri dell'altare, venite, vegliate vestiti di sacco, ministri del mio Dio, poiché priva d'offerta e libazione è la casa del vostro Dio.</p>
<p class="C1 V14">Proclamate un digiuno, convocate un'assemblea, adunate gli anziani e tutti gli abitanti della regione nella casa del Signore vostro Dio, e gridate al Signore:</p>
<p class="C1 V15">Ahimé, quel giorno! È infatti vicino il giorno del Signore e viene come uno sterminio dall'Onnipotente.</p>
<p class="C1 V16">Non è forse scomparso il cibo davanti ai nostri occhi e la letizia e la gioia dalla casa del nostro Dio?</p>
<p class="C1 V17">Sono marciti i semi sotto le loro zolle, i granai sono vuoti, distrutti i magazzini, perché è venuto a mancare il grano.</p>
<p class="C1 V18">Come geme il bestiame! Vanno errando le mandrie dei buoi, perché non hanno più pascoli; anche i greggi di pecore vanno in rovina.</p>
<p class="C1 V19">A te, Signore, io grido perché il fuoco ha divorato i pascoli della steppa e la vampa ha bruciato tutti gli alberi della campagna.</p>
<p class="C1 V20">Anche le bestie della terra sospirano a te, perché sono secchi i corsi d'acqua e il fuoco ha divorato i pascoli della steppa.</p>
<p class="C2 V1">Suonate la tromba in Sion e date l'allarme sul mio santo monte! Tremino tutti gli abitanti della regione perché viene il giorno del Signore, perché è vicino,</p>
<p class="C2 V2">giorno di tenebra e di caligine, giorno di nube e di oscurità. Come l'aurora, si spande sui monti un popolo grande e forte; come questo non ce n'è stato mai e non ce ne sarà dopo, per gli anni futuri di età in età.</p>
<p class="C2 V3">Davanti a lui un fuoco divora e dietro a lui brucia una fiamma. Come il giardino dell'Eden è la terra davanti a lui e dietro a lui è un deserto desolato, non resta alcun avanzo.</p>
<p class="C2 V4">Il loro aspetto è aspetto di cavalli, come destrieri essi corrono.</p>
<p class="C2 V5">Come fragore di carri che balzano sulla cima dei monti, come crepitìo di fiamma avvampante che brucia la stoppia, come un popolo forte schierato a battaglia.</p>
<p class="C2 V6">Davanti a loro tremano i popoli, tutti i volti impallidiscono.</p>
<p class="C2 V7">Corrono come prodi, come guerrieri che scalano le mura; ognuno procede per la strada, nessuno smarrisce la via.</p>
<p class="C2 V8">L'uno non incalza l'altro, ognuno va per il suo sentiero. Si gettano fra i dardi, ma non rompono le file.</p>
<p class="C2 V9">Piombano sulla città, si precipitano sulle mura, salgono sulle case, entrano dalle finestre come ladri.</p>
<p class="C2 V10">Davanti a loro la terra trema, il cielo si scuote, il sole, la luna si oscurano e le stelle cessano di brillare.</p>
<p class="C2 V11">Il Signore fa udire il tuono dinanzi alla sua schiera, perché molto grande è il suo esercito, perché potente è l'esecutore della sua parola, perché grande è il giorno del Signore e molto terribile: chi potrà sostenerlo?</p>
<p class="C2 V12">«Or dunque - parola del Signore - ritornate a me con tutto il cuore, con digiuni, con pianti e lamenti».</p>
<p class="C2 V13">Laceratevi il cuore e non le vesti, ritornate al Signore vostro Dio, perché egli è misericordioso e benigno, tardo all'ira e ricco di benevolenza e si impietosisce riguardo alla sventura.</p>
<p class="C2 V14">Chi sa che non cambi e si plachi e lasci dietro a sé una benedizione? Offerta e libazione per il Signore vostro Dio.</p>
<p class="C2 V15">Suonate la tromba in Sion, proclamate un digiuno, convocate un'adunanza solenne.</p>
<p class="C2 V16">Radunate il popolo, indite un'assemblea, chiamate i vecchi, riunite i fanciulli, i bambini lattanti; esca lo sposo dalla sua camera e la sposa dal suo talamo.</p>
<p class="C2 V17">Tra il vestibolo e l'altare piangano i sacerdoti, ministri del Signore, e dicano: «Perdona, Signore, al tuo popolo e non esporre la tua eredità al vituperio e alla derisione delle genti». Perché si dovrebbe dire fra i popoli: «Dov'è il loro Dio?».</p>
<p class="C2 V18">Il Signore si mostri geloso per la sua terra e si muova a compassione del suo popolo.</p>
<p class="C2 V19">Il Signore ha risposto al suo popolo: «Ecco, io vi mando il grano, il vino nuovo e l'olio e ne avrete a sazietà; non farò più di voi il ludibrio delle genti.</p>
<p class="C2 V20">Allontanerò da voi quello che viene dal settentrione e lo spingerò verso una terra arida e desolata: spingerò la sua avanguardia verso il mare d'oriente e la sua retroguardia verso il mare occidentale. Esalerà il suo lezzo, salirà il suo fetore, perché ha fatto molto male».</p>
<p class="C2 V21">Non temere, terra, ma rallegrati e gioisci, poiché cose grandi ha fatto il Signore.</p>
<p class="C2 V22">Non temete, animali della campagna, perché i pascoli del deserto hanno germogliato, perché gli alberi producono i frutti, la vite e il fico danno il loro vigore.</p>
<p class="C2 V23">Voi, figli di Sion, rallegratevi, gioite nel Signore vostro Dio, perché vi dà la pioggia in giusta misura, per voi fa scendere l'acqua, la pioggia d'autunno e di primavera, come in passato.</p>
<p class="C2 V24">Le aie si riempiranno di grano e i tini traboccheranno di mosto e d'olio.</p>
<p class="C2 V25">«Vi compenserò delle annate che hanno divorate la locusta e il bruco, il grillo e le cavallette, quel grande esercito che ho mandato contro di voi.</p>
<p class="C2 V26">Mangerete in abbondanza, a sazietà, e loderete il nome del Signore vostro Dio, che in mezzo a voi ha fatto meraviglie.</p>
<p class="C2 V27">Voi riconoscerete che io sono in mezzo ad Israele, e che sono io il Signore vostro Dio, e non ce ne sono altri: mai più vergogna per il mio popolo.</p>
<p class="C3 V1">Dopo questo, io effonderò il mio spirito sopra ogni uomo e diverranno profeti i vostri figli e le vostre figlie; i vostri anziani faranno sogni, i vostri giovani avranno visioni.</p>
<p class="C3 V2">Anche sopra gli schiavi e sulle schiave, in quei giorni, effonderò il mio spirito.</p>
<p class="C3 V3">Farò prodigi nel cielo e sulla terra, sangue e fuoco e colonne di fumo.</p>
<p class="C3 V4">Il sole si cambierà in tenebre e la luna in sangue, prima che venga il giorno del Signore, grande e terribile.</p>
<p class="C3 V5">Chiunque invocherà il nome del Signore sarà salvato, poiché sul monte Sion e in Gerusalemme vi sarà la salvezza, come ha detto il Signore, anche per i superstiti che il Signore avrà chiamati.</p>
<p class="C4 V1">Poiché, ecco, in quei giorni e in quel tempo, quando avrò fatto tornare i prigionieri di Giuda e Gerusalemme,</p>
<p class="C4 V2">riunirò tutte le nazioni e le farò scendere nella valle di Giòsafat, e là verrò a giudizio con loro per il mio popolo Israele, mia eredità, che essi hanno disperso fra le genti dividendosi poi la mia terra.</p>
<p class="C4 V3">Hanno tirato a sorte il mio popolo e hanno dato un fanciullo in cambio di una prostituta, han venduto una fanciulla in cambio di vino e hanno bevuto.</p>
<p class="C4 V4">Anche voi, Tiro e Sidòne, e voi tutte contrade della Filistea, che siete per me? Vorreste prendervi la rivincita e vendicarvi di me? Io ben presto farò ricadere sul vostro capo il male che avete fatto.</p>
<p class="C4 V5">Voi infatti avete rubato il mio oro e il mio argento, avete portato nei vostri templi i miei tesori preziosi;</p>
<p class="C4 V6">avete venduto ai Greci i figli di Giuda e i figli di Gerusalemme per mandarli lontano dalla loro patria.</p>
<p class="C4 V7">Ecco, io li richiamo dalle città, dal luogo dove voi li avete venduti e farò ricadere sulle vostre teste il male che avete fatto.</p>
<p class="C4 V8">Venderò i vostri figli e le vostre figlie per mezzo dei figli di Giuda, i quali li venderanno ai Sabei, un popolo lontano. Il Signore ha parlato.</p>
<p class="C4 V9">Proclamate questo fra le genti: chiamate alla guerra santa, incitate i prodi, vengano, salgano tutti i guerrieri.</p>
<p class="C4 V10">Con le vostre zappe fatevi spade e lance con le vostre falci; anche il più debole dica: io sono un guerriero!</p>
<p class="C4 V11">Svelte, venite, o genti tutte, dai dintorni e radunatevi là! Signore, fa' scendere i tuoi prodi!</p>
<p class="C4 V12">Si affrettino e salgano le genti alla valle di Giòsafat, poiché lì siederò per giudicare tutte le genti all'intorno.</p>
<p class="C4 V13">Date mano alla falce, perché la messe è matura; venite, pigiate, perché il torchio è pieno e i tini traboccano... tanto grande è la loro malizia!</p>
<p class="C4 V14">Folle e folle nella Valle della decisione, poiché il giorno del Signore è vicino nella Valle della decisione.</p>
<p class="C4 V15">Il sole e la luna si oscurano e le stelle perdono lo splendore.</p>
<p class="C4 V16">Il Signore ruggisce da Sion e da Gerusalemme fa sentire la sua voce; tremano i cieli e la terra. Ma il Signore è un rifugio al suo popolo, una fortezza per gli Israeliti.</p>
<p class="C4 V17">Voi saprete che io sono il Signore vostro Dio che abito in Sion, mio monte santo e luogo santo sarà Gerusalemme; per essa non passeranno più gli stranieri.</p>
<p class="C4 V18">In quel giorno le montagne stilleranno vino nuovo e latte scorrerà per le colline; in tutti i ruscelli di Giuda scorreranno le acque. Una fonte zampillerà dalla casa del Signore e irrigherà la valle di Sittìm.</p>
<p class="C4 V19">L'Egitto diventerà una desolazione e l'Idumea un brullo deserto per la violenza contro i figli di Giuda, per il sangue innocente sparso nel loro paese,</p>
<p class="C4 V20">mentre Giuda sarà sempre abitato e Gerusalemme di generazione in generazione.</p>
<p class="C4 V21">Vendicherò il loro sangue, non lo lascerò impunito e il Signore dimorerà in Sion.</p>
</div>
</div>
<div class="edizione DIODATI">
<div class="libro Gl">
<p class="CCAPITOLO VVERSO">TESTO</p>
<p class="C1 V1">La parola dell'Eterno che fu rivolta a Gioele, figlio di Pethuel.</p>
<p class="C1 V2">Udite questo, o anziani, ascoltate, voi tutti abitanti del paese. E' mai avvenuta una simile cosa ai vostri giorni o ai giorni dei vostri padri?</p>
<p class="C1 V3">Raccontatelo ai vostri figli e i vostri figli ai loro figli, e i loro figli all'altra generazione.</p>
<p class="C1 V4">L'avanzo lasciato dal bruco l'ha mangiato la cavalletta, l'avanzo lasciato dalla cavalletta l'ha mangiato la larva della cavalletta, l'avanzo lasciato dalla larva l'ha mangiato la locusta.</p>
<p class="C1 V5">Destatevi, ubriachi, e piangete; gemete voi tutti, bevitori di vino per il mosto che vi è stato tolto di bocca.</p>
<p class="C1 V6">Poiché una nazione forte e senza numero è salita contro il mio paese. I suoi denti sono denti di leone, e ha zanne di leonessa.</p>
<p class="C1 V7">Ha devastato la mia vite, ha fatto a pezzi il mio fico, l'ha completamente scortecciato e l'ha gettato via; i suoi rami sono rimasti bianchi.</p>
<p class="C1 V8">Piangi come una vergine cinta di sacco per lo sposo della sua giovinezza.</p>
<p class="C1 V9">Dalla casa dell'Eterno sono scomparse offerte di cibo e la libazione; i sacerdoti, i ministri dell'Eterno, fanno cordoglio.</p>
<p class="C1 V10">La campagna è devastata, il paese è in lutto perché il frumento è distrutto, il mosto è inaridito e l'olio è venuto meno.</p>
<p class="C1 V11">Siate confusi, o agricoltori, gemete, o vignaioli, per il frumento e per l'orzo, perché il raccolto dei campi è perduto.</p>
<p class="C1 V12">La vite è seccata, il fico è inaridito, il melograno, la palma, il melo e tutti gli alberi della campagna sono seccati; la gioia è venuta meno tra i figli degli uomini.</p>
<p class="C1 V13">Cingetevi di sacco e fate cordoglio o sacerdoti gemete, ministri dell'altare. Venite, rimanete tutta la notte vestiti di sacco, o ministri del mio DIO perché l'offerta di cibo e la libazione sono scomparse dalla casa del vostro DIO.</p>
<p class="C1 V14">Proclamate un digiuno, convocate una solenne assemblea. Radunate gli anziani e tutti gli abitanti del paese nella casa dell'Eterno, il vostro DIO e gridate all'Eterno.</p>
<p class="C1 V15">Ahimè, per quel giorno! Poiché il giorno dell'Eterno è vicino; sí, verrà come una devastazione dall'Onnipotente.</p>
<p class="C1 V16">Non è forse il cibo tolto via davanti ai nostri occhi, e la gioia e l'allegrezza dalla casa del nostro DIO?</p>
<p class="C1 V17">I semi inaridiscono sotto le zolle, i magazzini sono ridotti a una desolazione, i granai cadono in rovina, perché il grano è seccato.</p>
<p class="C1 V18">Come geme il bestiame! Le mandrie di bovini si aggirano senza meta, perchè non c'è pascolo per loro; soffrono persino le greggi di pecore.</p>
<p class="C1 V19">A te, o Eterno, io grido, perché un fuoco ha divorato i terreni da pascolo e una fiamma ha bruciato tutti gli alberi della campagna.</p>
<p class="C1 V20">Anche le bestie dei campi alzano lo sguardo a te, perché i corsi d'acqua sono seccati e il fuoco ha divorato i terreni da pascolo.</p>
<p class="C2 V1">Suonate la tromba in Sion e date l'allarme sul mio santo monte! Tremino tutti gli abitanti del paese, perché il giorno dell'Eterno viene, perché è vicino.</p>
<p class="C2 V2">giorno di tenebre e di densa oscurità, giorno di nubi e di caligine. Come l'alba si estende sui monti, viene un popolo numeroso e potente, simile al quale non ci fu mai alcuno prima, né mai piú ce ne sarà per molte generazioni future.</p>
<p class="C2 V3">Davanti a lui un fuoco divora e dietro a lui brucia una fiamma. Davanti a lui il paese è come il giardino dell'Eden; e dietro a lui è un deserto desolato; sí, nulla gli sfugge.</p>
<p class="C2 V4">Il loro aspetto è come l'aspetto di cavalli, e corrono come veloci destrieri.</p>
<p class="C2 V5">Essi balzano sulle cime dei monti con un fragore di carri, come il crepitio di una fiamma di fuoco che divora la stoppia, come un popolo forte schierato in battaglia.</p>
<p class="C2 V6">Davanti a loro i popoli si contorcono per il dolore, ogni volto impallidisce.</p>
<p class="C2 V7">Corrono come uomini valorosi, salgono sulle mura come uomini di guerra; ognuno procede per la sua strada senza deviare dal suo cammino.</p>
<p class="C2 V8">Nessuno spinge il suo vicino, ognuno procede per il suo sentiero, si slanciano in mezzo ai dardi, ma non sono feriti.</p>
<p class="C2 V9">Scorazzano per la città, corrono sulle mura, salgono sulle case, entrano dalle finestre come un ladro.</p>
<p class="C2 V10">Davanti a loro trema la terra, i cieli tremano, il sole e la luna si oscurano e le stelle ritirano il loro splendore.</p>
<p class="C2 V11">L'Eterno fa udire la sua voce davanti al suo esercito, perché il suo campo è molto grande e potente l'esecutore della sua parola. Sí, il giorno dell'Eterno è grande e assai terribile; chi potrà sostenerlo?</p>
<p class="C2 V12">«Perciò ora», dice l'Eterno, «tornate a me con tutto il vostro cuore, con digiuni, con pianti e con lamenti».</p>
<p class="C2 V13">Stracciate il vostro cuore e non le vostre vesti e tornate all'Eterno, il vostro DIO, perché egli è misericordioso e pieno di compassione, lento all'ira e di grande benignità, e si pente del male mandato.</p>
<p class="C2 V14">Chi sa che non si volga e si penta, e lasci dietro a sè una benedizione, un'offerta di cibo e una libazione per l'Eterno, il vostro DIO?</p>
<p class="C2 V15">Suonate la tromba in Sion, proclamate un digiuno, convocate una solenne assemblea.</p>
<p class="C2 V16">Radunate il popolo, santificate l'assemblea, riunite i vecchi, radunate i fanciulli e quelli che succhiano al seno. Esca lo sposo dalla sua camera e la sposa dalla sua camera nuziale.</p>
<p class="C2 V17">Fra il portico e l'altare, piangano i sacerdoti, i ministri dell'Eterno, e dicano: «Risparmia, o Eterno, il tuo popolo e non dare la tua eredità al vituperio o ad essere dominata dalle nazioni. Perché si direbbe fra i popoli: «Dov'è il loro DIO?».</p>
<p class="C2 V18">Allora l'Eterno si è mosso a gelosia per il suo paese e ha avuto compassione del suo popolo.</p>
<p class="C2 V19">L'Eterno risponderà e dirà al suo popolo: «Ecco, io vi manderò grano, mosto e olio e ne avrete a sazietà e non vi renderò piú il vituperio delle nazioni.</p>
<p class="C2 V20">Allontanerò da voi l'esercito del nord e lo guiderò in una terra arida e desolata: la sua avanguardia verso il mare orientale e la sua retroguardia verso il mare occidentale, il suo puzzo salirà il suo fetore si leverà, perché ha fatto cose grandi.</p>
<p class="C2 V21">Non temere, o suolo, gioisci rallegrati, perché l'Eterno ha fatto cose grandi.</p>
<p class="C2 V22">Non temete, o bestie dei campi, perché i terreni da pascolo, sono rinverditi gli alberi portano il loro frutto il fico e la vite danno tutta la loro ricchezza.</p>
<p class="C2 V23">Gioite quindi, o figli di Sion, e rallegratevi nell'Eterno, il vostro DIO, perché vi ha dato la prima pioggia, secondo giustizia e farà cadere per voi la pioggia, la prima pioggia e l'ultima pioggia nel primo mese.</p>
<p class="C2 V24">Le aie saranno piene di grano e i tini traboccheranno di mosto e di olio</p>
<p class="C2 V25">cosí vi compenserò delle annate che hanno divorato la cavalletta, la larva della cavalletta la locusta e il bruco, il mio grande esercito che avevo mandato contro di voi.</p>
<p class="C2 V26">E voi mangerete in abbondanza e sarete saziati, e loderete il nome dell'Eterno, il vostro DIO, che per voi ha fatto meraviglie, e il mio popolo non sarà mai piú coperto di vergogna.</p>
<p class="C2 V27">Allora voi riconoscerete che io sono in mezzo ad Israele e che sono l'Eterno, il vostro DIO, e non ce n'è alcun altro; il mio popolo non sarà mai piú coperto di vergogna».</p>
<p class="C2 V28">«Dopo questo avverrà che io spanderò il mio Spirito sopra ogni carne, i vostri figli e le vostre figlie profetizzeranno, i vostri vecchi faranno sogni, i vostri giovani avranno visioni.</p>
<p class="C2 V29">In quei giorni spanderò il mio Spirito anche sui servi e sulle serve.</p>
<p class="C2 V30">Farò prodigi nei cieli e sulla terra: sangue fuoco e colonne di fumo.</p>
<p class="C2 V31">Il sole sarà mutato in tenebre e la luna in sangue, prima che venga il grande e terribile giorno dell'Eterno.</p>
<p class="C2 V32">E avverrà che chiunque invocherà il nome dell'Eterno sarà salvato, perché sul monte Sion e in Gerusalemme vi sarà salvezza, come ha detto l'Eterno, e fra i superstiti che l'Eterno chiamerà».</p>
<p class="C3 V1">«Poiché ecco, in quei giorni e in quel tempo, quando farò ritornare dalla cattività quei di Giuda e di Gerusalemme.</p>
<p class="C3 V2">radunerò tutte le nazioni e le farò scendere nella valle di Giosafat, e là eseguirò il mio giudizio su di loro, per Israele, mio popolo e mia eredità, che hanno disperso fra le nazioni, dividendosi quindi il mio paese.</p>
<p class="C3 V3">Hanno gettato la sorte sul mio popolo, hanno dato un fanciullo in cambio di una prostituta e hanno venduto una fanciulla in cambio di vino, perché potessero bere.</p>
<p class="C3 V4">Inoltre che cosa siete voi per me Tiro e Sidone, e voi tutte le regioni della Filistia? Volete forse ripagarmi per qualcosa che ho fatto? Ma se mi ripagate rapidamente e senza indugio farò ricadere ciò che avete fatto sul vostro capo.</p>
<p class="C3 V5">Perché voi avete preso il mio argento e il mio oro e avete portato nei vostri templi il meglio delle mie cose preziose</p>
<p class="C3 V6">e avete venduto i figli di Giuda e i figli di Gerusalemme ai figli dei Javaniti, per allontanarli dal loro paese.</p>
<p class="C3 V7">Ecco, io li farò risvegliare dal luogo dove li avete venduti e farò ricadere sul vostro capo ciò che avete fatto.</p>
<p class="C3 V8">Venderò i vostri figli e le vostre figlie nelle mani dei figli di Giuda che li venderanno ai Sabei, a una nazione lontana, perché l'Eterno ha parlato».</p>
<p class="C3 V9">Proclamate questo fra le nazioni: «preparate la guerra, fate risvegliare gli uomini valorosi, si avvicinino, salgano tutti gli uomini di guerra!</p>
<p class="C3 V10">Forgiate spade con i vostri vomeri e lance con le vostre falci. Il debole dica: «Sono forte!».</p>
<p class="C3 V11">Affrettatevi e venite, nazioni tutte d'attorno, e radunatevi! Là, o Eterno, fa' scendere i tuoi uomini valorosi!</p>
<p class="C3 V12">«Si destino e salgano le nazioni alla valle di Giosafat, perché là io siederò a giudicare tutte le nazioni d'intorno.</p>
<p class="C3 V13">Mettete mano alla falce perché la messe è matura. Venite, scendete, perché il torchio è pieno, i tini traboccano, poiché grande è la loro malvagità».</p>
<p class="C3 V14">Moltitudini, moltitudini nella Valle della decisione. Poiché il giorno dell'Eterno è vicino, nella Valle della decisione».</p>
<p class="C3 V15">Il sole e la luna si oscurano e le stelle ritirano il loro splendore.</p>
<p class="C3 V16">L'Eterno ruggirà da Sion e farà sentire la sua voce da Gerusalemme, tanto che i cieli e la terra tremeranno. Ma l'Eterno sarà un rifugio per il suo popolo e una fortezza per i figli d'Israele.</p>
<p class="C3 V17">«Allora voi riconoscerete che io sono l'Eterno, il vostro DIO, che dimora in Sion, mio monte santo. Cosí Gerusalemme sarà santa e gli stranieri non vi passeranno piú».</p>
<p class="C3 V18">In quel giorno avverrà che i monti stilleranno mosto, il latte scorrerà dai colli e l'acqua scorrerà in tutti i ruscelli di Giuda. Dalla casa dell'Eterno sgorgherà una fonte, che irrigherà la valle di Scittim.</p>
<p class="C3 V19">«L'Egitto diventerà una desolazione e Edom un deserto desolato per la violenza contro i figli di Giuda, perché hanno versato sangue innocente nel loro paese.</p>
<p class="C3 V20">Ma Giuda rimarrà per sempre, e Gerusalemme di generazione in generazione.</p>
<p class="C3 V21">Li purificherò dal loro sangue versato, di cui non li avevo purificati, e l'Eterno dimorerà in Sion».</p>
</div>
</div>
<div class="edizione RIVEDUTA">
<div class="libro Gl">
<p class="CCAPITOLO VVERSO">TESTO</p>
<p class="C1 V1">Parola del SIGNORE rivolta a Gioele, figlio di Petuel.</p>
<p class="C1 V2">Udite questo, o vecchi! Porgete orecchio, voi tutti abitanti del paese! È mai avvenuta una cosa simile ai giorni vostri o ai giorni dei vostri padri?</p>
<p class="C1 V3">Raccontatelo ai vostri figli, e i vostri figli ai loro figli, e i loro figli alla generazione successiva!</p>
<p class="C1 V4">L'avanzo lasciato dal bruco l'ha mangiato il grillo; l'avanzo lasciato dal grillo l'ha mangiato la cavalletta; l'avanzo lasciato dalla cavalletta, l'ha mangiato la locusta.</p>
<p class="C1 V5">Svegliatevi, ubriachi, e piangete! Lamentatevi tutti, bevitori di vino, per il vino nuovo che vi è tolto di bocca!</p>
<p class="C1 V6">Un popolo forte e innumerevole è salito contro il mio paese. I suoi denti sono denti di leone, e ha mascelle da leonessa.</p>
<p class="C1 V7">Ha devastato la mia vigna, ha fatto a pezzi i miei fichi, ha tolto loro la corteccia e li ha lasciati là, con i rami tutti bianchi.</p>
<p class="C1 V8">Lamèntati come una vergine vestita di sacco che piange lo sposo della sua giovinezza!</p>
<p class="C1 V9">Offerte e libazioni sono scomparse dalla casa del SIGNORE; i sacerdoti, ministri del SIGNORE, fanno cordoglio.</p>
<p class="C1 V10">La campagna è devastata, la terra piange, perché il grano è distrutto, il mosto è svanito, e l'olio manca.</p>
<p class="C1 V11">Disperatevi, agricoltori, piangete, viticultori, a causa del grano e dell'orzo, perché il raccolto dei campi è perduto.</p>
<p class="C1 V12">La vite è secca, il fico è appassito; il melograno, la palma, il melo, tutti gli alberi della campagna sono secchi; la gioia è scomparsa tra i figli degli uomini.</p>
<p class="C1 V13">Vestitevi di sacco e piangete, o sacerdoti! Urlate, ministri dell'altare! Venite, passate la notte vestiti di sacco, ministri del mio Dio! perché l'offerta e la libazione sono scomparse dalla casa del vostro Dio.</p>
<p class="C1 V14">Proclamate un digiuno, convocate una solenne assemblea! Riunite gli anziani e tutti gli abitanti del paese, nella casa del SIGNORE, del vostro Dio, e gridate al SIGNORE!</p>
<p class="C1 V15">Ahi, che giorno! Poiché il giorno del SIGNORE è vicino, e verrà come una devastazione mandata dall'Onnipotente.</p>
<p class="C1 V16">Non è forse scomparso il cibo davanti ai nostri occhi? La gioia e l'esultanza non sono forse scomparse dalla casa del nostro Dio?</p>
<p class="C1 V17">I semi marciscono sotto le zolle, i depositi sono vuoti, i granai cadono in rovina, perché il grano è venuto a mancare.</p>
<p class="C1 V18">Oh, come geme il bestiame! Gli armenti impazziscono, perché non c'è pastura per loro; soffrono anche le greggi di pecore.</p>
<p class="C1 V19">A te, SIGNORE, io grido, perché il fuoco ha divorato i pascoli del deserto, la fiamma ha consumato tutti gli alberi della campagna.</p>
<p class="C1 V20">Anche gli animali selvatici si rivolgono a te, perché i corsi d'acqua sono inariditi, e il fuoco ha divorato i pascoli del deserto.</p>
<p class="C2 V1">Sonate la tromba a Sion! Date l'allarme sul mio monte santo! Tremino tutti gli abitanti del paese, perché il giorno del SIGNORE viene, è vicino,</p>
<p class="C2 V2">giorno di tenebre, di densa oscurità, giorno di nubi e di fitta nebbia! Come l'aurora, si sparge sui monti un popolo numeroso e potente, quale non se n'è mai visto prima, e non se ne vedrà mai più in appresso negli anni delle generazioni future.</p>
<p class="C2 V3">Davanti a lui un fuoco divora, dietro divampa una fiamma; prima di lui, il paese era come il giardino dell'Eden; dopo di lui, è un deserto desolato; nulla gli sfugge.</p>
<p class="C2 V4">A vederli, sembrano cavalli, corrono come dei cavalieri.</p>
<p class="C2 V5">Sembra un fragore di carri, quando saltano sulle vette dei monti; crepitano come la fiamma che brucia la stoppia; sono come un popolo poderoso, schierato in battaglia.</p>
<p class="C2 V6">Davanti a loro tremano i popoli, ogni volto impallidisce.</p>
<p class="C2 V7">Corrono come prodi, danno la scalata alle mura come guerrieri; ognuno va diritto davanti a sé e non devia dal proprio sentiero;</p>
<p class="C2 V8">nessuno spinge il suo vicino, ognuno avanza per la sua strada; si slanciano in mezzo alle frecce, non rompono le file.</p>
<p class="C2 V9">Invadono la città, corrono sulle mura; salgono sulle case, entrano per le finestre come ladri.</p>
<p class="C2 V10">Davanti a loro la terra trema, i cieli sono scossi, il sole e la luna si oscurano, le stelle perdono il loro splendore.</p>
<p class="C2 V11">Il SIGNORE fa sentire la sua voce davanti al suo esercito, perché le sue schiere sono innumerevoli, perché l'esecutore della sua parola è potente, perché il giorno del SIGNORE è grande, davvero terribile! Chi potrà sopportarlo?</p>
<p class="C2 V12">«Nondimeno, anche adesso», dice il SIGNORE, «tornate a me con tutto il vostro cuore, con digiuni, con pianti e con lamenti!»</p>
<p class="C2 V13">Stracciatevi il cuore, non le vesti; tornate al SIGNORE, vostro Dio, perché egli è misericordioso e pietoso, lento all'ira e pieno di bontà, e si pente del male che manda.</p>
<p class="C2 V14">Può darsi che egli torni e si penta, e lasci dietro a sé una benedizione: un'offerta e una libazione per il SIGNORE, vostro Dio.</p>
<p class="C2 V15">Sonate la tromba a Sion, proclamate un digiuno, convocate una solenne assemblea!</p>
<p class="C2 V16">Adunate il popolo, santificate l'assemblea! Adunate i vecchi, i bambini, e quelli che poppano ancora! Esca lo sposo dalla sua camera, e la sposa dalla camera nuziale!</p>
<p class="C2 V17">Piangano, fra il portico e l'altare, i sacerdoti, ministri del SIGNORE, e dicano: «Risparmia, o SIGNORE, il tuo popolo e non esporre la tua eredità all'infamia, allo scherno delle nazioni! Perché dovrebbero dire fra i popoli: "Dov'è il loro Dio?"»</p>
<p class="C2 V18">Il SIGNORE ha provato gelosia per il suo paese e ha avuto pietà del suo popolo.</p>
<p class="C2 V19">Il SIGNORE ha risposto e ha detto al suo popolo: «Ecco, io vi manderò grano, vino, olio, e voi ne sarete saziati; e non vi esporrò più all'infamia tra le nazioni.</p>
<p class="C2 V20">Allontanerò da voi il nemico che viene dal settentrione, lo respingerò verso una terra arida e desolata: la sua avanguardia, verso il mare orientale, la sua retroguardia, verso il mare occidentale; la sua infezione salirà, aumenterà il suo fetore», perché ha fatto cose grandi.</p>
<p class="C2 V21">Non temere, o terra del paese, gioisci, rallègrati, perché il SIGNORE ha fatto cose grandi!</p>
<p class="C2 V22">Non temete, o animali selvatici, perché i pascoli del deserto rinverdiscono, perché gli alberi portano il loro frutto, il fico e la vite producono abbondantemente!</p>
<p class="C2 V23">Voi, figli di Sion, gioite, rallegratevi nel SIGNORE, vostro Dio, perché vi dà la pioggia d'autunno in giusta misura, e fa scendere per voi la pioggia, quella d'autunno e quella di primavera, come prima.</p>
<p class="C2 V24">Le aie saranno piene di grano, i tini traboccheranno di vino e d'olio.</p>
<p class="C2 V25">«Vi compenserò delle annate divorate dal grillo, dalla cavalletta, dalla locusta e dal bruco, il grande esercito che avevo mandato contro di voi.</p>
<p class="C2 V26">Mangerete a sazietà e loderete il nome del SIGNORE, vostro Dio, che avrà operato per voi meraviglie, e il mio popolo non sarà mai più coperto di vergogna.</p>
<p class="C2 V27">Conoscerete che io sono in mezzo a Israele, che io sono il SIGNORE, vostro Dio, e non ce n'è nessun altro; e il mio popolo non sarà mai più coperto di vergogna.</p>
<p class="C2 V28">«Dopo questo, avverrà che io spargerò il mio spirito su ogni persona: i vostri figli e le vostre figlie profetizzeranno, i vostri vecchi faranno dei sogni, i vostri giovani avranno delle visioni.</p>
<p class="C2 V29">Anche sui servi e sulle serve, spargerò in quei giorni il mio spirito.</p>
<p class="C2 V30">Farò prodigi nei cieli e sulla terra: sangue, fuoco, e colonne di fumo.</p>
<p class="C2 V31">Il sole sarà cambiato in tenebre, e la luna in sangue, prima che venga il grande e terribile giorno del SIGNORE.</p>
<p class="C2 V32">Chiunque invocherà il nome del SIGNORE sarà salvato; poiché sul monte Sion e a Gerusalemme vi sarà salvezza, come ha detto il SIGNORE, così pure fra i superstiti che il SIGNORE chiamerà.</p>
<p class="C3 V1">«Infatti ecco, in quei giorni, in quel tempo, quando ricondurrò dall'esilio quelli di Giuda e di Gerusalemme,</p>
<p class="C3 V2">io adunerò tutte le nazioni, e le farò scendere nella valle di Giosafat. Là le chiamerò in giudizio a proposito della mia eredità, il popolo d'Israele, che esse hanno disperso tra le nazioni, e del mio paese, che hanno spartito fra di loro.</p>
<p class="C3 V3">Hanno tirato a sorte il mio popolo; hanno dato un ragazzino in cambio di una prostituta, hanno venduto una ragazzina per del vino, e si sono messi a bere.</p>
<p class="C3 V4">Anche voi, Tiro, Sidone e tutta quanta la Filistia, che cosa pretendete da me? Volete darmi una retribuzione, o volete fare del male contro di me? Subito, in un attimo, io farò ricadere la vostra retribuzione sul vostro capo,</p>
<p class="C3 V5">perché avete preso il mio argento e il mio oro, avete portato nei vostri templi i miei tesori più preziosi,</p>
<p class="C3 V6">e avete venduto ai figli di Iavan i figli di Giuda e i figli di Gerusalemme, per allontanarli dalla loro patria.</p>
<p class="C3 V7">Ecco, io li richiamo dal luogo dove voi li avete venduti e farò ricadere le vostre colpe sul vostro capo.</p>
<p class="C3 V8">Venderò i vostri figli e le vostre figlie ai Giudei, che li venderanno ai Sabei, nazione lontana»; perché il SIGNORE ha parlato.</p>
<p class="C3 V9">Proclamate questo fra le nazioni! Preparate la guerra! Risvegliate i prodi! Vengano e salgano tutti gli uomini di guerra!</p>
<p class="C3 V10">Fabbricate spade con i vostri vomeri, e lance con le vostre ròncole! Dica il debole: «Sono forte!»</p>
<p class="C3 V11">Affrettatevi, venite, nazioni circostanti, e adunatevi! Là, o SIGNORE, fa' scendere i tuoi prodi!</p>
<p class="C3 V12">«Le nazioni si muovano e vengano alla valle di Giosafat! perché là io mi metterò seduto per giudicare tutte le nazioni circostanti.</p>
<p class="C3 V13">Date mano alla falce, perché la mèsse è matura! Venite, pigiate, poiché il torchio è pieno, i tini traboccano; poiché grande è la loro malvagità».</p>
<p class="C3 V14">C'è una folla, una moltitudine, nella valle del Giudizio! Perché il giorno del SIGNORE è vicino, nella valle del Giudizio.</p>
<p class="C3 V15">Il sole e la luna si oscurano e le stelle perdono il loro splendore.</p>
<p class="C3 V16">Il SIGNORE ruggirà da Sion, farà sentire la sua voce da Gerusalemme, e i cieli e la terra tremeranno; ma il SIGNORE sarà un rifugio per il suo popolo, una fortezza per i figli d'Israele.</p>
<p class="C3 V17">«Voi saprete che io sono il SIGNORE, il vostro Dio; io dimoro in Sion, il mio monte santo; e Gerusalemme sarà santa, e gli stranieri non vi passeranno più.</p>
<p class="C3 V18">«Quel giorno le montagne stilleranno mosto, il latte scorrerà dai colli, e l'acqua fluirà da tutti i ruscelli di Giuda; dalla casa del SIGNORE sgorgherà una fonte, che irrigherà la valle di Sittim.</p>
<p class="C3 V19">L'Egitto sarà desolato e Edom diventerà uno squallido deserto a causa della violenza fatta ai figli di Giuda e del sangue innocente sparso sulla loro terra.</p>
<p class="C3 V20">Ma Giuda sarà abitata per sempre, e Gerusalemme di età in età.</p>
<p class="C3 V21">Io vendicherò il loro sangue, quello che non ho ancora vendicato». E il SIGNORE dimorerà in Sion.</p>
</div>
</div>
<div class="edizione LECTIO">
<div class="libro Gl">
<p class="CCAPITOLO VVERSO">TESTO</p>
</div>
</div>
</div>
</body>
</html>
