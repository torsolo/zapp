<html>
<head>
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="XBIBBIA.css" />
<script type="text/javascript" src="XBIBBIA.js"></script>
<title>VERBUM</title>
</head>
<body>
<div id="sopra" class="testa">
<table><tr>
<td><input id="libro"    type="text" size="4" value="X" readonly onclick="books()"></td>
<td><input id="capitolo" type="text" size="2" value="1"></td>
<td><input id="verso"    type="text" size="2" value=""></td>
<td><input id="trova"    type="submit" value="TROVA" onclick="trova()"></td>
<td><input id="avanti"   type="submit" value=">>>" onclick="next()"></td>
</tr></table>
</div>
<div id="leggo" class="centro">LEGGO</div>
<div id="sotto" class="piede">Verbum caro factum est</div>
<div id="verbum">
<div id="sigla">2Tm</div>
<div class="edizione CEI2008">
<div class="libro 2Tm">
<p class="CCAPITOLO VVERSO">TESTO</p>
<p class="C1 V1">Paolo, apostolo di Cristo Gesù per volontà di Dio e secondo la promessa della vita che è in Cristo Gesù,</p>
<p class="C1 V2">a Timòteo, figlio carissimo: grazia, misericordia e pace da parte di Dio Padre e di Cristo Gesù Signore nostro.</p>
<p class="C1 V3">Rendo grazie a Dio che io servo, come i miei antenati, con coscienza pura, ricordandomi di te nelle mie preghiere sempre, notte e giorno.</p>
<p class="C1 V4">Mi tornano alla mente le tue lacrime e sento la nostalgia di rivederti per essere pieno di gioia.</p>
<p class="C1 V5">Mi ricordo infatti della tua schietta fede, che ebbero anche tua nonna Lòide e tua madre Eunìce, e che ora, ne sono certo, è anche in te.</p>
<p class="C1 V6">Per questo motivo ti ricordo di ravvivare il dono di Dio, che è in te mediante l’imposizione delle mie mani.</p>
<p class="C1 V7">Dio infatti non ci ha dato uno spirito di timidezza, ma di forza, di carità e di prudenza.</p>
<p class="C1 V8">Non vergognarti dunque di dare testimonianza al Signore nostro, né di me, che sono in carcere per lui; ma, con la forza di Dio, soffri con me per il Vangelo.</p>
<p class="C1 V9">Egli infatti ci ha salvati e ci ha chiamati con una vocazione santa, non già in base alle nostre opere, ma secondo il suo progetto e la sua grazia. Questa ci è stata data in Cristo Gesù fin dall’eternità,</p>
<p class="C1 V10">ma è stata rivelata ora, con la manifestazione del salvatore nostro Cristo Gesù. Egli ha vinto la morte e ha fatto risplendere la vita e l’incorruttibilità per mezzo del Vangelo,</p>
<p class="C1 V11">per il quale io sono stato costituito messaggero, apostolo e maestro.</p>
<p class="C1 V12">È questa la causa dei mali che soffro, ma non me ne vergogno: so infatti in chi ho posto la mia fede e sono convinto che egli è capace di custodire fino a quel giorno ciò che mi è stato affidato.</p>
<p class="C1 V13">Prendi come modello i sani insegnamenti che hai udito da me con la fede e l’amore, che sono in Cristo Gesù.</p>
<p class="C1 V14">Custodisci, mediante lo Spirito Santo che abita in noi, il bene prezioso che ti è stato affidato.</p>
<p class="C1 V15">Tu sai che tutti quelli dell’Asia, tra i quali Fìgelo ed Ermògene, mi hanno abbandonato.</p>
<p class="C1 V16">Il Signore conceda misericordia alla famiglia di Onesìforo, perché egli mi ha più volte confortato e non si è vergognato delle mie catene;</p>
<p class="C1 V17">anzi, venuto a Roma, mi ha cercato con premura, finché non mi ha trovato.</p>
<p class="C1 V18">Gli conceda il Signore di trovare misericordia presso Dio in quel giorno. E quanti servizi egli abbia reso a Èfeso, tu lo sai meglio di me. </p>
<p class="C2 V1">E tu, figlio mio, attingi forza dalla grazia che è in Cristo Gesù:</p>
<p class="C2 V2">le cose che hai udito da me davanti a molti testimoni, trasmettile a persone fidate, le quali a loro volta siano in grado di insegnare agli altri.</p>
<p class="C2 V3">Come un buon soldato di Gesù Cristo, soffri insieme con me.</p>
<p class="C2 V4">Nessuno, quando presta servizio militare, si lascia prendere dalle faccende della vita comune, se vuol piacere a colui che lo ha arruolato.</p>
<p class="C2 V5">Anche l’atleta non riceve il premio se non ha lottato secondo le regole.</p>
<p class="C2 V6">Il contadino, che lavora duramente, dev’essere il primo a raccogliere i frutti della terra.</p>
<p class="C2 V7">Cerca di capire quello che dico, e il Signore ti aiuterà a comprendere ogni cosa.</p>
<p class="C2 V8">Ricòrdati di Gesù Cristo, risorto dai morti, discendente di Davide, come io annuncio nel mio Vangelo,</p>
<p class="C2 V9">per il quale soffro fino a portare le catene come un malfattore. Ma la parola di Dio non è incatenata!</p>
<p class="C2 V10">Perciò io sopporto ogni cosa per quelli che Dio ha scelto, perché anch’essi raggiungano la salvezza che è in Cristo Gesù, insieme alla gloria eterna.</p>
<p class="C2 V11">Questa parola è degna di fede: Se moriamo con lui, con lui anche vivremo;</p>
<p class="C2 V12">se perseveriamo, con lui anche regneremo; se lo rinneghiamo, lui pure ci rinnegherà;</p>
<p class="C2 V13">se siamo infedeli, lui rimane fedele, perché non può rinnegare se stesso.</p>
<p class="C2 V14">Richiama alla memoria queste cose, scongiurando davanti a Dio che si evitino le vane discussioni, le quali non giovano a nulla se non alla rovina di chi le ascolta.</p>
<p class="C2 V15">Sfòrzati di presentarti a Dio come una persona degna, un lavoratore che non deve vergognarsi e che dispensa rettamente la parola della verità.</p>
<p class="C2 V16">Evita le chiacchiere vuote e perverse, perché spingono sempre più all’empietà quelli che le fanno;</p>
<p class="C2 V17">la parola di costoro infatti si propagherà come una cancrena. Fra questi vi sono Imeneo e Filèto,</p>
<p class="C2 V18">i quali hanno deviato dalla verità, sostenendo che la risurrezione è già avvenuta e così sconvolgono la fede di alcuni.</p>
<p class="C2 V19">Tuttavia le solide fondamenta gettate da Dio resistono e portano questo sigillo: Il Signore conosce quelli che sono suoi, e ancora: Si allontani dall’iniquità chiunque invoca il nome del Signore.</p>
<p class="C2 V20">In una casa grande però non vi sono soltanto vasi d’oro e d’argento, ma anche di legno e di argilla; alcuni per usi nobili, altri per usi spregevoli.</p>
<p class="C2 V21">Chi si manterrà puro da queste cose, sarà come un vaso nobile, santificato, utile al padrone di casa, pronto per ogni opera buona.</p>
<p class="C2 V22">Sta’ lontano dalle passioni della gioventù; cerca la giustizia, la fede, la carità, la pace, insieme a quelli che invocano il Signore con cuore puro.</p>
<p class="C2 V23">Evita inoltre le discussioni sciocche e da ignoranti, sapendo che provocano litigi.</p>
<p class="C2 V24">Un servo del Signore non deve essere litigioso, ma mite con tutti, capace di insegnare, paziente,</p>
<p class="C2 V25">dolce nel rimproverare quelli che gli si mettono contro, nella speranza che Dio conceda loro di convertirsi, perché riconoscano la verità</p>
<p class="C2 V26">e rientrino in se stessi, liberandosi dal laccio del diavolo, che li tiene prigionieri perché facciano la sua volontà. </p>
<p class="C3 V1">Sappi che negli ultimi tempi verranno momenti difficili.</p>
<p class="C3 V2">Gli uomini saranno egoisti, amanti del denaro, vanitosi, orgogliosi, bestemmiatori, ribelli ai genitori, ingrati, empi,</p>
<p class="C3 V3">senza amore, sleali, calunniatori, intemperanti, intrattabili, disumani,</p>
<p class="C3 V4">traditori, sfrontati, accecati dall’orgoglio, amanti del piacere più che di Dio,</p>
<p class="C3 V5">gente che ha una religiosità solo apparente, ma ne disprezza la forza interiore. Guàrdati bene da costoro!</p>
<p class="C3 V6">Fra questi vi sono alcuni che entrano nelle case e circuiscono certe donnette cariche di peccati, in balìa di passioni di ogni genere,</p>
<p class="C3 V7">sempre pronte a imparare, ma che non riescono mai a giungere alla conoscenza della verità.</p>
<p class="C3 V8">Sull’esempio di Iannes e di Iambrès che si opposero a Mosè, anche costoro si oppongono alla verità: gente dalla mente corrotta e che non ha dato buona prova nella fede.</p>
<p class="C3 V9">Ma non andranno molto lontano, perché la loro stoltezza sarà manifesta a tutti, come lo fu la stoltezza di quei due.</p>
<p class="C3 V10">Tu invece mi hai seguito da vicino nell’insegnamento, nel modo di vivere, nei progetti, nella fede, nella magnanimità, nella carità, nella pazienza,</p>
<p class="C3 V11">nelle persecuzioni, nelle sofferenze. Quali cose mi accaddero ad Antiòchia, a Icònio e a Listra! Quali persecuzioni ho sofferto! Ma da tutte mi ha liberato il Signore!</p>
<p class="C3 V12">E tutti quelli che vogliono rettamente vivere in Cristo Gesù saranno perseguitati.</p>
<p class="C3 V13">Ma i malvagi e gli impostori andranno sempre di male in peggio, ingannando gli altri e ingannati essi stessi.</p>
<p class="C3 V14">Tu però rimani saldo in quello che hai imparato e che credi fermamente. Conosci coloro da cui lo hai appreso</p>
<p class="C3 V15">e conosci le sacre Scritture fin dall’infanzia: queste possono istruirti per la salvezza, che si ottiene mediante la fede in Cristo Gesù.</p>
<p class="C3 V16">Tutta la Scrittura, ispirata da Dio, è anche utile per insegnare, convincere, correggere ed educare nella giustizia,</p>
<p class="C3 V17">perché l’uomo di Dio sia completo e ben preparato per ogni opera buona. </p>
<p class="C4 V1">Ti scongiuro davanti a Dio e a Cristo Gesù, che verrà a giudicare i vivi e i morti, per la sua manifestazione e il suo regno:</p>
<p class="C4 V2">annuncia la Parola, insisti al momento opportuno e non opportuno, ammonisci, rimprovera, esorta con ogni magnanimità e insegnamento.</p>
<p class="C4 V3">Verrà giorno, infatti, in cui non si sopporterà più la sana dottrina, ma, pur di udire qualcosa, gli uomini si circonderanno di maestri secondo i propri capricci,</p>
<p class="C4 V4">rifiutando di dare ascolto alla verità per perdersi dietro alle favole.</p>
<p class="C4 V5">Tu però vigila attentamente, sopporta le sofferenze, compi la tua opera di annunciatore del Vangelo, adempi il tuo ministero.</p>
<p class="C4 V6">Io infatti sto già per essere versato in offerta ed è giunto il momento che io lasci questa vita.</p>
<p class="C4 V7">Ho combattuto la buona battaglia, ho terminato la corsa, ho conservato la fede.</p>
<p class="C4 V8">Ora mi resta soltanto la corona di giustizia che il Signore, il giudice giusto, mi consegnerà in quel giorno; non solo a me, ma anche a tutti coloro che hanno atteso con amore la sua manifestazione.</p>
<p class="C4 V9">Cerca di venire presto da me,</p>
<p class="C4 V10">perché Dema mi ha abbandonato, avendo preferito le cose di questo mondo, ed è partito per Tessalònica; Crescente è andato in Galazia, Tito in Dalmazia.</p>
<p class="C4 V11">Solo Luca è con me. Prendi con te Marco e portalo, perché mi sarà utile per il ministero.</p>
<p class="C4 V12">Ho inviato Tìchico a Èfeso.</p>
<p class="C4 V13">Venendo, portami il mantello, che ho lasciato a Tròade in casa di Carpo, e i libri, soprattutto le pergamene.</p>
<p class="C4 V14">Alessandro, il fabbro, mi ha procurato molti danni: il Signore gli renderà secondo le sue opere.</p>
<p class="C4 V15">Anche tu guàrdati da lui, perché si è accanito contro la nostra predicazione.</p>
<p class="C4 V16">Nella mia prima difesa in tribunale nessuno mi ha assistito; tutti mi hanno abbandonato. Nei loro confronti, non se ne tenga conto.</p>
<p class="C4 V17">Il Signore però mi è stato vicino e mi ha dato forza, perché io potessi portare a compimento l’annuncio del Vangelo e tutte le genti lo ascoltassero: e così fui liberato dalla bocca del leone.</p>
<p class="C4 V18">Il Signore mi libererà da ogni male e mi porterà in salvo nei cieli, nel suo regno; a lui la gloria nei secoli dei secoli. Amen.</p>
<p class="C4 V19">Saluta Prisca e Aquila e la famiglia di Onesìforo.</p>
<p class="C4 V20">Erasto è rimasto a Corinto; Tròfimo l’ho lasciato ammalato a Mileto.</p>
<p class="C4 V21">Affréttati a venire prima dell’inverno. Ti salutano Eubùlo, Pudènte, Lino, Claudia e tutti i fratelli.</p>
<p class="C4 V22">Il Signore sia con il tuo spirito. La grazia sia con voi!   </p>
</div>
</div>
<div class="edizione CEI1974">
<div class="libro 2Tm">
<p class="CCAPITOLO VVERSO">TESTO</p>
<p class="C1 V1">Paolo, apostolo di Cristo Gesù per volontà di Dio, per annunziare la promessa della vita in Cristo Gesù,</p>
<p class="C1 V2">al diletto figlio Timòteo: grazia, misericordia e pace da parte di Dio Padre e di Cristo Gesù Signore nostro.</p>
<p class="C1 V3">Ringrazio Dio, che io servo con coscienza pura come i miei antenati, ricordandomi sempre di te nelle mie preghiere, notte e giorno;</p>
<p class="C1 V4">mi tornano alla mente le tue lacrime e sento la nostalgia di rivederti per essere pieno di gioia.</p>
<p class="C1 V5">Mi ricordo infatti della tua fede schietta, fede che fu prima nella tua nonna Lòide, poi in tua madre Eunìce e ora, ne sono certo, anche in te.</p>
<p class="C1 V6">Per questo motivo ti ricordo di ravvivare il dono di Dio che è in te per l'imposizione delle mie mani.</p>
<p class="C1 V7">Dio infatti non ci ha dato uno Spirito di timidezza, ma di forza, di amore e di saggezza.</p>
<p class="C1 V8">Non vergognarti dunque della testimonianza da rendere al Signore nostro, né di me, che sono in carcere per lui; ma soffri anche tu insieme con me per il vangelo, aiutato dalla forza di Dio.</p>
<p class="C1 V9">Egli infatti ci ha salvati e ci ha chiamati con una vocazione santa, non già in base alle nostre opere, ma secondo il suo proposito e la sua grazia; grazia che ci è stata data in Cristo Gesù fin dall'eternità,</p>
<p class="C1 V10">ma è stata rivelata solo ora con l'apparizione del salvatore nostro Cristo Gesù, che ha vinto la morte e ha fatto risplendere la vita e l'immortalità per mezzo del vangelo,</p>
<p class="C1 V11">del quale io sono stato costituito araldo, apostolo e maestro.</p>
<p class="C1 V12">È questa la causa dei mali che soffro, ma non me ne vergogno: so infatti a chi ho creduto e son convinto che egli è capace di conservare il mio deposito fino a quel giorno.</p>
<p class="C1 V13">Prendi come modello le sane parole che hai udito da me, con la fede e la carità che sono in Cristo Gesù.</p>
<p class="C1 V14">Custodisci il buon deposito con l'aiuto dello Spirito Santo che abita in noi.</p>
<p class="C1 V15">Tu sai che tutti quelli dell'Asia, tra i quali Fìgelo ed Ermègene, mi hanno abbandonato.</p>
<p class="C1 V16">Il Signore conceda misericordia alla famiglia di Onesìforo, perché egli mi ha più volte confortato e non s'è vergognato delle mie catene;</p>
<p class="C1 V17">anzi, venuto a Roma, mi ha cercato con premura, finché mi ha trovato.</p>
<p class="C1 V18">Gli conceda il Signore di trovare misericordia presso Dio in quel giorno. E quanti servizi egli ha reso in Efeso, lo sai meglio di me.</p>
<p class="C2 V1">Tu dunque, figlio mio, attingi sempre forza nella grazia che è in Cristo Gesù</p>
<p class="C2 V2">e le cose che hai udito da me in presenza di molti testimoni, trasmettile a persone fidate, le quali siano in grado di ammaestrare a loro volta anche altri.</p>
<p class="C2 V3">Insieme con me prendi anche tu la tua parte di sofferenze, come un buon soldato di Cristo Gesù.</p>
<p class="C2 V4">Nessuno però, quando presta servizio militare, s'intralcia nelle faccende della vita comune, se vuol piacere a colui che l'ha arruolato.</p>
<p class="C2 V5">Anche nelle gare atletiche, non riceve la corona se non chi ha lottato secondo le regole.</p>
<p class="C2 V6">L'agricoltore poi che si affatica, dev'essere il primo a cogliere i frutti della terra.</p>
<p class="C2 V7">Cerca di comprendere ciò che voglio dire; il Signore certamente ti darà intelligenza per ogni cosa.</p>
<p class="C2 V8">Ricordati che Gesù Cristo, della stirpe di Davide, è risuscitato dai morti, secondo il mio vangelo,</p>
<p class="C2 V9">a causa del quale io soffro fino a portare le catene come un malfattore; ma la parola di Dio non è incatenata!</p>
<p class="C2 V10">Perciò sopporto ogni cosa per gli eletti, perché anch'essi raggiungano la salvezza che è in Cristo Gesù, insieme alla gloria eterna.</p>
<p class="C2 V11">Certa è questa parola: Se moriamo con lui, vivremo anche con lui;</p>
<p class="C2 V12">se con lui perseveriamo, con lui anche regneremo; se lo rinneghiamo, anch'egli ci rinnegherà;</p>
<p class="C2 V13">se noi manchiamo di fede, egli però rimane fedele, perché non può rinnegare se stesso.</p>
<p class="C2 V14">Richiama alla memoria queste cose, scongiurandoli davanti a Dio di evitare le vane discussioni, che non giovano a nulla, se non alla perdizione di chi le ascolta.</p>
<p class="C2 V15">Sfòrzati di presentarti davanti a Dio come un uomo degno di approvazione, un lavoratore che non ha di che vergognarsi, uno scrupoloso dispensatore della parola della verità.</p>
<p class="C2 V16">Evita le chiacchiere profane, perché esse tendono a far crescere sempre più nell'empietà;</p>
<p class="C2 V17">la parola di costoro infatti si propagherà come una cancrena. Fra questi ci sono Imenèo e Filèto,</p>
<p class="C2 V18">i quali hanno deviato dalla verità, sostenendo che la risurrezione è già avvenuta e così sconvolgono la fede di alcuni.</p>
<p class="C2 V19">Tuttavia il fondamento gettato da Dio sta saldo e porta questo sigillo: Il Signore conosce i suoi, e ancora: Si allontani dall'iniquità chiunque invoca il nome del Signore.</p>
<p class="C2 V20">In una casa grande però non vi sono soltanto vasi d'oro e d'argento, ma anche di legno e di coccio; alcuni sono destinati ad usi nobili, altri per usi più spregevoli.</p>
<p class="C2 V21">Chi si manterrà puro astenendosi da tali cose, sarà un vaso nobile, santificato, utile al padrone, pronto per ogni opera buona.</p>
<p class="C2 V22">Fuggi le passioni giovanili; cerca la giustizia, la fede, la carità, la pace, insieme a quelli che invocano il Signore con cuore puro.</p>
<p class="C2 V23">Evita inoltre le discussioni sciocche e non educative, sapendo che generano contese.</p>
<p class="C2 V24">Un servo del Signore non dev'essere litigioso, ma mite con tutti, atto a insegnare, paziente nelle offese subite,</p>
<p class="C2 V25">dolce nel riprendere gli oppositori, nella speranza che Dio voglia loro concedere di convertirsi, perché riconoscano la verità</p>
<p class="C2 V26">e ritornino in sé sfuggendo al laccio del diavolo, che li ha presi nella rete perché facessero la sua volontà.</p>
<p class="C3 V1">Devi anche sapere che negli ultimi tempi verranno momenti difficili.</p>
<p class="C3 V2">Gli uomini saranno egoisti, amanti del denaro, vanitosi, orgogliosi, bestemmiatori, ribelli ai genitori, ingrati, senza religione,</p>
<p class="C3 V3">senza amore, sleali, maldicenti, intemperanti, intrattabili, nemici del bene,</p>
<p class="C3 V4">traditori, sfrontati, accecati dall'orgoglio, attaccati ai piaceri più che a Dio,</p>
<p class="C3 V5">con la parvenza della pietà, mentre ne hanno rinnegata la forza interiore. Guardati bene da costoro!</p>
<p class="C3 V6">Al loro numero appartengono certi tali che entrano nelle case e accalappiano donnicciole cariche di peccati, mosse da passioni di ogni genere,</p>
<p class="C3 V7">che stanno sempre lì ad imparare, senza riuscire mai a giungere alla conoscenza della verità.</p>
<p class="C3 V8">Sull'esempio di Iannes e di Iambres che si opposero a Mosè, anche costoro si oppongono alla verità: uomini dalla mente corrotta e riprovati in materia di fede.</p>
<p class="C3 V9">Costoro però non progrediranno oltre, perché la loro stoltezza sarà manifestata a tutti, come avvenne per quelli.</p>
<p class="C3 V10">Tu invece mi hai seguito da vicino nell'insegnamento, nella condotta, nei propositi, nella fede, nella magnanimità, nell'amore del prossimo, nella pazienza,</p>
<p class="C3 V11">nelle persecuzioni, nelle sofferenze, come quelle che incontrai ad Antiochia, a Icònio e a Listri. Tu sai bene quali persecuzioni ho sofferto. Eppure il Signore mi ha liberato da tutte.</p>
<p class="C3 V12">Del resto, tutti quelli che vogliono vivere piamente in Cristo Gesù saranno perseguitati.</p>
<p class="C3 V13">Ma i malvagi e gli impostori andranno sempre di male in peggio, ingannatori e ingannati nello stesso tempo.</p>
<p class="C3 V14">Tu però rimani saldo in quello che hai imparato e di cui sei convinto, sapendo da chi l'hai appreso</p>
<p class="C3 V15">e che fin dall'infanzia conosci le sacre Scritture: queste possono istruirti per la salvezza, che si ottiene per mezzo della fede in Cristo Gesù.</p>
<p class="C3 V16">Tutta la Scrittura infatti è ispirata da Dio e utile per insegnare, convincere, correggere e formare alla giustizia, perché l'uomo di Dio sia completo e ben preparato per ogni opera buona.</p>
<p class="C4 V1">Ti scongiuro davanti a Dio e a Cristo Gesù che verrà a giudicare i vivi e i morti, per la sua manifestazione e il suo regno:</p>
<p class="C4 V2">annunzia la parola, insisti in ogni occasione opportuna e non opportuna, ammonisci, rimprovera, esorta con ogni magnanimità e dottrina.</p>
<p class="C4 V3">Verrà giorno, infatti, in cui non si sopporterà più la sana dottrina, ma, per il prurito di udire qualcosa, gli uomini si circonderanno di maestri secondo le proprie voglie,</p>
<p class="C4 V4">rifiutando di dare ascolto alla verità per volgersi alle favole.</p>
<p class="C4 V5">Tu però vigila attentamente, sappi sopportare le sofferenze, compi la tua opera di annunziatore del vangelo, adempi il tuo ministero.</p>
<p class="C4 V6">Quanto a me, il mio sangue sta per essere sparso in libagione ed è giunto il momento di sciogliere le vele.</p>
<p class="C4 V7">Ho combattuto la buona battaglia, ho terminato la mia corsa, ho conservato la fede.</p>
<p class="C4 V8">Ora mi resta solo la corona di giustizia che il Signore, giusto giudice, mi consegnerà in quel giorno; e non solo a me, ma anche a tutti coloro che attendono con amore la sua manifestazione.</p>
<p class="C4 V9">Cerca di venire presto da me,</p>
<p class="C4 V10">perché Dema mi ha abbandonato avendo preferito il secolo presente ed è partito per Tessalonica; Crescente è andato in Galazia, Tito in Dalmazia.</p>
<p class="C4 V11">Solo Luca è con me. Prendi Marco e portalo con te, perché mi sarà utile per il ministero.</p>
<p class="C4 V12">Ho inviato Tìchico a Efeso.</p>
<p class="C4 V13">Venendo, portami il mantello che ho lasciato a Troade in casa di Carpo e anche i libri, soprattutto le pergamene.</p>
<p class="C4 V14">Alessandro, il ramaio, mi ha procurato molti mali. Il Signore gli renderà secondo le sue opere;</p>
<p class="C4 V15">guàrdatene anche tu, perché è stato un accanito avversario della nostra predicazione.</p>
<p class="C4 V16">Nella mia prima difesa in tribunale nessuno mi ha assistito; tutti mi hanno abbandonato. Non se ne tenga conto contro di loro.</p>
<p class="C4 V17">Il Signore però mi è stato vicino e mi ha dato forza, perché per mio mezzo si compisse la proclamazione del messaggio e potessero sentirlo tutti i Gentili: e così fui liberato dalla bocca del leone.</p>
<p class="C4 V18">Il Signore mi libererà da ogni male e mi salverà per il suo regno eterno; a lui la gloria nei secoli dei secoli. Amen.</p>
<p class="C4 V19">Saluta Prisca e Aquila e la famiglia di Onesìforo.</p>
<p class="C4 V20">Eràsto è rimasto a Corinto; Tròfimo l'ho lasciato ammalato a Milèto.</p>
<p class="C4 V21">Affrettati a venire prima dell'inverno. Ti salutano Eubùlo, Pudènte, Lino, Claudia e tutti i fratelli.</p>
<p class="C4 V22">Il Signore Gesù sia con il tuo spirito. La grazia sia con voi!</p>
</div>
</div>
<div class="edizione DIODATI">
<div class="libro 2Tm">
<p class="CCAPITOLO VVERSO">TESTO</p>
<p class="C1 V1">Paolo, apostolo di Gesú Cristo per volontà di Dio, secondo la promessa della vita che è in Cristo Gesú,</p>
<p class="C1 V2">a Timoteo, mio caro figlio: grazia, misericordia e pace da Dio il Padre e da Cristo Gesú, il nostro Signore.</p>
<p class="C1 V3">Rendo grazie a Dio, che servo come già fecero i miei antenati con pura coscienza, poiché non cesso mai di ricordarmi di te nelle mie preghiere giorno e notte;</p>
<p class="C1 V4">ripensando alle tue lacrime, desidero vivamente di vederti per essere ripieno di gioia,</p>
<p class="C1 V5">mentre ricordo la fede non finta che è in te, e che abitò prima in Loide tua nonna ed in Eunice tua madre, e sono persuaso che abita anche in te.</p>
<p class="C1 V6">Per questa ragione ti ricordo di ravvivare il dono di Dio che è in te per l'imposizione delle mie mani.</p>
<p class="C1 V7">Dio infatti non ci ha dato uno spirito di paura, ma di forza, di amore e di disciplina.</p>
<p class="C1 V8">Non vergognarti dunque della testimonianza del Signor nostro, né di me suo prigioniero, ma soffri anche tu con me per l'evangelo, sostenuto dalla potenza di Dio,</p>
<p class="C1 V9">che ci ha salvati e ci ha chiamati con una santa vocazione, non in base alle nostre opere, ma secondo il suo scopo e grazia, che ci è stata data in Cristo Gesú prima dell'inizio dei tempi,</p>
<p class="C1 V10">ed ora è stata manifestata con l'apparizione del Salvator nostro Gesú Cristo, che ha distrutto la morte e ha fatto risplendere la vita e l'immortalità per mezzo dell'evangelo,</p>
<p class="C1 V11">di cui io sono stato costituito araldo, apostolo e dottore dei gentili.</p>
<p class="C1 V12">Per questo motivo io soffro anche queste cose, ma non me ne vergogno, perché so in chi ho creduto, e sono persuaso che egli è capace di custodire il mio deposito fino a quel giorno.</p>
<p class="C1 V13">Ritieni il modello delle sane parole che hai udito da me nella fede e nell'amore, che sono in Cristo Gesú.</p>
<p class="C1 V14">Custodisci il buon deposito che ti è stato affidato mediante lo Spirito Santo che abita in noi.</p>
<p class="C1 V15">Tu sai che tutti quelli che sono nell'Asia, fra i quali Figello ed Ermogene, mi hanno abbandonato.</p>
<p class="C1 V16">Conceda il Signore misericordia alla famiglia di Onesiforo, perché spesse volte egli mi ha confortato e non si è vergognato delle mie catene;</p>
<p class="C1 V17">anzi, venendo a Roma, mi ha cercato con molta sollecitudine e mi ha trovato.</p>
<p class="C1 V18">Gli conceda il Signore di trovare misericordia presso di lui in quel giorno. Tu sai molto bene quanti servizi egli mi abbia reso in Efeso.</p>
<p class="C2 V1">Tu dunque, figlio mio, fortificati nella grazia che è in Cristo Gesú;</p>
<p class="C2 V2">e le cose che hai udite da me in presenza di molti testimoni, affidale a uomini fedeli, che siano capaci di insegnarle anche ad altri.</p>
<p class="C2 V3">Tu dunque sopporta sofferenze, come un buon soldato di Gesú Cristo.</p>
<p class="C2 V4">Nessuno che presta servizio come soldato s'immischia nelle faccende della vita, se vuol piacere a colui che lo ha arruolato.</p>
<p class="C2 V5">Similmente, se uno compete nelle gare atletiche, riceve la corona unicamente se ha lottato secondo le regole.</p>
<p class="C2 V6">L'agricoltore, che lavora duramente, deve essere il primo a goderne i frutti.</p>
<p class="C2 V7">Considera le cose che dico, poiché il Signore ti darà intendimento in ogni cosa.</p>
<p class="C2 V8">Ricordati che Gesú Cristo, della stirpe di Davide, è risorto dai morti secondo il mio evangelo,</p>
<p class="C2 V9">per il quale io soffro fino a portare le catene come un malfattore, ma la parola di Dio non è incatenata.</p>
<p class="C2 V10">Perciò io soffro ogni cosa per gli eletti, affinché anch'essi ottengano la salvezza che è in Cristo Gesú insieme alla gloria eterna.</p>
<p class="C2 V11">Questa parola è fedele, perché se siamo morti con lui, con lui pure vivremo;</p>
<p class="C2 V12">se perseveriamo, regneremo pure con lui; se lo rinneghiamo, egli pure ci rinnegherà.</p>
<p class="C2 V13">Se siamo infedeli, egli rimane fedele, perché egli non può rinnegare se stesso.</p>
<p class="C2 V14">Ricorda loro queste cose, scongiurandoli davanti al Signore a non fare vane dispute di parole che non giovano a nulla, ma sono deleterie per coloro che ascoltano</p>
<p class="C2 V15">Studiati di presentare te stesso approvato davanti a Dio, operaio che non ha da vergognarsi, che esponga rettamente la parola della verità.</p>
<p class="C2 V16">Ma evita i discorsi vani e profani, perché fanno progredire nell'empietà;</p>
<p class="C2 V17">e la parola di questi andrà rodendo come la cancrena; fra costoro sono Imeneo e Fileto,</p>
<p class="C2 V18">i quali si sono sviati dalla verità, dicendo che la risurrezione è già avvenuta, e sovvertono la fede di alcuni.</p>
<p class="C2 V19">Tuttavia il saldo fondamento di Dio rimane fermo, avendo questo sigillo: «Il Signore conosce quelli che sono suoi», e: «Si ritragga dall'iniquità chiunque nomina il nome di Cristo».</p>
<p class="C2 V20">Or in una grande casa non vi sono soltanto vasi d'oro e d'argento, ma anche di legno e di terra; gli uni sono ad onore, gli altri a disonore.</p>
<p class="C2 V21">Se dunque uno si purifica da queste cose, sarà un vaso ad onore, santificato e utile al servizio del padrone, preparato per ogni buona opera.</p>
<p class="C2 V22">Or fuggi le passioni giovanili, ma persegui la giustizia, la fede, l'amore e la pace con quelli che con cuore puro invocano il Signore.</p>
<p class="C2 V23">Evita inoltre le discussioni stolte e insensate, sapendo che generano contese.</p>
<p class="C2 V24">Ora un servo del Signore non deve contendere, ma deve essere mite verso tutti, atto ad insegnare e paziente,</p>
<p class="C2 V25">ammaestrando con mansuetudine gli oppositori, nella speranza che Dio conceda loro di ravvedersi perché giungano a riconoscere la verità,</p>
<p class="C2 V26">e ritornino in sé, sottraendosi dal laccio del diavolo, che li aveva fatti prigionieri, perché facessero la sua volontà.</p>
<p class="C3 V1">Or sappi questo: che negli ultimi giorni verranno tempi difficili,</p>
<p class="C3 V2">perché gli uomini saranno amanti di se stessi, avidi di denaro, vanagloriosi superbi, bestemmiatori, disubbidienti ai genitori, ingrati, scellerati,</p>
<p class="C3 V3">senza affetto, implacabili, calunniatori, intemperanti, crudeli, senza amore per il bene,</p>
<p class="C3 V4">traditori, temerari, orgogliosi, amanti dei piaceri invece che amanti di Dio,</p>
<p class="C3 V5">aventi l'apparenza della pietà, ma avendone rinnegato la potenza; da costoro allontanati.</p>
<p class="C3 V6">Nel numero di questi infatti vi sono quelli che s'introducono nelle case e seducono donnicciole cariche di peccati, dominate da varie passioni,</p>
<p class="C3 V7">le quali imparano sempre, ma senza mai pervenire ad una piena conoscenza della verità.</p>
<p class="C3 V8">Ora come Ianne e Iambre, si opposero a Mosé, cosí anche costoro si oppongono alla verità; uomini corrotti di mente e riprovati quanto alla fede.</p>
<p class="C3 V9">Costoro però non andranno molto avanti, perché la loro stoltezza sarà manifestata a tutti, come avvenne anche per quella di quei tali.</p>
<p class="C3 V10">Ma tu hai seguito da vicino il mio ammaestramento, la mia condotta, i miei consigli, la mia fede, la mia pazienza, il mio amore, la mia perseveranza,</p>
<p class="C3 V11">le mie persecuzioni, le mie sofferenze, che mi sono accadute ad Antiochia, a Iconio e a Listra, tu sai quali persecuzioni ho sostenuto, ma il Signore mi ha liberato da tutte.</p>
<p class="C3 V12">Infatti tutti quelli che vogliono vivere piamente in Cristo Gesú saranno perseguitati,</p>
<p class="C3 V13">ma i malvagi e gli imbroglioni andranno di male in peggio, seducendo ed essendo sedotti.</p>
<p class="C3 V14">Tu però persevera nelle cose che hai imparato e nelle quali sei stato confermato, sapendo da chi le hai imparate,</p>
<p class="C3 V15">e che sin da bambino hai conosciuto le sacre Scritture, le quali ti possono rendere savio a salvezza, per mezzo della fede che è in Cristo Gesú.</p>
<p class="C3 V16">Tutta la Scrittura è divinamente ispirata e utile a insegnare, a convincere, a correggere e a istruire nella giustizia,</p>
<p class="C3 V17">affinché l'uomo di Dio sia completo, pienamente fornito per ogni buona opera.</p>
<p class="C4 V1">Ti scongiuro dunque davanti a Dio e al Signore Gesú Cristo, che ha da giudicare i vivi e i morti, nella sua apparizione e nel suo regno:</p>
<p class="C4 V2">predica la parola, insisti a tempo e fuor di tempo, riprendi, rimprovera, esorta con ogni pazienza e dottrina.</p>
<p class="C4 V3">Verrà il tempo, infatti, in cui non sopporteranno la sana dottrina ma, per prurito di udire, si accumuleranno maestri secondo le loro proprie voglie</p>
<p class="C4 V4">e distoglieranno le orecchie dalla verità per rivolgersi alle favole.</p>
<p class="C4 V5">Ma tu sii vigilante in ogni cosa, sopporta le sofferenze, fa' l'opera di evangelista e adempi interamente il tuo ministero.</p>
<p class="C4 V6">Quanto a me, sto per essere offerto in libagione, e il tempo della mia dipartita è vicino.</p>
<p class="C4 V7">Ho combattuto il buon combattimento, ho finito la corsa, ho serbato la fede.</p>
<p class="C4 V8">Per il resto, mi è riservata la corona di giustizia che il Signore, il giusto giudice, mi assegnerà in quel giorno, e non solo a me, ma anche a tutti quelli che hanno amato la sua apparizione.</p>
<p class="C4 V9">Cerca di venire presto da me,</p>
<p class="C4 V10">perché Dema mi ha lasciato, avendo amato il mondo presente, e se n'è andato a Tessalonica; Crescente è andato in Galazia e Tito in Dalmazia.</p>
<p class="C4 V11">Soltanto Luca è con me, prendi Marco e conducilo con te, perché mi è molto utile nel ministero.</p>
<p class="C4 V12">Tichico invece l'ho mandato a Efeso.</p>
<p class="C4 V13">Quando verrai porta il mantello che ho lasciato a Troade presso Carpo e i libri, soprattutto le pergamene.</p>
<p class="C4 V14">Alessandro, il ramaio, mi ha fatto molto male; gli renda il Signore secondo le sue opere.</p>
<p class="C4 V15">Guardatene anche tu, perché si è opposto grandemente alle nostre parole.</p>
<p class="C4 V16">Nella mia prima difesa nessuno è stato al mio fianco, ma mi hanno tutti abbandonato; questo non venga loro imputato.</p>
<p class="C4 V17">Il Signore però mi è stato vicino e mi ha fortificato, affinché per mio mezzo la predicazione fosse portata a compimento e tutti i gentili l'udissero; ed io sono stato liberato dalle fauci del leone.</p>
<p class="C4 V18">Il Signore mi libererà ancora da ogni opera malvagia e mi salverà fino a portarmi nel suo regno celeste. A lui sia la gloria nei secoli dei secoli. Amen.</p>
<p class="C4 V19">Saluta Priscilla e Aquila e la famiglia di Onesiforo.</p>
<p class="C4 V20">Erasto è rimasto a Corinto, ma ho lasciato Trofimo infermo a Mileto.</p>
<p class="C4 V21">Cerca di venire prima dell'inverno. Eubulo, Pudente, Lino, Claudia e tutti i fratelli ti salutano.</p>
<p class="C4 V22">Il Signore Gesú Cristo sia con il tuo spirito. La grazia sia con voi. Amen.</p>
</div>
</div>
<div class="edizione RIVEDUTA">
<div class="libro 2Tm">
<p class="CCAPITOLO VVERSO">TESTO</p>
<p class="C1 V1">Paolo, apostolo di Cristo Gesù per volontà di Dio, secondo la promessa della vita che è in Cristo Gesù,</p>
<p class="C1 V2">a Timoteo, mio caro figlio, grazia, misericordia, pace da Dio Padre e da Cristo Gesù nostro Signore.</p>
<p class="C1 V3">Ringrazio Dio, che servo come già i miei antenati con pura coscienza, ricordandomi regolarmente di te nelle mie preghiere giorno e notte;</p>
<p class="C1 V4">ripenso alle tue lacrime e desidero intensamente vederti per essere riempito di gioia.</p>
<p class="C1 V5">Ricordo infatti la fede sincera che è in te, la quale abitò prima in tua nonna Loide e in tua madre Eunice, e, sono convinto, abita pure in te.</p>
<p class="C1 V6">Per questo motivo ti ricordo di ravvivare il dono di Dio che è in te mediante l'imposizione delle mie mani.</p>
<p class="C1 V7">Dio infatti ci ha dato uno spirito non di timidezza, ma di forza, d'amore e di autocontrollo.</p>
<p class="C1 V8">Non aver dunque vergogna della testimonianza del nostro Signore, né di me, suo carcerato; ma soffri anche tu per il vangelo, sorretto dalla potenza di Dio.</p>
<p class="C1 V9">Egli ci ha salvati e ci ha rivolto una santa chiamata, non a motivo delle nostre opere, ma secondo il suo proposito e la grazia che ci è stata fatta in Cristo Gesù fin dall'eternità,</p>
<p class="C1 V10">ma che è stata ora manifestata con l'apparizione del Salvatore nostro Cristo Gesù, il quale ha distrutto la morte e ha messo in luce la vita e l'immortalità mediante il vangelo,</p>
<p class="C1 V11">in vista del quale io sono stato costituito araldo, apostolo e dottore.</p>
<p class="C1 V12">È anche per questo motivo che soffro queste cose; ma non me ne vergogno, perché so in chi ho creduto, e sono convinto che egli ha il potere di custodire il mio deposito fino a quel giorno.</p>
<p class="C1 V13">Prendi come modello le sane parole che hai udite da me con la fede e l'amore che si hanno in Cristo Gesù.</p>
<p class="C1 V14">Custodisci il buon deposito per mezzo dello Spirito Santo che abita in noi.</p>
<p class="C1 V15">Tu sai questo: che tutti quelli che sono in Asia mi hanno abbandonato, tra i quali Figello ed Ermogene.</p>
<p class="C1 V16">Conceda il Signore misericordia alla famiglia di Onesiforo, perché egli mi ha molte volte confortato e non si è vergognato della mia catena;</p>
<p class="C1 V17">anzi, quando è venuto a Roma, mi ha cercato con premura e mi ha trovato.</p>
<p class="C1 V18">Gli conceda il Signore di trovare misericordia presso di lui in quel giorno. Tu sai pure molto bene quanti servizi mi abbia reso a Efeso.</p>
<p class="C2 V1">Tu dunque, figlio mio, fortìficati nella grazia che è in Cristo Gesù,</p>
<p class="C2 V2">e le cose che hai udite da me in presenza di molti testimoni, affidale a uomini fedeli, che siano capaci di insegnarle anche ad altri.</p>
<p class="C2 V3">Sopporta anche tu le sofferenze, come un buon soldato di Cristo Gesù.</p>
<p class="C2 V4">Uno che va alla guerra non s'immischia in faccende della vita civile, se vuol piacere a colui che lo ha arruolato.</p>
<p class="C2 V5">Allo stesso modo quando uno lotta come atleta non riceve la corona, se non ha lottato secondo le regole.</p>
<p class="C2 V6">Il lavoratore che fatica dev'essere il primo ad avere la sua parte dei frutti.</p>
<p class="C2 V7">Considera quel che dico, perché il Signore ti darà intelligenza in ogni cosa.</p>
<p class="C2 V8">Ricòrdati di Gesù Cristo, risorto dai morti, della stirpe di Davide, secondo il mio vangelo,</p>
<p class="C2 V9">per il quale io soffro fino ad essere incatenato come un malfattore; ma la parola di Dio non è incatenata.</p>
<p class="C2 V10">Ecco perché sopporto ogni cosa per amor degli eletti, affinché anch'essi conseguano la salvezza che è in Cristo Gesù, insieme alla gloria eterna.</p>
<p class="C2 V11">Certa è quest'affermazione: se siamo morti con lui, con lui anche vivremo;</p>
<p class="C2 V12">se abbiamo costanza, con lui anche regneremo;</p>
<p class="C2 V13">se lo rinnegheremo anch'egli ci rinnegherà; se siamo infedeli, egli rimane fedele, perché non può rinnegare sé stesso.</p>
<p class="C2 V14">Ricorda loro queste cose, scongiurandoli davanti a Dio che non facciano dispute di parole; esse non servono a niente e conducono alla rovina chi le ascolta.</p>
<p class="C2 V15">Sfòrzati di presentarti davanti a Dio come un uomo fidato, un operaio che non abbia di che vergognarsi, che dispensi rettamente la parola della verità.</p>
<p class="C2 V16">Ma evita le chiacchiere profane, perché quelli che le fanno avanzano sempre più nell'empietà</p>
<p class="C2 V17">e la loro parola andrà rodendo come fa la cancrena; tra questi sono Imeneo e Fileto,</p>
<p class="C2 V18">uomini che hanno deviato dalla verità, dicendo che la risurrezione è già avvenuta, e sovvertono la fede di alcuni.</p>
<p class="C2 V19">Tuttavia il solido fondamento di Dio rimane fermo, portando questo sigillo: «Il Signore conosce quelli che sono suoi», e «Si ritragga dall'iniquità chiunque pronunzia il nome del Signore».</p>
<p class="C2 V20">In una grande casa non ci sono soltanto vasi d'oro e d'argento, ma anche vasi di legno e di terra; e gli uni sono destinati a un uso nobile e gli altri a un uso ignobile.</p>
<p class="C2 V21">Se dunque uno si conserva puro da quelle cose, sarà un vaso nobile, santificato, utile al servizio del padrone, preparato per ogni opera buona.</p>
<p class="C2 V22">Fuggi le passioni giovanili e ricerca la giustizia, la fede, l'amore, la pace con quelli che invocano il Signore con un cuore puro.</p>
<p class="C2 V23">Evita inoltre le dispute stolte e insensate, sapendo che generano contese.</p>
<p class="C2 V24">Il servo del Signore non deve litigare, ma deve essere mite con tutti, capace di insegnare, paziente.</p>
<p class="C2 V25">Deve istruire con mansuetudine gli oppositori nella speranza che Dio conceda loro di ravvedersi per riconoscere la verità,</p>
<p class="C2 V26">in modo che, rientrati in sé stessi, escano dal laccio del diavolo, che li aveva presi prigionieri perché facessero la sua volontà.</p>
<p class="C3 V1">Or sappi questo: negli ultimi giorni verranno tempi difficili;</p>
<p class="C3 V2">perché gli uomini saranno egoisti, amanti del denaro, vanagloriosi, superbi, bestemmiatori, ribelli ai genitori, ingrati, irreligiosi,</p>
<p class="C3 V3">insensibili, sleali, calunniatori, intemperanti, spietati, senza amore per il bene,</p>
<p class="C3 V4">traditori, sconsiderati, orgogliosi, amanti del piacere anziché di Dio,</p>
<p class="C3 V5">aventi l'apparenza della pietà, mentre ne hanno rinnegato la potenza. Anche da costoro allontànati!</p>
<p class="C3 V6">Poiché nel numero di costoro ci sono quelli che si insinuano nelle case e circuiscono donnette cariche di peccati, agitate da varie passioni,</p>
<p class="C3 V7">le quali cercano sempre d'imparare e non possono mai giungere alla conoscenza della verità.</p>
<p class="C3 V8">E come Iannè e Iambrè si opposero a Mosè, così anche costoro si oppongono alla verità: uomini dalla mente corrotta, che non hanno dato buona prova quanto alla fede.</p>
<p class="C3 V9">Ma non andranno più oltre, perché la loro stoltezza sarà manifesta a tutti, come fu quella di quegli uomini.</p>
<p class="C3 V10">Tu invece hai seguito da vicino il mio insegnamento, la mia condotta, i miei propositi, la mia fede, la mia pazienza, il mio amore, la mia costanza,</p>
<p class="C3 V11">le mie persecuzioni, le mie sofferenze, quello che mi accadde ad Antiochia, a Iconio e a Listra. Sai quali persecuzioni ho sopportate; e il Signore mi ha liberato da tutte.</p>
<p class="C3 V12">Del resto, tutti quelli che vogliono vivere piamente in Cristo Gesù saranno perseguitati.</p>
<p class="C3 V13">Ma gli uomini malvagi e gli impostori andranno di male in peggio, ingannando gli altri ed essendo ingannati.</p>
<p class="C3 V14">Tu, invece, persevera nelle cose che hai imparate e di cui hai acquistato la certezza, sapendo da chi le hai imparate,</p>
<p class="C3 V15">e che fin da bambino hai avuto conoscenza delle sacre Scritture, le quali possono darti la sapienza che conduce alla salvezza mediante la fede in Cristo Gesù.</p>
<p class="C3 V16">Ogni Scrittura è ispirata da Dio e utile a insegnare, a riprendere, a correggere, a educare alla giustizia,</p>
<p class="C3 V17">perché l'uomo di Dio sia completo e ben preparato per ogni opera buona.</p>
<p class="C4 V1">Ti scongiuro, davanti a Dio e a Cristo Gesù che deve giudicare i vivi e i morti, per la sua apparizione e il suo regno:</p>
<p class="C4 V2">predica la parola, insisti in ogni occasione favorevole e sfavorevole, convinci, rimprovera, esorta con ogni tipo di insegnamento e pazienza.</p>
<p class="C4 V3">Infatti verrà il tempo che non sopporteranno più la sana dottrina, ma, per prurito di udire, si cercheranno maestri in gran numero secondo le proprie voglie,</p>
<p class="C4 V4">e distoglieranno le orecchie dalla verità e si volgeranno alle favole.</p>
<p class="C4 V5">Ma tu sii vigilante in ogni cosa, sopporta le sofferenze, svolgi il compito di evangelista, adempi fedelmente il tuo servizio.</p>
<p class="C4 V6">Quanto a me, io sto per essere offerto in libazione, e il tempo della mia partenza è giunto.</p>
<p class="C4 V7">Ho combattuto il buon combattimento, ho finito la corsa, ho conservato la fede.</p>
<p class="C4 V8">Ormai mi è riservata la corona di giustizia che il Signore, il giusto giudice, mi assegnerà in quel giorno; e non solo a me, ma anche a tutti quelli che avranno amato la sua apparizione.</p>
<p class="C4 V9">Cerca di venir presto da me,</p>
<p class="C4 V10">perché Dema, avendo amato questo mondo, mi ha lasciato e se n'è andato a Tessalonica. Crescente è andato in Galazia, Tito in Dalmazia.</p>
<p class="C4 V11">Solo Luca è con me. Prendi Marco e conducilo con te; poiché mi è molto utile per il ministero.</p>
<p class="C4 V12">Tichico l'ho mandato a Efeso.</p>
<p class="C4 V13">Quando verrai porta il mantello che ho lasciato a Troas da Carpo, e i libri, specialmente le pergamene.</p>
<p class="C4 V14">Alessandro, il ramaio, mi ha procurato molti mali. Il Signore gli renderà secondo le sue opere.</p>
<p class="C4 V15">Guàrdati anche tu da lui, perché egli si è opposto violentemente alle nostre parole.</p>
<p class="C4 V16">Nella mia prima difesa nessuno si è trovato al mio fianco, ma tutti mi hanno abbandonato; ciò non venga loro imputato!</p>
<p class="C4 V17">Il Signore però mi ha assistito e mi ha reso forte, affinché per mezzo mio il messaggio fosse proclamato e lo ascoltassero tutti i pagani; e sono stato liberato dalle fauci del leone.</p>
<p class="C4 V18">Il Signore mi libererà da ogni azione malvagia e mi salverà nel suo regno celeste. A lui sia la gloria nei secoli dei secoli. Amen.</p>
<p class="C4 V19">Saluta Prisca e Aquila e la famiglia di Onesiforo.</p>
<p class="C4 V20">Erasto è rimasto a Corinto; Trofimo l'ho lasciato ammalato a Mileto.</p>
<p class="C4 V21">Cerca di venire prima dell'inverno. Ti salutano Eubulo, Pudente, Lino, Claudia e tutti i fratelli.</p>
<p class="C4 V22">Il Signore sia con il tuo spirito. La grazia sia con voi.</p>
</div>
</div>
<div class="edizione LECTIO">
<div class="libro 2Tm">
<p class="CCAPITOLO VVERSO">TESTO</p>
</div>
</div>
</div>
</body>
</html>
