<html>
<head>
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="XBIBBIA.css" />
<script type="text/javascript" src="XBIBBIA.js"></script>
<title>VERBUM</title>
</head>
<body>
<div id="sopra" class="testa">
<table><tr>
<td><input id="libro"    type="text" size="4" value="X" readonly onclick="books()"></td>
<td><input id="capitolo" type="text" size="2" value="1"></td>
<td><input id="verso"    type="text" size="2" value=""></td>
<td><input id="trova"    type="submit" value="TROVA" onclick="trova()"></td>
<td><input id="avanti"   type="submit" value=">>>" onclick="next()"></td>
</tr></table>
</div>
<div id="leggo" class="centro">LEGGO</div>
<div id="sotto" class="piede">Verbum caro factum est</div>
<div id="verbum">
<div id="sigla">Na</div>
<div class="edizione CEI2008">
<div class="libro Na">
<p class="CCAPITOLO VVERSO">TESTO</p>
<p class="C1 V1">Oracolo su Ninive. Libro della visione di Naum da Elkos. </p>
<p class="C1 V2">Alef Un Dio geloso e vendicatore è il Signore, vendicatore è il Signore, pieno di collera. Il Signore si vendica degli avversari e serba rancore verso i nemici.</p>
<p class="C1 V3">Il Signore è lento all’ira, ma grande nella potenza e nulla lascia impunito. Bet </p>
<p class="C1 V4">Ghimel Minaccia il mare e lo rende asciutto, prosciuga tutti i fiumi. Dalet </p>
<p class="C1 V5">He Davanti a lui tremano i monti, ondeggiano i colli. Vau </p>
<p class="C1 V6">Zain Davanti al suo sdegno chi può resistere e affrontare il furore della sua ira? Het </p>
<p class="C1 V7">Tet Buono è il Signore, un asilo sicuro nel giorno dell’angoscia. Iod </p>
<p class="C1 V8">anche quando l’inondazione avanza. Caf </p>
<p class="C1 V9">Che cosa tramate voi contro il Signore? Egli distrugge: non sopravverrà due volte la sciagura,</p>
<p class="C1 V10">poiché, intrecciati come rovi, avvinazzati come ubriachi, saranno consunti come paglia secca.</p>
<p class="C1 V11">Da te è uscito colui che trama il male contro il Signore.</p>
<p class="C1 V12">Così dice il Signore: «Siano pure potenti, siano pure numerosi, saranno falciati e spariranno. Ma se ti ho afflitto, non ti affliggerò più.</p>
<p class="C1 V13">Ora, infrangerò il suo giogo che ti opprime, spezzerò le tue catene».</p>
<p class="C1 V14">Contro di te decreta il Signore: «Nessuna discendenza porterà il tuo nome, dal tempio dei tuoi dèi farò sparire le statue scolpite e quelle fuse, preparerò il tuo sepolcro, poiché non vali nulla».  </p>
<p class="C2 V1">Ecco sui monti i passi d’un messaggero che annuncia la pace! Celebra le tue feste, Giuda, sciogli i tuoi voti, poiché il malvagio non passerà più su di te: egli è del tutto annientato.</p>
<p class="C2 V2">Contro di te avanza un distruttore. «Monta la guardia alla fortezza, sorveglia le vie, cingi i tuoi fianchi, raccogli tutte le forze».</p>
<p class="C2 V3">Infatti il Signore restaura il vanto di Giacobbe, rinnova il vanto d’Israele, anche se i briganti li hanno depredati e saccheggiano i loro tralci.</p>
<p class="C2 V4">Lo scudo dei suoi prodi rosseggia, i guerrieri sono vestiti di scarlatto, come fuoco scintillano i carri di ferro pronti all’attacco, si brandiscono le lance.</p>
<p class="C2 V5">Per le vie avanzano i carri, scorrazzano per le piazze, il loro aspetto è come di fiamma, guizzano come saette.</p>
<p class="C2 V6">Si fa l’appello dei più coraggiosi, che accorrendo si urtano: essi si slanciano verso le mura, la copertura di scudi è formata.</p>
<p class="C2 V7">Le porte dei fiumi si aprono, la reggia trema tutta.</p>
<p class="C2 V8">La Signora è condotta in esilio, le sue ancelle gemono con voce come di colombe, percuotendosi il petto.</p>
<p class="C2 V9">Ninive è sempre stata come una vasca piena d’acqua, ma ora le acque sfuggono. «Fermatevi! Fermatevi!», ma nessuno si volta.</p>
<p class="C2 V10">«Saccheggiate l’argento, saccheggiate l’oro». Ci sono tesori infiniti, ammassi d’oggetti preziosi!</p>
<p class="C2 V11">Devastazione, spoliazione, desolazione; cuori scoraggiati, ginocchia vacillanti, brividi ai fianchi, su tutti i volti il pallore.</p>
<p class="C2 V12">Dov’è la tana dei leoni, il luogo dove venivano nutriti i leoncelli? Là si rifugiavano il leone, la leonessa e i leoncelli e nessuno li disturbava.</p>
<p class="C2 V13">Il leone sbranava per i suoi piccoli, azzannava per le sue leonesse; riempiva i suoi covi di preda, le sue tane di rapina.</p>
<p class="C2 V14">«Eccomi a te – oracolo del Signore degli eserciti –: manderò in fumo la tua moltitudine e la spada divorerà i tuoi leoncelli. Distruggerò dalla terra le tue prede, non si udrà più la voce dei tuoi messaggeri».  </p>
<p class="C3 V1">Guai alla città sanguinaria, piena di menzogne, colma di rapine, che non cessa di depredare!</p>
<p class="C3 V2">Sibilo di frusta, fracasso di ruote, scalpitìo di cavalli, cigolìo di carri,</p>
<p class="C3 V3">cavalieri incalzanti, lampeggiare di spade, scintillare di lance, feriti in quantità, cumuli di morti, cadaveri senza fine, s’inciampa nei cadaveri.</p>
<p class="C3 V4">È per le tante seduzioni della prostituta, della bella maliarda, della maestra d’incanti, che faceva mercato dei popoli con le sue tresche e delle nazioni con i suoi incantesimi. </p>
<p class="C3 V5">«Eccomi a te – oracolo del Signore degli eserciti –: alzerò le tue vesti fin sulla faccia e mostrerò alle nazioni la tua nudità, ai regni le tue vergogne.</p>
<p class="C3 V6">Ti getterò addosso immondizie, ti svergognerò, ti esporrò al ludibrio.</p>
<p class="C3 V7">Allora chiunque ti vedrà, fuggirà da te e dirà: “Ninive è distrutta! Chi la compiangerà? Dove cercherò chi la consoli?”.</p>
<p class="C3 V8">Sei forse più forte di Tebe, adagiata sui canali del Nilo, circondata dalle acque? Per baluardo aveva il mare e per bastione le acque.</p>
<p class="C3 V9">L’Etiopia e l’Egitto erano la sua forza che non aveva limiti. Put e i Libi erano i suoi alleati.</p>
<p class="C3 V10">Eppure anch’essa fu deportata, andò schiava in esilio. Anche i suoi bambini furono sfracellati ai crocicchi di tutte le strade. Si spartirono a sorte i suoi nobili e tutti i suoi grandi furono messi in catene.</p>
<p class="C3 V11">Anche tu berrai fino a ubriacarti e ti sentirai venir meno, anche tu cercherai scampo dal nemico.</p>
<p class="C3 V12">Tutte le tue fortezze sono come alberi di fico carichi di frutti primaticci: appena scossi, cadono in bocca a chi li vuole mangiare.</p>
<p class="C3 V13">Ecco il tuo popolo: in te vi sono solo donne; si spalanca la porta della tua terra ai nemici, il fuoco divora le tue sbarre.</p>
<p class="C3 V14">Attingi acqua per l’assedio, rinforza le tue difese, pesta l’argilla, impasta mattoni, prendi gli stampi.</p>
<p class="C3 V15">Eppure il fuoco divorerà te, ti sterminerà la spada, anche se ti moltiplicassi come le cavallette, se diventassi numerosa come le locuste,</p>
<p class="C3 V16">e moltiplicassi i tuoi mercanti più che le stelle del cielo. La cavalletta mette le ali e vola via!</p>
<p class="C3 V17">Quelli che ti controllano sono come le locuste, i tuoi funzionari come sciami di cavallette, che si annidano fra i muretti quando è freddo, ma quando spunta il sole si dileguano e non si sa dove siano andate.</p>
<p class="C3 V18">Re di Assur, i tuoi pastori dormono, si riposano i tuoi eroi! Il tuo popolo è disperso per i monti e nessuno lo raduna.</p>
<p class="C3 V19">Non c’è rimedio per la tua ferita, incurabile è la tua piaga. Chiunque sentirà tue notizie batterà le mani. Perché, su chi non si è riversata senza tregua la tua crudeltà?».  </p>
</div>
</div>
<div class="edizione CEI1974">
<div class="libro Na">
<p class="CCAPITOLO VVERSO">TESTO</p>
<p class="C1 V1">Oracolo su Ninive. Libro della visione di Naum da Elcos.</p>
<p class="C1 V2">Un Dio geloso e vendicatore è il Signore, vendicatore è il Signore, pieno di sdegno. Il Signore si vendica degli avversari e serba rancore verso i nemici.</p>
<p class="C1 V3">Il Signore è lento all'ira, ma grande in potenza e nulla lascia impunito. Nell'uragano e nella tempesta è il suo cammino e le nubi sono la polvere dei suoi passi.</p>
<p class="C1 V4">Minaccia il mare e il mare si secca, prosciuga tutti i ruscelli. Basàn e il Carmelo inaridiscono, anche il fiore del Libano languisce.</p>
<p class="C1 V5">Davanti a lui tremano i monti, ondeggiano i colli; si leva la terra davanti a lui, il mondo e tutti i suoi abitanti.</p>
<p class="C1 V6">Davanti al suo sdegno chi può resistere e affrontare il furore della sua ira? La sua collera si spande come il fuoco e alla sua presenza le rupi si spezzano.</p>
<p class="C1 V7">Buono è il Signore, un asilo sicuro nel giorno dell'angoscia:</p>
<p class="C1 V8">conosce quelli che confidano in lui quando l'inondazione avanza. Stermina chi insorge contro di lui e i suoi nemici insegue nelle tenebre.</p>
<p class="C1 V9">Che tramate voi contro il Signore? Egli distrugge: non sopravverrà due volte la sciagura,</p>
<p class="C1 V10">poiché come un mucchio di pruni saranno consunti, come paglia secca.</p>
<p class="C1 V11">Da te è uscito colui che trama il male contro il Signore, il consigliere malvagio.</p>
<p class="C1 V12">Così dice il Signore: Siano pure potenti, siano pure numerosi, saranno falciati e spariranno. Ma se ti ho afflitto, non ti affliggerò più.</p>
<p class="C1 V13">Ora, infrangerò il suo giogo che ti opprime, spezzerò le tue catene.</p>
<p class="C1 V14">Ma contro di te ecco il decreto del Signore: Nessuna discendenza porterà il tuo nome, dal tempio dei tuoi dèi farò sparire le statue scolpite e quelle fuse, farò del tuo sepolcro un'ignominia.</p>
<p class="C2 V1">Ecco sui monti i passi d'un messaggero, un araldo di pace! Celebra le tue feste, Giuda, sciogli i tuoi voti, poiché non ti attraverserà più il malvagio: egli è del tutto annientato.</p>
<p class="C2 V2">Il Signore restaura la vigna di Giacobbe, come la vigna d'Israele; i briganti l'avevano depredata, ne avevano strappato i tralci.</p>
<p class="C2 V3">Contro di te avanza un distruttore: montare la guardia alla fortezza, sorvegliare le vie, cingerti i fianchi, raccogliere tutte le forze.</p>
<p class="C2 V4">Lo scudo dei suoi prodi rosseggia, i guerrieri sono vestiti di scarlatto, come fuoco scintillano i carri di ferro pronti all'attacco; le lance lampeggiano.</p>
<p class="C2 V5">Per le vie tumultuano i carri, scorazzano per le piazze, il loro aspetto è come di fiamma, guizzano come saette.</p>
<p class="C2 V6">Si fa l'appello dei più coraggiosi che accorrendo si urtano: essi si slanciano verso le mura, la copertura di scudi è formata.</p>
<p class="C2 V7">Le porte dei fiumi si aprono, la reggia è in preda allo spavento.</p>
<p class="C2 V8">La regina è condotta in esilio, le sue ancelle gemono come con voce di colombe percuotendosi il petto.</p>
<p class="C2 V9">Ninive è come una vasca d'acqua agitata da cui sfuggono le acque. «Fermatevi! Fermatevi!» ma nessuno si volta.</p>
<p class="C2 V10">Saccheggiate l'argento, saccheggiate l'oro, ci sono tesori infiniti, ammassi d'oggetti preziosi.</p>
<p class="C2 V11">Devastazione, spogliazione, desolazione; cuori scoraggiati, ginocchia vacillanti, in tutti i cuori è lo spasimo, su tutti i volti il pallore.</p>
<p class="C2 V12">Dov'è la tana dei leoni, la caverna dei leoncelli? Là si rifugiavano il leone e i leoncelli e nessuno li disturbava.</p>
<p class="C2 V13">Il leone rapiva per i suoi piccoli, sbranava per le sue leonesse; riempiva i suoi covi di preda, le sue tane di rapina.</p>
<p class="C2 V14">Eccomi a te, dice il Signore degli eserciti, manderò in fumo i tuoi carri e la spada divorerà i tuoi leoncelli. Porrò fine alle tue rapine nel paese, non si udrà più la voce dei tuoi messaggeri.</p>
<p class="C3 V1">Guai alla città sanguinaria, piena di menzogne, colma di rapine, che non cessa di depredare!</p>
<p class="C3 V2">Sibilo di frusta, fracasso di ruote, scalpitio di cavalli, cigolio di carri,</p>
<p class="C3 V3">cavalieri incalzanti, lampeggiare di spade, scintillare di lance, feriti in quantità, cumuli di morti, cadaveri senza fine, s'inciampa nei cadaveri.</p>
<p class="C3 V4">Per le tante seduzioni della prostituta, della bella maliarda, della maestra d'incanti, che faceva mercato dei popoli con le sue tresche e delle nazioni con le sue malìe.</p>
<p class="C3 V5">Eccomi a te, oracolo del Signore degli eserciti. Alzerò le tue vesti fin sulla faccia e mostrerò alle genti la tua nudità, ai regni le tue vergogne.</p>
<p class="C3 V6">Ti getterò addosso immondezze, ti svergognerò, ti esporrò al ludibrio.</p>
<p class="C3 V7">Allora chiunque ti vedrà, fuggirà da te e dirà: «Ninive è distrutta!». Chi la compiangerà? Dove cercherò chi la consoli?</p>
<p class="C3 V8">Sei forse più forte di Tebe, seduta fra i canali del Nilo, circondata dalle acque? Per baluardo aveva il mare e per bastione le acque.</p>
<p class="C3 V9">L'Etiopia e l'Egitto erano la sua forza che non aveva limiti. Put e i Libi erano i suoi alleati.</p>
<p class="C3 V10">Eppure anch'essa fu deportata, andò schiava in esilio. Anche i suoi bambini furono sfracellati ai crocicchi di tutte le strade. Sopra i suoi nobili si gettarono le sorti e tutti i suoi grandi furon messi in catene.</p>
<p class="C3 V11">Anche tu berrai fino alla feccia e verrai meno, anche tu cercherai scampo dal nemico.</p>
<p class="C3 V12">Tutte le tue fortezze sono come fichi carichi di frutti primaticci: appena scossi, cadono i fichi in bocca a chi li vuol mangiare.</p>
<p class="C3 V13">Ecco il tuo popolo: in te vi sono solo donne, spalancano la porta della tua terra ai nemici, il fuoco divora le tue sbarre.</p>
<p class="C3 V14">Attingi acqua per l'assedio, rinforza le tue difese, pesta l'argilla, impasta mattoni, prendi la forma.</p>
<p class="C3 V15">Eppure il fuoco ti divorerà, ti sterminerà la spada, anche se ti moltiplicassi come le cavallette, se diventassi numerosa come i bruchi,</p>
<p class="C3 V16">e moltiplicassi i tuoi mercenari più che le stelle del cielo. La locusta mette le ali e vola via!</p>
<p class="C3 V17">I tuoi prìncipi sono come le locuste, i tuoi capi come sciami di cavallette, che si annidano fra le siepi quand'è freddo, ma quando spunta il sole si dileguano e non si sa dove siano andate.</p>
<p class="C3 V18">Re d'Assur, i tuoi pastori dormono, si riposano i tuoi eroi! Il tuo popolo vaga sbandato per i monti e nessuno lo raduna.</p>
<p class="C3 V19">Non c'è rimedio per la tua ferita, incurabile è la tua piaga. Chiunque sentirà tue notizie batterà le mani. Perché su chi non si è riversata senza tregua la tua crudeltà?</p>
</div>
</div>
<div class="edizione DIODATI">
<div class="libro Na">
<p class="CCAPITOLO VVERSO">TESTO</p>
<p class="C1 V1">Profezia su Ninive. Il libro della visione di Nahum di Elkosh.</p>
<p class="C1 V2">L'Eterno è un Dio geloso e vendicatore, l'Eterno è vendicatore e pieno di furore. L'Eterno si vendica dei suoi avversari e conserva l'ira per i suoi nemici.</p>
<p class="C1 V3">L'Eterno è lento all'ira e grande in potenza, ma non lascia affatto impunito il malvagio. L'Eterno persegue il suo cammino nel turbine e nella tempesta e le nuvole sono la polvere dei suoi piedi.</p>
<p class="C1 V4">Egli sgrida il mare e lo prosciuga, e fa seccare tutti i fiumi. Bashan e Karmel inaridiscono e il fiore del Libano avvizzisce.</p>
<p class="C1 V5">I monti tremano davanti a lui, i colli si fondono, alla sua presenza la terra si solleva, sí, il mondo e tutti i suoi abitanti.</p>
<p class="C1 V6">Chi può resistere davanti alla sua indignazione e chi può sopportare l'ardore della sua ira? Il suo furore è riversato come fuoco e le rocce sono da lui frantumate.</p>
<p class="C1 V7">L'Eterno è buono, una fortezza nel giorno dell'avversità; egli conosce quelli che si rifugiano in lui.</p>
<p class="C1 V8">Ma con una straripante inondazione egli compirà una totale distruzione del suo luogo, e i suoi nemici saranno inseguiti dalle tenebre.</p>
<p class="C1 V9">Che cosa progettate contro l'Eterno? Egli compirà una totale distruzione; l'avversità non avverrà due volte.</p>
<p class="C1 V10">Perché fossero pure intrecciati come rovi e fradici per il vino ingerito, essi saranno consumati come stoppia totalmente secca.</p>
<p class="C1 V11">Da te è uscito chi ha tramato il male contro l'Eterno, chi ha concepito malvagità.</p>
<p class="C1 V12">Cosí dice l'Eterno: «Anche se sono pieni di forza e numerosi, saranno falciati e scompariranno. Anche se ti ho afflitta, non ti affliggerò piú.</p>
<p class="C1 V13">Ora spezzerò il suo giogo di dosso a te e strapperò via i tuoi legami».</p>
<p class="C1 V14">Ma riguardo a te l'Eterno ha dato questo comando: «Il tuo nome non sarà piú perpetuato. Dal tempio dei tuoi dèi farò scomparire le immagini scolpite e le immagini fuse. Ti preparerò la tomba, perché sei spregevole».</p>
<p class="C1 V15">Ecco sui monti i piedi di chi annuncia buone novelle e che proclama la pace! Celebra le tue feste solenni, o Giuda, adempi i tuoi voti, perché il malvagio non passerà piú in mezzo a te; egli sarà interamente sterminato.</p>
<p class="C2 V1">E' salito contro di te un devastatore. Custodisci bene la fortezza, sorveglia la strada, fortifica i tuoi lombi, raccogli tutta la tua forza.</p>
<p class="C2 V2">Poiché l'Eterno ristabilirà la gloria di Giacobbe e la gloria d'Israele, perché i predoni li hanno depredati e hanno distrutto i loro tralci.</p>
<p class="C2 V3">Lo scudo dei suoi prodi è tinto di rosso, i suoi uomini valorosi sono vestiti di scarlatto, nel giorno che egli prepara il ferro dei carri scintillerà come fuoco e si brandiranno le lance di cipresso.</p>
<p class="C2 V4">I carri si slanceranno furiosamente per le strade, si scorrazzeranno per le piazze; avranno l'aspetto di fiaccole, guizzeranno come folgori.</p>
<p class="C2 V5">Egli si ricorderà dei suoi uomini forti, ma essi inciamperanno nella loro marcia, si precipiteranno verso le mura e la difesa sarà preparata.</p>
<p class="C2 V6">Le porte dei fiumi saranno aperte e il palazzo crollerà.</p>
<p class="C2 V7">Colei che stava ferma sarà spogliata e portata via; le sue serve gemeranno come con voce di colombe, percuotendosi il petto.</p>
<p class="C2 V8">Anche se Ninive dei tempi passati era come un serbatoio d'acqua, ora fuggono. «Fermatevi, fermatevi!», gridano, ma nessuno si volta.</p>
<p class="C2 V9">Depredate l'argento, depredate l'oro! Ci sono tesori senza fine, ricchezze di ogni oggetto prezioso.</p>
<p class="C2 V10">Essa è desolata, vuota e devastata, il cuore viene meno, le ginocchia vacillano, c'è gran dolore in tutti i lombi, e tutti i loro volti impallidiscono.</p>
<p class="C2 V11">Dov'è il covo dei leoni, il luogo dove si nutrivano i leoncelli, dove si aggiravano il leone, la leonessa e i leoncini, senza che alcuno li spaventasse?</p>
<p class="C2 V12">Il leone sbranava per i suoi piccoli, strangolava per le sue leonesse e riempiva le sue tane di preda e i suoi covi di rapina.</p>
<p class="C2 V13">«Ecco, io sono contro di te», dice l'Eterno degli eserciti, «io brucerò e ridurrò in fumo i tuoi carri e la spada divorerà i tuoi leoncelli; farò scomparire la tua rapina dalla terra e non si udrà piú la voce dei tuoi messaggeri».</p>
<p class="C3 V1">Guai alla città sanguinaria, che è tutta piena di frode e di violenza e che non cessa di far preda!</p>
<p class="C3 V2">Schioccar di frusta, strepito assordante di ruote, di cavalli al galoppo e di carri sobbalzanti,</p>
<p class="C3 V3">cavalieri alla carica, spade fiammeggianti lance sfolgoranti, una moltitudine di uccisi, un gran numero di morti, cadaveri senza fine, si inciampa nei cadaveri.</p>
<p class="C3 V4">Tutto questo a motivo delle molte prostituzioni della seducente prostituta, maestra nelle arti magiche che vendeva le nazioni con le sue prostituzioni e i popoli con le sue arti magiche.</p>
<p class="C3 V5">«Ecco, io sono contro di te», dice l'Eterno degli eserciti, «io alzerò i lembi della tua veste fin sulla faccia e mostrerò alle nazioni la tua nudità e ai regni la tua vergogna.</p>
<p class="C3 V6">Ti getterò addosso lordure, ti renderò spregevole e ti esporrò alla berlina.</p>
<p class="C3 V7">Avverrà che tutti quelli che ti vedranno fuggiranno da te e diranno: «Ninive è devastata! Chi la compiangerà?» Dove ti cercherò dei consolatori?».</p>
<p class="C3 V8">Sei tu piú bella di No Amon, che si trova tra i canali del Nilo, circondata dalle acque, che aveva il mare per baluardo e il mare per mura?</p>
<p class="C3 V9">L'Etiopia e l'Egitto erano la sua forza e non aveva confini, Put, e i Libici erano i suoi alleati.</p>
<p class="C3 V10">Eppure anch'essa è stata deportata, è andata in cattività; anche i suoi bambini sono stati sfracellati all'imbocco di ogni strada; hanno gettato le sorti sui suoi nobili e tutti i suoi grandi sono stati legati con catene.</p>
<p class="C3 V11">Tu pure sarai ubriaca e ti nasconderai; tu pure cercherai un luogo fortificato davanti al nemico.</p>
<p class="C3 V12">Tutte le tue fortezze saranno come piante di fico con fichi primaticci; se sono scossi, cadono in bocca di chi li mangia.</p>
<p class="C3 V13">Ecco, le tue truppe in mezzo a te sono come donne; le porte del tuo paese sono spalancate davanti ai tuoi nemici, il fuoco ha divorato le sbarre delle tue porte.</p>
<p class="C3 V14">Attingi per te l'acqua necessaria per l'assedio, rinforza le tue fortificazioni entra nell'argilla, pesta la malta, ripara la fornace per mattoni.</p>
<p class="C3 V15">Là il fuoco ti divorerà, la spada ti distruggerà; ti divorerà come una larva di cavalletta; moltiplicati come le larve di cavallette, moltiplicati come le cavallette.</p>
<p class="C3 V16">Hai moltiplicato i tuoi mercati piú delle stelle del cielo; le larve di cavallette spogliano ogni cosa e volano via.</p>
<p class="C3 V17">I tuoi principi sono come le cavallette, i tuoi ufficiali come sciami di locuste che si fermano tra le siepi in giorno di freddo; ma quando sorge il sole volano via, e non si sa in quale posto siano andate.</p>
<p class="C3 V18">O re d'Assiria, i tuoi pastori dormono, i tuoi nobili riposano; il tuo popolo è disperso sui monti e nessuno li raduna.</p>
<p class="C3 V19">Non c'è rimedio per la tua fatica, la tua piaga è mortale; tutti quelli che udranno parlare di te, batteranno mani sulla tua sorte. Su chi infatti non è passata continuamente la tua malvagità?</p>
</div>
</div>
<div class="edizione RIVEDUTA">
<div class="libro Na">
<p class="CCAPITOLO VVERSO">TESTO</p>
<p class="C1 V1">Oracolo su Ninive; libro della visione di Naum l'Elcosita.</p>
<p class="C1 V2">Il SIGNORE è un Dio geloso e vendicatore; il SIGNORE è vendicatore e pieno di furore; il SIGNORE si vendica dei suoi avversari e serba rancore verso i suoi nemici.</p>
<p class="C1 V3">Il SIGNORE è lento all'ira ed è molto potente, ma non lascia il colpevole impunito. Il SIGNORE cammina nell'uragano e nella tempesta, e le nuvole sono la polvere dei suoi piedi.</p>
<p class="C1 V4">Egli sgrida il mare e lo prosciuga, dissecca tutti i fiumi. Basan langue, langue il Carmelo e appassisce il fiore del Libano.</p>
<p class="C1 V5">I monti tremano davanti a lui, si sciolgono i colli; alla sua presenza si solleva la terra e il mondo con tutti i suoi abitanti.</p>
<p class="C1 V6">Chi può resistere davanti alla sua indignazione? Chi può sopportare l'ardore della sua ira? Il suo furore si spande come fuoco e le rocce si schiantano davanti a lui.</p>
<p class="C1 V7">Il SIGNORE è buono; è un rifugio nel giorno dell'angoscia e conosce quelli che confidano in lui.</p>
<p class="C1 V8">Ma con una irrompente inondazione egli distruggerà completamente chi l'attacca e inseguirà i suoi nemici fin nelle tenebre.</p>
<p class="C1 V9">Che cosa premeditate voi contro il SIGNORE? Egli farà una distruzione totale; la sventura non si abbatterà due volte.</p>
<p class="C1 V10">Poiché, anche se fossero intrecciati come rovi e fradici di bevande, saranno interamente consumati, come stoppia secca.</p>
<p class="C1 V11">Da te è uscito colui che ha tramato il male contro il SIGNORE, che ha premeditato scelleratezze.</p>
<p class="C1 V12">Così dice il SIGNORE: «Anche se forti e numerosi, saranno falciati e scompariranno; e se io ti ho afflitta non ti affliggerò più.</p>
<p class="C1 V13">Ora spezzerò il suo giogo di dosso a te e romperò le tue catene».</p>
<p class="C1 V14">Quanto a te, il SIGNORE ha dato quest'ordine: «Che non ci sia più discendenza con il tuo nome; io eliminerò dalla casa delle tue divinità le immagini scolpite e le immagini fuse; io ti preparerò la tomba perché sei diventato spregevole».</p>
<p class="C1 V15">Ecco, sui monti, i piedi di un messaggero che porta buone notizie, che annunzia la pace! Celebra le tue feste, o Giuda, adempi i tuoi voti; perché il malvagio non passerà più in mezzo a te; egli è completamente distrutto.</p>
<p class="C2 V1">Un distruttore marcia contro di te; custodisci bene la fortezza, sorveglia le strade, rafforza le tue reni, raccogli tutte le tue forze!</p>
<p class="C2 V2">Poiché il SIGNORE ristabilisce la gloria di Giacobbe, e la gloria d'Israele; perché i saccheggiatori li hanno saccheggiati, e hanno distrutto i loro tralci.</p>
<p class="C2 V3">Lo scudo dei suoi prodi è tinto di rosso, i suoi guerrieri vestono di porpora; il giorno in cui egli si prepara, l'acciaio dei carri scintilla e si brandiscono le lance di cipresso.</p>
<p class="C2 V4">I carri si lanciano furiosamente per le strade, si precipitano per le piazze; il loro aspetto è come di fiaccole, guizzano come fulmini.</p>
<p class="C2 V5">Il re di Ninive si ricorda dei suoi prodi ufficiali; essi inciampano nella loro marcia, si precipitano verso le mura e la difesa è preparata.</p>
<p class="C2 V6">Le porte dei fiumi si aprono e il palazzo crolla.</p>
<p class="C2 V7">È fatto! Ninive è spogliata e portata via; le sue ancelle gemono come colombe e si battono il petto.</p>
<p class="C2 V8">Ninive era come un serbatoio pieno d'acqua, e ora l'acqua fugge! Fermatevi! fermatevi! ma nessuno si volta.</p>
<p class="C2 V9">Saccheggiate l'argento, saccheggiate l'oro! Ci sono tesori senza fine, montagne d'oggetti preziosi di ogni specie.</p>
<p class="C2 V10">Essa è vuotata, spogliata, devastata; i cuori vengono meno, le ginocchia tremano, tutti i fianchi sono dolenti, tutti i volti impallidiscono.</p>
<p class="C2 V11">Dov'è questo covo di leoni, questo luogo dove facevano il pasto i leoncelli, dove il leone, la leonessa e i leoncelli passeggiavano, senza che nessuno li spaventasse?</p>
<p class="C2 V12">Là il leone sbranava per i suoi piccoli, strangolava per le sue leonesse, e riempiva i suoi covi di preda, le sue tane di rapina.</p>
<p class="C2 V13">«Eccomi a te», dice il SIGNORE degli eserciti; «io brucerò i tuoi carri che andranno in fumo, la spada divorerà i tuoi leoncelli; io strapperò dal paese la tua preda e non si udrà più la voce dei tuoi messaggeri».</p>
<p class="C3 V1">Guai alla città sanguinaria, piena di menzogna e di violenza, che non cessa di depredare!</p>
<p class="C3 V2">Si ode rumore di fruste, frastuono di ruote, galoppo di cavalli, sobbalzare di carri.</p>
<p class="C3 V3">I cavalieri danno la carica, fiammeggiano le spade, sfolgorano le lance, i feriti abbondano, si ammucchiano i cadaveri, sono infiniti i morti, si inciampa nei cadaveri.</p>
<p class="C3 V4">Questo a causa delle tante fornicazioni dell'avvenente prostituta, dell'abile incantatrice, che vendeva le nazioni con le sue fornicazioni, e i popoli con i suoi incantesimi.</p>
<p class="C3 V5">«Eccomi a te», dice il SIGNORE degli eserciti; «io alzerò i lembi della tua veste fin sulla tua faccia e mostrerò alle nazioni la tua nudità, ai regni la tua vergogna;</p>
<p class="C3 V6">ti getterò addosso delle immondizie, ti umilierò, e ti esporrò allo scherno.</p>
<p class="C3 V7">Tutti quelli che ti vedranno fuggiranno lontano da te, e diranno: Ninive è distrutta! Chi la compiangerà? Dove ti cercherò dei consolatori?»</p>
<p class="C3 V8">Sei forse migliore di No-Amon, che stava seduta tra i fiumi, circondata dalle acque, che aveva il mare per baluardo, il mare per mura?</p>
<p class="C3 V9">L'Etiopia e l'Egitto erano la sua forza che non aveva limiti; Put e i Libici erano i suoi alleati.</p>
<p class="C3 V10">Eppure, anch'essa è stata deportata, è andata in esilio; anche i suoi bambini sono stati sfracellati a ogni angolo di strada; i suoi nobili sono stati estratti a sorte e tutti i suoi grandi sono stati messi in catene.</p>
<p class="C3 V11">Tu pure sarai ubriacata e andrai a nasconderti; tu pure cercherai un rifugio davanti al nemico.</p>
<p class="C3 V12">Tutte le tue fortezze saranno come alberi di fico dai frutti primaticci, che, quando sono scossi, cadono in bocca a chi li vuol mangiare.</p>
<p class="C3 V13">Ecco il tuo popolo, in mezzo a te, sono solo donne; le porte del tuo paese sono spalancate davanti ai tuoi nemici, il fuoco ha divorato le tue sbarre.</p>
<p class="C3 V14">Attingi pure acqua per l'assedio! Rinforza le tue difese! Pesta la malta, impasta l'argilla! Ripara la fornace!</p>
<p class="C3 V15">Là il fuoco ti divorerà, la spada ti distruggerà; ti divorerà come la cavalletta, fossi tu pur numerosa come le cavallette, fossi tu pur numerosa come le locuste.</p>
<p class="C3 V16">Tu hai moltiplicato i tuoi mercanti, più delle stelle del cielo; sono come le cavallette che spogliano ogni cosa e volano via.</p>
<p class="C3 V17">I tuoi prìncipi sono come le locuste, i tuoi ufficiali come sciami di giovani locuste, che si accampano lungo le siepi nei giorni freddi, e quando spunta il sole, volano via e non si riconosce più il posto dov'erano.</p>
<p class="C3 V18">O re d'Assiria, i tuoi pastori si sono addormentati; i tuoi valorosi ufficiali riposano; il tuo popolo è disperso su per i monti e non c'è nessuno che lo riunisca.</p>
<p class="C3 V19">Non c'è rimedio per la tua ferita; la tua piaga è grave; tutti quelli che udranno parlare di te batteranno le mani per la tua sorte; su chi infatti non è passata la tua malvagità senza fine?</p>
</div>
</div>
<div class="edizione LECTIO">
<div class="libro Na">
<p class="CCAPITOLO VVERSO">TESTO</p>
</div>
</div>
</div>
</body>
</html>
