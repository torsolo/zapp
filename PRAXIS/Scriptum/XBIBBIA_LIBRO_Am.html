<html>
<head>
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="XBIBBIA.css" />
<script type="text/javascript" src="XBIBBIA.js"></script>
<title>VERBUM</title>
</head>
<body>
<div id="sopra" class="testa">
<table><tr>
<td><input id="libro"    type="text" size="4" value="X" readonly onclick="books()"></td>
<td><input id="capitolo" type="text" size="2" value="1"></td>
<td><input id="verso"    type="text" size="2" value=""></td>
<td><input id="trova"    type="submit" value="TROVA" onclick="trova()"></td>
<td><input id="avanti"   type="submit" value=">>>" onclick="next()"></td>
</tr></table>
</div>
<div id="leggo" class="centro">LEGGO</div>
<div id="sotto" class="piede">Verbum caro factum est</div>
<div id="verbum">
<div id="sigla">Am</div>
<div class="edizione CEI2008">
<div class="libro Am">
<p class="CCAPITOLO VVERSO">TESTO</p>
<p class="C1 V1">Parole di Amos, che era allevatore di pecore, di Tekòa, il quale ebbe visioni riguardo a Israele, al tempo di Ozia, re di Giuda, e al tempo di Geroboamo, figlio di Ioas, re d’Israele, due anni prima del terremoto.</p>
<p class="C1 V2">Egli disse: «Il Signore ruggirà da Sion e da Gerusalemme farà udire la sua voce; saranno avvizziti i pascoli dei pastori, sarà inaridita la cima del Carmelo».</p>
<p class="C1 V3">Così dice il Signore: «Per tre misfatti di Damasco e per quattro non revocherò il mio decreto di condanna, perché hanno trebbiato Gàlaad con trebbie ferrate.</p>
<p class="C1 V4">Alla casa di Cazaèl manderò il fuoco e divorerà i palazzi di Ben-Adàd;</p>
<p class="C1 V5">spezzerò il catenaccio di Damasco, sterminerò chi siede sul trono di Bikat-Aven e chi detiene lo scettro di Bet-Eden, e il popolo di Aram sarà deportato in esilio a Kir», dice il Signore.</p>
<p class="C1 V6">Così dice il Signore: «Per tre misfatti di Gaza e per quattro non revocherò il mio decreto di condanna, perché hanno deportato popolazioni intere per consegnarle a Edom.</p>
<p class="C1 V7">Manderò il fuoco alle mura di Gaza e divorerà i suoi palazzi,</p>
<p class="C1 V8">sterminerò chi siede sul trono di Asdod e chi detiene lo scettro di Àscalon; rivolgerò la mia mano contro Ekron e così perirà il resto dei Filistei», dice il Signore.</p>
<p class="C1 V9">Così dice il Signore: «Per tre misfatti di Tiro e per quattro non revocherò il mio decreto di condanna, perché hanno deportato popolazioni intere a Edom, senza ricordare l’alleanza fraterna.</p>
<p class="C1 V10">Manderò il fuoco alle mura di Tiro e divorerà i suoi palazzi».</p>
<p class="C1 V11">Così dice il Signore: «Per tre misfatti di Edom e per quattro non revocherò il mio decreto di condanna, perché ha inseguito con la spada suo fratello e ha soffocato la pietà verso di lui, perché la sua ira ha sbranato senza fine e ha conservato lo sdegno per sempre.</p>
<p class="C1 V12">Manderò il fuoco a Teman e divorerà i palazzi di Bosra».</p>
<p class="C1 V13">Così dice il Signore: «Per tre misfatti degli Ammoniti e per quattro non revocherò il mio decreto di condanna, perché hanno sventrato le donne incinte di Gàlaad per allargare il loro confine.</p>
<p class="C1 V14">Darò fuoco alle mura di Rabbà e divorerà i suoi palazzi, tra il fragore di un giorno di battaglia, fra il turbine di un giorno di tempesta.</p>
<p class="C1 V15">Il loro re andrà in esilio, egli insieme ai suoi comandanti», dice il Signore. </p>
<p class="C2 V1">Così dice il Signore: «Per tre misfatti di Moab e per quattro non revocherò il mio decreto di condanna, perché ha bruciato le ossa del re di Edom per ridurle in calce.</p>
<p class="C2 V2">Manderò il fuoco a Moab e divorerà i palazzi di Keriòt e Moab morirà nel tumulto, al grido di guerra, al suono del corno.</p>
<p class="C2 V3">Eliminerò dal suo seno chi governa, ucciderò, insieme con lui, tutti i suoi prìncipi», dice il Signore.</p>
<p class="C2 V4">Così dice il Signore: «Per tre misfatti di Giuda e per quattro non revocherò il mio decreto di condanna, perché hanno rifiutato la legge del Signore e non ne hanno osservato i precetti, si sono lasciati traviare dagli idoli che i loro padri avevano seguito.</p>
<p class="C2 V5">Manderò il fuoco a Giuda e divorerà i palazzi di Gerusalemme».</p>
<p class="C2 V6">Così dice il Signore: «Per tre misfatti d’Israele e per quattro non revocherò il mio decreto di condanna, perché hanno venduto il giusto per denaro e il povero per un paio di sandali,</p>
<p class="C2 V7">essi che calpestano come la polvere della terra la testa dei poveri e fanno deviare il cammino dei miseri, e padre e figlio vanno dalla stessa ragazza, profanando così il mio santo nome.</p>
<p class="C2 V8">Su vesti prese come pegno si stendono presso ogni altare e bevono il vino confiscato come ammenda nella casa del loro Dio.</p>
<p class="C2 V9">Eppure io ho sterminato davanti a loro l’Amorreo, la cui statura era come quella dei cedri e la forza come quella della quercia; ho strappato i suoi frutti in alto e le sue radici di sotto.</p>
<p class="C2 V10">Io vi ho fatto salire dalla terra d’Egitto e vi ho condotto per quarant’anni nel deserto, per darvi in possesso la terra dell’Amorreo.</p>
<p class="C2 V11">Ho fatto sorgere profeti fra i vostri figli e nazirei fra i vostri giovani. Non è forse così, o figli d’Israele? Oracolo del Signore.</p>
<p class="C2 V12">Ma voi avete fatto bere vino ai nazirei e ai profeti avete ordinato: “Non profetate!”.</p>
<p class="C2 V13">Ecco, vi farò affondare nella terra, come affonda un carro quando è tutto carico di covoni.</p>
<p class="C2 V14">Allora nemmeno l’uomo agile potrà più fuggire né l’uomo forte usare la sua forza, il prode non salverà la sua vita</p>
<p class="C2 V15">né l’arciere resisterà, non si salverà il corridore né il cavaliere salverà la sua vita.</p>
<p class="C2 V16">Il più coraggioso fra i prodi fuggirà nudo in quel giorno!». Oracolo del Signore. </p>
<p class="C3 V1">Ascoltate questa parola, che il Signore ha detto riguardo a voi, figli d’Israele, e riguardo a tutta la stirpe che ho fatto salire dall’Egitto: </p>
<p class="C3 V2">«Soltanto voi ho conosciuto tra tutte le stirpi della terra; perciò io vi farò scontare tutte le vostre colpe.</p>
<p class="C3 V3">Camminano forse due uomini insieme, senza essersi messi d’accordo?</p>
<p class="C3 V4">Ruggisce forse il leone nella foresta, se non ha qualche preda? Il leoncello manda un grido dalla sua tana, se non ha preso nulla?</p>
<p class="C3 V5">Si precipita forse un uccello a terra in una trappola, senza che vi sia un’esca? Scatta forse la trappola dal suolo, se non ha preso qualche cosa?</p>
<p class="C3 V6">Risuona forse il corno nella città, senza che il popolo si metta in allarme? Avviene forse nella città una sventura, che non sia causata dal Signore?</p>
<p class="C3 V7">In verità, il Signore non fa cosa alcuna senza aver rivelato il suo piano ai suoi servitori, i profeti.</p>
<p class="C3 V8">Ruggisce il leone: chi non tremerà? Il Signore Dio ha parlato: chi non profeterà?</p>
<p class="C3 V9">Fatelo udire nei palazzi di Asdod e nei palazzi della terra d’Egitto e dite: “Adunatevi sui monti di Samaria e osservate quanti disordini sono in essa e quali violenze sono nel suo seno”.</p>
<p class="C3 V10">Non sanno agire con rettitudine – oracolo del Signore –; violenza e rapina accumulano nei loro palazzi».</p>
<p class="C3 V11">Perciò così dice il Signore Dio: «Il nemico circonderà il paese, sarà abbattuta la tua potenza e i tuoi palazzi saranno saccheggiati».</p>
<p class="C3 V12">Così dice il Signore: «Come il pastore strappa dalla bocca del leone due zampe o il lobo d’un orecchio, così scamperanno i figli d’Israele che siedono a Samaria nell’angolo di un letto, sulla sponda di un divano.</p>
<p class="C3 V13">Ascoltate e attestatelo nella casa di Giacobbe, oracolo del Signore Dio, Dio degli eserciti:</p>
<p class="C3 V14">Quando colpirò Israele per i suoi misfatti, colpirò gli altari di Betel; saranno spezzati i corni dell’altare e cadranno a terra.</p>
<p class="C3 V15">Demolirò la casa d’inverno insieme con la casa d’estate, e andranno in rovina le case d’avorio e scompariranno i grandi palazzi». Oracolo del Signore. </p>
<p class="C4 V1">Ascoltate questa parola, o vacche di Basan, che siete sul monte di Samaria, che opprimete i deboli, schiacciate i poveri e dite ai vostri mariti: «Porta qua, beviamo!».</p>
<p class="C4 V2">Il Signore Dio ha giurato per la sua santità: «Ecco, verranno per voi giorni in cui sarete portate via con uncini e le rimanenti di voi con arpioni da pesca.</p>
<p class="C4 V3">Uscirete per le brecce, una dopo l’altra, e sarete cacciate oltre l’Ermon». Oracolo del Signore. </p>
<p class="C4 V4">«Andate pure a Betel e peccate, a Gàlgala e peccate ancora di più! Offrite ogni mattina i vostri sacrifici e ogni tre giorni le vostre decime.</p>
<p class="C4 V5">Offrite anche sacrifici di lode con pane lievitato e proclamate ad alta voce le offerte spontanee, perché così vi piace fare, o figli d’Israele». Oracolo del Signore Dio. </p>
<p class="C4 V6">«Eppure, vi ho lasciato a denti asciutti in tutte le vostre città, e con mancanza di pane in tutti i vostri villaggi; ma non siete ritornati a me». Oracolo del Signore. </p>
<p class="C4 V7">«Vi ho pure rifiutato la pioggia tre mesi prima della mietitura, facevo piovere sopra una città e non sopra l’altra; un campo era bagnato di pioggia, mentre l’altro, su cui non pioveva, seccava.</p>
<p class="C4 V8">Due, tre città andavano barcollanti verso un’altra città per bervi acqua, senza potersi dissetare; ma non siete ritornati a me». Oracolo del Signore. </p>
<p class="C4 V9">«Vi ho colpiti con ruggine e carbonchio, vi ho inaridito i giardini e le vigne; i fichi e gli olivi li ha divorati la cavalletta; ma non siete ritornati a me». Oracolo del Signore.</p>
<p class="C4 V10">«Ho mandato contro di voi la peste, come un tempo contro l’Egitto, ho ucciso di spada i vostri giovani, mentre i vostri cavalli diventavano preda; ho fatto salire il fetore dai vostri campi fino alle vostre narici; ma non siete ritornati a me». Oracolo del Signore.</p>
<p class="C4 V11">«Vi ho travolti come Dio aveva travolto Sòdoma e Gomorra, eravate come un tizzone strappato da un incendio; ma non siete ritornati a me». Oracolo del Signore.</p>
<p class="C4 V12">Perciò ti tratterò così, Israele! Poiché questo devo fare di te: prepàrati all’incontro con il tuo Dio, o Israele!</p>
<p class="C4 V13">Ecco colui che forma i monti e crea i venti, che manifesta all’uomo qual è il suo pensiero, che muta l’aurora in tenebre e cammina sulle alture della terra, Signore, Dio degli eserciti è il suo nome. </p>
<p class="C5 V1">Ascoltate questa parola, questo lamento che io elevo su di voi, o casa d’Israele!</p>
<p class="C5 V2">È caduta, non si alzerà più, la vergine d’Israele; è stesa al suolo, nessuno la fa rialzare.</p>
<p class="C5 V3">Poiché così dice il Signore Dio: «La città che mandava in guerra mille uomini resterà con cento, e la città che ne mandava cento per la casa d’Israele, resterà con dieci».</p>
<p class="C5 V4">Poiché così dice il Signore alla casa d’Israele: «Cercate me e vivrete!</p>
<p class="C5 V5">Non cercate Betel, non andate a Gàlgala, non passate a Bersabea, perché Gàlgala andrà certo in esilio e Betel sarà ridotta al nulla».</p>
<p class="C5 V6">Cercate il Signore e vivrete, altrimenti egli, come un fuoco, brucerà la casa di Giuseppe, la divorerà e nessuno spegnerà Betel!</p>
<p class="C5 V7">Essi trasformano il diritto in assenzio e gettano a terra la giustizia.</p>
<p class="C5 V8">Colui che ha fatto le Pleiadi e Orione, cambia il buio in chiarore del mattino e il giorno nell’oscurità della notte, colui che chiama a raccolta le acque del mare e le riversa sulla terra, Signore è il suo nome.</p>
<p class="C5 V9">Egli fa cadere la rovina sull’uomo potente e fa giungere la devastazione sulle fortezze.</p>
<p class="C5 V10">Essi odiano chi fa giuste accuse in tribunale e detestano chi testimonia secondo verità.</p>
<p class="C5 V11">Poiché voi schiacciate l’indigente e gli estorcete una parte del grano, voi che avete costruito case in pietra squadrata, non le abiterete; voi che avete innalzato vigne deliziose, non ne berrete il vino.</p>
<p class="C5 V12">So infatti quanto numerosi sono i vostri misfatti, quanto enormi i vostri peccati. Essi sono ostili verso il giusto, prendono compensi illeciti e respingono i poveri nel tribunale.</p>
<p class="C5 V13">Perciò il prudente in questo tempo tacerà, perché sarà un tempo di calamità.</p>
<p class="C5 V14">Cercate il bene e non il male, se volete vivere, e solo così il Signore, Dio degli eserciti, sarà con voi, come voi dite.</p>
<p class="C5 V15">Odiate il male e amate il bene e ristabilite nei tribunali il diritto; forse il Signore, Dio degli eserciti, avrà pietà del resto di Giuseppe.</p>
<p class="C5 V16">Perciò così dice il Signore, Dio degli eserciti, il Signore: «In tutte le piazze vi sarà lamento, in tutte le strade si dirà: “Ohimè! ohimè!”. Si chiameranno i contadini a fare il lutto e quelli che conoscono la nenia a fare il lamento.</p>
<p class="C5 V17">In tutte le vigne vi sarà lamento, quando io passerò in mezzo a te», dice il Signore.</p>
<p class="C5 V18">Guai a coloro che attendono il giorno del Signore! Che cosa sarà per voi il giorno del Signore? Tenebre e non luce!</p>
<p class="C5 V19">Come quando uno fugge davanti al leone e s’imbatte in un orso; come quando entra in casa, appoggia la mano sul muro e un serpente lo morde.</p>
<p class="C5 V20">Non sarà forse tenebra, non luce, il giorno del Signore? Oscurità, senza splendore alcuno?</p>
<p class="C5 V21">«Io detesto, respingo le vostre feste solenni e non gradisco le vostre riunioni sacre;</p>
<p class="C5 V22">anche se voi mi offrite olocausti, io non gradisco le vostre offerte, e le vittime grasse come pacificazione io non le guardo.</p>
<p class="C5 V23">Lontano da me il frastuono dei vostri canti: il suono delle vostre arpe non posso sentirlo!</p>
<p class="C5 V24">Piuttosto come le acque scorra il diritto e la giustizia come un torrente perenne.</p>
<p class="C5 V25">Mi avete forse presentato sacrifici e offerte nel deserto per quarant’anni, o Israeliti?</p>
<p class="C5 V26">Voi avete innalzato Siccut come vostro re e Chiion come vostro idolo, e Stella come vostra divinità: tutte cose fatte da voi.</p>
<p class="C5 V27">Ora, io vi manderò in esilio al di là di Damasco», dice il Signore, il cui nome è Dio degli eserciti. </p>
<p class="C6 V1">Guai agli spensierati di Sion e a quelli che si considerano sicuri sulla montagna di Samaria! Questi notabili della prima tra le nazioni, ai quali si rivolge la casa d’Israele!</p>
<p class="C6 V2">Andate a vedere la città di Calne, da lì andate a Camat, la grande, e scendete a Gat dei Filistei: siete voi forse migliori di quei regni o il loro territorio è più grande del vostro?</p>
<p class="C6 V3">Voi credete di ritardare il giorno fatale e invece affrettate il regno della violenza.</p>
<p class="C6 V4">Distesi su letti d’avorio e sdraiati sui loro divani mangiano gli agnelli del gregge e i vitelli cresciuti nella stalla.</p>
<p class="C6 V5">Canterellano al suono dell’arpa, come Davide improvvisano su strumenti musicali;</p>
<p class="C6 V6">bevono il vino in larghe coppe e si ungono con gli unguenti più raffinati, ma della rovina di Giuseppe non si preoccupano.</p>
<p class="C6 V7">Perciò ora andranno in esilio in testa ai deportati e cesserà l’orgia dei dissoluti.</p>
<p class="C6 V8">Ha giurato il Signore Dio, per se stesso! Oracolo del Signore, Dio degli eserciti. «Detesto l’orgoglio di Giacobbe, odio i suoi palazzi, consegnerò al nemico la città e quanto contiene».</p>
<p class="C6 V9">Se sopravvivranno in una sola casa dieci uomini, anch’essi moriranno.</p>
<p class="C6 V10">Lo prenderà il suo parente e chi prepara il rogo, per portare via le ossa dalla casa; dirà a chi è in fondo alla casa: «C’è ancora qualcuno con te?». L’altro risponderà: «No». Ed egli dirà: «Silenzio!», perché non si pronunci il nome del Signore.</p>
<p class="C6 V11">Poiché ecco: il Signore comanda di fare a pezzi la casa grande, e quella piccola di ridurla in frantumi.</p>
<p class="C6 V12">Corrono forse i cavalli sulla roccia e si ara il mare con i buoi? Poiché voi cambiate il diritto in veleno e il frutto della giustizia in assenzio.</p>
<p class="C6 V13">Voi vi compiacete di Lodebàr dicendo: «Non abbiamo forse conquistato Karnàim con la nostra forza?».</p>
<p class="C6 V14">«Ora, ecco, io susciterò contro di voi, casa d’Israele – oracolo del Signore, Dio degli eserciti –, un popolo che vi opprimerà dall’ingresso di Camat fino al torrente dell’Araba». </p>
<p class="C7 V1">Ecco ciò che mi fece vedere il Signore Dio: quando cominciava a germogliare la seconda erba, quella che spunta dopo la falciatura per il re, egli formava uno sciame di cavallette.</p>
<p class="C7 V2">Quando quelle stavano per finire di divorare l’erba della regione, io dissi: «Signore Dio, perdona! Come potrà resistere Giacobbe? È tanto piccolo».</p>
<p class="C7 V3">Il Signore allora si ravvide: «Questo non avverrà», disse il Signore.</p>
<p class="C7 V4">Ecco ciò che mi fece vedere il Signore Dio: il Signore Dio chiamava a una lite per mezzo del fuoco che consumava il grande abisso e divorava la campagna.</p>
<p class="C7 V5">Io dissi: «Signore Dio, desisti! Come potrà resistere Giacobbe? È tanto piccolo».</p>
<p class="C7 V6">Il Signore allora si ravvide: «Neanche questo avverrà», disse il Signore Dio.</p>
<p class="C7 V7">Ecco ciò che mi fece vedere il Signore Dio: il Signore stava sopra un muro tirato a piombo e con un filo a piombo in mano.</p>
<p class="C7 V8">Il Signore mi disse: «Che cosa vedi, Amos?». Io risposi: «Un filo a piombo». Il Signore mi disse: «Io pongo un filo a piombo in mezzo al mio popolo, Israele; non gli perdonerò più.</p>
<p class="C7 V9">Saranno demolite le alture d’Isacco e saranno ridotti in rovina i santuari d’Israele, quando io mi leverò con la spada contro la casa di Geroboamo».</p>
<p class="C7 V10">Amasia, sacerdote di Betel, mandò a dire a Geroboamo, re d’Israele: «Amos congiura contro di te, in mezzo alla casa d’Israele; il paese non può sopportare le sue parole,</p>
<p class="C7 V11">poiché così dice Amos: “Di spada morirà Geroboamo, e Israele sarà condotto in esilio lontano dalla sua terra”».</p>
<p class="C7 V12">Amasia disse ad Amos: «Vattene, veggente, ritirati nella terra di Giuda; là mangerai il tuo pane e là potrai profetizzare,</p>
<p class="C7 V13">ma a Betel non profetizzare più, perché questo è il santuario del re ed è il tempio del regno».</p>
<p class="C7 V14">Amos rispose ad Amasia e disse: «Non ero profeta né figlio di profeta; ero un mandriano e coltivavo piante di sicomòro.</p>
<p class="C7 V15">Il Signore mi prese, mi chiamò mentre seguivo il gregge. Il Signore mi disse: Va’, profetizza al mio popolo Israele.</p>
<p class="C7 V16">Ora ascolta la parola del Signore: Tu dici: “Non profetizzare contro Israele, non parlare contro la casa d’Isacco”.</p>
<p class="C7 V17">Ebbene, dice il Signore: “Tua moglie diventerà una prostituta nella città, i tuoi figli e le tue figlie cadranno di spada, la tua terra sarà divisa con la corda in più proprietà; tu morirai in terra impura e Israele sarà deportato in esilio lontano dalla sua terra”». </p>
<p class="C8 V1">Ecco ciò che mi fece vedere il Signore Dio: era un canestro di frutta matura.</p>
<p class="C8 V2">Egli domandò: «Che cosa vedi, Amos?». Io risposi: «Un canestro di frutta matura». Il Signore mi disse: «È maturata la fine per il mio popolo, Israele; non gli perdonerò più.</p>
<p class="C8 V3">In quel giorno i canti del tempio diventeranno lamenti. Oracolo del Signore Dio. Numerosi i cadaveri, gettati dovunque. Silenzio!</p>
<p class="C8 V4">Ascoltate questo, voi che calpestate il povero e sterminate gli umili del paese,</p>
<p class="C8 V5">voi che dite: “Quando sarà passato il novilunio e si potrà vendere il grano? E il sabato, perché si possa smerciare il frumento, diminuendo l’efa e aumentando il siclo e usando bilance false,</p>
<p class="C8 V6">per comprare con denaro gli indigenti e il povero per un paio di sandali? Venderemo anche lo scarto del grano”».</p>
<p class="C8 V7">Il Signore lo giura per il vanto di Giacobbe: «Certo, non dimenticherò mai tutte le loro opere.</p>
<p class="C8 V8">Non trema forse per questo la terra, sono in lutto tutti i suoi abitanti, si solleva tutta come il Nilo, si agita e si abbassa come il Nilo d’Egitto?</p>
<p class="C8 V9">In quel giorno – oracolo del Signore Dio – farò tramontare il sole a mezzogiorno e oscurerò la terra in pieno giorno!</p>
<p class="C8 V10">Cambierò le vostre feste in lutto e tutti i vostri canti in lamento: farò vestire ad ogni fianco il sacco, farò radere tutte le teste: ne farò come un lutto per un figlio unico e la sua fine sarà come un giorno d’amarezza.</p>
<p class="C8 V11">Ecco, verranno giorni – oracolo del Signore Dio – in cui manderò la fame nel paese; non fame di pane né sete di acqua, ma di ascoltare le parole del Signore».</p>
<p class="C8 V12">Allora andranno errando da un mare all’altro e vagheranno da settentrione a oriente, per cercare la parola del Signore, ma non la troveranno.</p>
<p class="C8 V13">In quel giorno verranno meno per la sete le belle fanciulle e i giovani.</p>
<p class="C8 V14">Quelli che giurano per il peccato di Samaria e dicono: «Viva il tuo Dio, Dan!», oppure: «Viva la via sacra per Bersabea!», cadranno senza più rialzarsi! </p>
<p class="C9 V1">Vidi il Signore che stava sopra l’altare e diceva: «Colpisci con forza i capitelli e siano scossi gli architravi, falli cadere sulla testa di tutti e io ucciderò il resto con la spada; nessuno di loro riuscirà a fuggire, nessuno di loro scamperà.</p>
<p class="C9 V2">Anche se si rifugiassero negli inferi, di là li prenderà la mia mano; se salissero al cielo, di là li tirerò giù;</p>
<p class="C9 V3">se si nascondessero in cima al Carmelo, là li scoverò e li prenderò; se si occultassero al mio sguardo in fondo al mare, là comanderò al serpente di morderli;</p>
<p class="C9 V4">se andassero in schiavitù davanti ai loro nemici, là comanderò alla spada di ucciderli. Io volgerò il mio sguardo su di loro in male e non in bene».</p>
<p class="C9 V5">Il Signore, Dio degli eserciti, colpisce la terra ed essa vacilla e sono in lutto tutti i suoi abitanti; essa si solleva tutta come il Nilo e si abbassa come il Nilo d’Egitto.</p>
<p class="C9 V6">Egli costruisce nei cieli il suo palazzo e fonda la sua volta sulla terra; egli chiama a raccolta le acque del mare e le riversa sulla terra. Signore è il suo nome. </p>
<p class="C9 V7">«Non siete voi per me come gli Etiopi, figli d’Israele? Oracolo del Signore. Non sono io che ho fatto uscire Israele dal paese d’Egitto, i Filistei da Caftor e gli Aramei da Kir?</p>
<p class="C9 V8">Ecco, lo sguardo del Signore Dio è rivolto contro il regno peccatore: io lo sterminerò dalla terra, ma non sterminerò del tutto la casa di Giacobbe. Oracolo del Signore.</p>
<p class="C9 V9">Ecco, infatti, io darò ordini e scuoterò, fra tutti i popoli, la casa d’Israele come si scuote il setaccio e non cade un sassolino per terra.</p>
<p class="C9 V10">Di spada periranno tutti i peccatori del mio popolo, essi che dicevano: “Non si avvicinerà, non giungerà fino a noi la sventura”.</p>
<p class="C9 V11">In quel giorno rialzerò la capanna di Davide, che è cadente; ne riparerò le brecce, ne rialzerò le rovine, la ricostruirò come ai tempi antichi,</p>
<p class="C9 V12">perché conquistino il resto di Edom e tutte le nazioni sulle quali è stato invocato il mio nome. Oracolo del Signore, che farà tutto questo.</p>
<p class="C9 V13">Ecco, verranno giorni – oracolo del Signore – in cui chi ara s’incontrerà con chi miete e chi pigia l’uva con chi getta il seme; i monti stilleranno il vino nuovo e le colline si scioglieranno.</p>
<p class="C9 V14">Muterò le sorti del mio popolo Israele, ricostruiranno le città devastate e vi abiteranno, pianteranno vigne e ne berranno il vino, coltiveranno giardini e ne mangeranno il frutto.</p>
<p class="C9 V15">Li pianterò nella loro terra e non saranno mai divelti da quel suolo che io ho dato loro», dice il Signore, tuo Dio.   </p>
</div>
</div>
<div class="edizione CEI1974">
<div class="libro Am">
<p class="CCAPITOLO VVERSO">TESTO</p>
<p class="C1 V1">Parole di Amos, che era pecoraio di Tekòa, il quale ebbe visioni riguardo a Israele, al tempo di Ozia re della Giudea, e al tempo di Geroboàmo figlio di Ioas, re di Israele, due anni prima del terremoto.</p>
<p class="C1 V2">Egli disse: «Il Signore ruggisce da Sion e da Gerusalemme fa udir la sua voce; sono desolate le steppe dei pastori, è inaridita la cima del Carmelo».</p>
<p class="C1 V3">Così dice il Signore: «Per tre misfatti di Damasco e per quattro non revocherò il mio decreto, perché hanno trebbiato con trebbie ferrate Gàlaad.</p>
<p class="C1 V4">Alla casa di Cazaèl darò fuoco e divorerà i palazzi di Ben-Hadàd;</p>
<p class="C1 V5">spezzerò il catenaccio di Damasco, sterminerò gli abitanti di Biqat-Avèn e chi detiene lo scettro di Bet-Eden e il popolo di Aram andrà schiavo a Kir», dice il Signore.</p>
<p class="C1 V6">Così dice il Signore: «Per tre misfatti di Gaza e per quattro non revocherò il mio decreto, perché hanno deportato popolazioni intere per consegnarle a Edom;</p>
<p class="C1 V7">appiccherò il fuoco alle mura di Gaza e divorerà i suoi palazzi,</p>
<p class="C1 V8">estirperò da Asdòd chi siede sul trono e da Ascalòna chi vi tiene lo scettro; rivolgerò la mano contro Ekròn e così perirà il resto dei Filistei», dice il Signore.</p>
<p class="C1 V9">Così dice il Signore: «Per tre misfatti di Tiro e per quattro non revocherò il mio decreto, perché hanno deportato popolazioni intere a Edom, senza ricordare l'alleanza fraterna;</p>
<p class="C1 V10">appiccherò il fuoco alle mura di Tiro e divorerà i suoi palazzi».</p>
<p class="C1 V11">Così dice il Signore: «Per tre misfatti di Edom e per quattro non revocherò il mio decreto, perché ha inseguito con la spada suo fratello e ha soffocato la pietà verso di lui, perché ha continuato l'ira senza fine e ha conservato lo sdegno per sempre;</p>
<p class="C1 V12">appiccherò il fuoco a Teman e divorerà i palazzi di Bozra».</p>
<p class="C1 V13">Così dice il Signore: «Per tre misfatti degli Ammoniti e per quattro non revocherò il mio decreto, perché hanno sventrato le donne incinte di Gàlaad per allargare il loro confine;</p>
<p class="C1 V14">appiccherò il fuoco alle mura di Rabbà e divorerà i suoi palazzi tra il fragore di un giorno di battaglia, fra il turbine di un giorno di tempesta;</p>
<p class="C1 V15">il loro re andrà in esilio, egli insieme ai suoi capi», dice il Signore.</p>
<p class="C2 V1">Così dice il Signore: «Per tre misfatti di Moab e per quattro non revocherò il mio decreto, perché ha bruciato le ossa del re di Edom per ridurle in calce;</p>
<p class="C2 V2">appiccherò il fuoco a Moab e divorerà i palazzi di Keriòt e Moab morirà nel tumulto, al grido di guerra, al suono del corno;</p>
<p class="C2 V3">farò sparire da lui il giudice e tutti i suoi capi ucciderò insieme con lui», dice il Signore.</p>
<p class="C2 V4">Così dice il Signore: «Per tre misfatti di Giuda e per quattro non revocherò il mio decreto, perché hanno disprezzato la legge del Signore e non ne hanno osservato i decreti; si son lasciati traviare dai loro idoli che i loro padri avevano seguito;</p>
<p class="C2 V5">appiccherò il fuoco a Giuda e divorerà i palazzi di Gerusalemme».</p>
<p class="C2 V6">Così dice il Signore: «Per tre misfatti d'Israele e per quattro non revocherò il mio decreto, perché hanno venduto il giusto per denaro e il povero per un paio di sandali;</p>
<p class="C2 V7">essi che calpestano come la polvere della terra la testa dei poveri e fanno deviare il cammino dei miseri; e padre e figlio vanno dalla stessa ragazza, profanando così il mio santo nome.</p>
<p class="C2 V8">Su vesti prese come pegno si stendono presso ogni altare e bevono il vino confiscato come ammenda nella casa del loro Dio.</p>
<p class="C2 V9">Eppure io ho sterminato davanti a loro l'Amorreo, la cui statura era come quella dei cedri, e la forza come quella della quercia; ho strappato i suoi frutti in alto e le sue radici di sotto.</p>
<p class="C2 V10">Io vi ho fatti uscire dal paese di Egitto e vi ho condotti per quarant'anni nel deserto, per darvi in possesso il paese dell'Amorreo.</p>
<p class="C2 V11">Ho fatto sorgere profeti tra i vostri figli e nazirei fra i vostri giovani. Non è forse così, o Israeliti?». Oracolo del Signore.</p>
<p class="C2 V12">«Ma voi avete fatto bere vino ai nazirei e ai profeti avete ordinato: Non profetate!</p>
<p class="C2 V13">Ebbene, io vi affonderò nella terra come affonda un carro quando è tutto carico di paglia.</p>
<p class="C2 V14">Allora nemmeno l'uomo agile potrà più fuggire, né l'uomo forte usare la sua forza; il prode non potrà salvare la sua vita</p>
<p class="C2 V15">né l'arciere resisterà; non scamperà il corridore, né si salverà il cavaliere. Il più coraggioso fra i prodi fuggirà nudo in quel giorno!». Oracolo del Signore.</p>
<p class="C3 V1">Ascoltate questa parola che il Signore ha detto riguardo a voi, Israeliti, e riguardo a tutta la stirpe che ho fatto uscire dall'Egitto:</p>
<p class="C3 V2">«Soltanto voi ho eletto tra tutte le stirpi della terra; perciò io vi farò scontare tutte le vostre iniquità».</p>
<p class="C3 V3">Camminano forse due uomini insieme senza essersi messi d'accordo?</p>
<p class="C3 V4">Ruggisce forse il leone nella foresta, se non ha qualche preda? Il leoncello manda un grido dalla sua tana se non ha preso nulla?</p>
<p class="C3 V5">Cade forse l'uccello a terra, se non gli è stata tesa un'insidia? Scatta forse la tagliola dal suolo, se non ha preso qualche cosa?</p>
<p class="C3 V6">Risuona forse la tromba nella città, senza che il popolo si metta in allarme? Avviene forse nella città una sventura, che non sia causata dal Signore?</p>
<p class="C3 V7">In verità, il Signore non fa cosa alcuna senza aver rivelato il suo consiglio ai suoi servitori, i profeti.</p>
<p class="C3 V8">Ruggisce il leone: chi mai non trema? Il Signore Dio ha parlato: chi può non profetare?</p>
<p class="C3 V9">Fatelo udire nei palazzi di Asdòd e nei palazzi del paese d'Egitto e dite: Adunatevi sui monti di Samaria e osservate quanti disordini sono in essa, e quali violenze sono nel suo seno.</p>
<p class="C3 V10">Non sanno agire con rettitudine, dice il Signore, violenza e rapina accumulano nei loro palazzi.</p>
<p class="C3 V11">Perciò così dice il Signore Dio: Il nemico circonderà il paese, sarà abbattuta la tua potenza e i tuoi palazzi saranno saccheggiati.</p>
<p class="C3 V12">Così dice il Signore: Come il pastore strappa dalla bocca del leone due zampe o il lobo d'un orecchio, così scamperanno gli Israeliti che abitano a Samaria su un cantuccio di divano o su una coperta da letto.</p>
<p class="C3 V13">Ascoltate e attestatelo nella casa di Giacobbe, dice il Signore Dio, Dio degli eserciti:</p>
<p class="C3 V14">Quando farò giustizia dei misfatti d'Israele, io infierirò contro gli altari di Betel; saranno spezzati i corni dell'altare e cadranno a terra.</p>
<p class="C3 V15">Demolirò la casa d'inverno insieme con la sua casa d'estate e andranno in rovina le case d'avorio e scompariranno i grandi palazzi. Oracolo del Signore.</p>
<p class="C4 V1">Ascoltate queste parole, o vacche di Basàn, che siete sul monte di Samaria, che opprimete i deboli, schiacciate i poveri e dite ai vostri mariti: Porta qua, beviamo!</p>
<p class="C4 V2">Il Signore Dio ha giurato per la sua santità: Ecco, verranno per voi giorni, in cui sarete prese con ami e le rimanenti di voi con arpioni da pesca.</p>
<p class="C4 V3">Uscirete per le brecce, una dopo l'altra e sarete cacciate oltre l'Ermon, oracolo del Signore.</p>
<p class="C4 V4">Andate pure a Betel e peccate! A Gàlgala e peccate ancora di più! Offrite ogni mattina i vostri sacrifici e ogni tre giorni le vostre decime.</p>
<p class="C4 V5">Offrite anche sacrifici di grazie con lievito e proclamate ad alta voce le offerte spontanee perché così vi piace di fare, o Israeliti, dice il Signore.</p>
<p class="C4 V6">Eppure, vi ho lasciato a denti asciutti in tutte le vostre città e con mancanza di pane in tutti i vostri villaggi: e non siete ritornati a me, dice il Signore.</p>
<p class="C4 V7">Vi ho pure rifiutato la pioggia tre mesi prima della mietitura; facevo piovere sopra una città e non sopra l'altra; un campo era bagnato di pioggia, mentre l'altro, su cui non pioveva, seccava;</p>
<p class="C4 V8">due, tre città si muovevano titubanti verso un'altra città per bervi acqua, senza potersi dissetare: e non siete ritornati a me, dice il Signore.</p>
<p class="C4 V9">Vi ho colpiti con ruggine e carbonchio, vi ho inaridito i giardini e le vigne; i fichi, gli oliveti li ha divorati la cavalletta: e non siete ritornati a me, dice il Signore.</p>
<p class="C4 V10">Ho mandato contro di voi la peste, come un tempo contro l'Egitto; ho ucciso di spada i vostri giovani, mentre i vostri cavalli diventavano preda; ho fatto salire il fetore dei vostri campi fino alle vostre narici: e non siete ritornati a me, dice il Signore.</p>
<p class="C4 V11">Vi ho travolti come Dio aveva travolto Sòdoma e Gomorra; eravate come un tizzone strappato da un incendio: e non siete ritornati a me dice il Signore.</p>
<p class="C4 V12">Perciò ti tratterò così, Israele! Poiché questo devo fare di te, prepàrati all'incontro con il tuo Dio, o Israele!</p>
<p class="C4 V13">Ecco colui che forma i monti e crea i venti, che manifesta all'uomo qual è il suo pensiero, che fa l'alba e le tenebre e cammina sulle alture della terra, Signore, Dio degli eserciti è il suo nome.</p>
<p class="C5 V1">Ascoltate queste parole, questo lamento che io pronunzio su di voi, o casa di Israele!</p>
<p class="C5 V2">È caduta, non si alzerà più, la vergine d'Israele; è stesa al suolo, nessuno la fa rialzare.</p>
<p class="C5 V3">Poiché così dice il Signore Dio: La città che usciva con mille uomini resterà con cento e la città di cento resterà con dieci, nella casa d'Israele.</p>
<p class="C5 V4">Poiché così dice il Signore alla casa d'Israele: Cercate me e vivrete!</p>
<p class="C5 V5">Non rivolgetevi a Betel, non andate a Gàlgala, non passate a Bersabea, perché Gàlgala andrà tutta in esilio e Betel sarà ridotta al nulla.</p>
<p class="C5 V6">Cercate il Signore e vivrete, perché egli non irrompa come fuoco sulla casa di Giuseppe e la consumi e nessuno spenga Betel!</p>
<p class="C5 V7">Essi trasformano il diritto in veleno e gettano a terra la giustizia.</p>
<p class="C5 V8">Colui che ha fatto le Pleiadi e Orione, cambia il buio in chiarore del mattino e stende sul giorno l'oscurità della notte; colui che comanda alle acque del mare e le spande sulla terra, Signore è il suo nome.</p>
<p class="C5 V9">Egli fa cadere la rovina sulle fortezze e fa giungere la devastazione sulle cittadelle.</p>
<p class="C5 V10">Essi odiano chi ammonisce alla porta e hanno in abominio chi parla secondo verità.</p>
<p class="C5 V11">Poiché voi schiacciate l'indigente e gli estorcete una parte del grano, voi che avete costruito case in pietra squadrata, non le abiterete; vigne deliziose avete piantato, ma non ne berrete il vino,</p>
<p class="C5 V12">perché so che numerosi sono i vostri misfatti, enormi i vostri peccati. Essi sono oppressori del giusto, incettatori di ricompense e respingono i poveri nel tribunale.</p>
<p class="C5 V13">Perciò il prudente in questo tempo tacerà, perché sarà un tempo di sventura.</p>
<p class="C5 V14">Cercate il bene e non il male, se volete vivere, e così il Signore, Dio degli eserciti, sia con voi, come voi dite.</p>
<p class="C5 V15">Odiate il male e amate il bene e ristabilite nei tribunali il diritto; forse il Signore, Dio degli eserciti, avrà pietà del resto di Giuseppe.</p>
<p class="C5 V16">Perciò così dice il Signore, Dio degli eserciti, il Signore: In tutte le piazze vi sarà lamento, in tutte le strade si dirà: Ah! ah! Si chiamerà l'agricoltore a fare il lutto e a fare il lamento quelli che conoscono la nenia.</p>
<p class="C5 V17">In tutte le vigne vi sarà lamento, perché io passerò in mezzo a te, dice il Signore.</p>
<p class="C5 V18">Guai a coloro che attendono il giorno del Signore! Che sarà per voi il giorno del Signore? Sarà tenebre e non luce.</p>
<p class="C5 V19">Come quando uno fugge davanti al leone e s'imbatte in un orso; entra in casa, appoggia la mano sul muro e un serpente lo morde.</p>
<p class="C5 V20">Non sarà forse tenebra e non luce il giorno del Signore, e oscurità senza splendore alcuno?</p>
<p class="C5 V21">Io detesto, respingo le vostre feste e non gradisco le vostre riunioni;</p>
<p class="C5 V22">anche se voi mi offrite olocausti, io non gradisco i vostri doni e le vittime grasse come pacificazione io non le guardo.</p>
<p class="C5 V23">Lontano da me il frastuono dei tuoi canti: il suono delle tue arpe non posso sentirlo!</p>
<p class="C5 V24">Piuttosto scorra come acqua il diritto e la giustizia come un torrente perenne.</p>
<p class="C5 V25">Mi avete forse offerto vittime e oblazioni nel deserto per quarant'anni, o Israeliti?</p>
<p class="C5 V26">Voi avete innalzato Siccùt vostro re e Chiiòn vostro idolo, la stella dei vostri dèi che vi siete fatti.</p>
<p class="C5 V27">Ora, io vi manderò in esilio al di là di Damasco, dice il Signore, il cui nome è Dio degli eserciti.</p>
<p class="C6 V1">Guai agli spensierati di Sion e a quelli che si considerano sicuri sulla montagna di Samaria! Questi notabili della prima tra le nazioni, ai quali si recano gli Israeliti!</p>
<p class="C6 V2">Passate a Calnè e guardate, andate di lì ad Amat la grande e scendete a Gat dei Filistei: siete voi forse migliori di quei regni o è più grande il vostro territorio del loro?</p>
<p class="C6 V3">Voi credete di ritardare il giorno fatale e affrettate il sopravvento della violenza.</p>
<p class="C6 V4">Essi su letti d'avorio e sdraiati sui loro divani mangiano gli agnelli del gregge e i vitelli cresciuti nella stalla.</p>
<p class="C6 V5">Canterellano al suono dell'arpa, si pareggiano a David negli strumenti musicali;</p>
<p class="C6 V6">bevono il vino in larghe coppe e si ungono con gli unguenti più raffinati, ma della rovina di Giuseppe non si preoccupano.</p>
<p class="C6 V7">Perciò andranno in esilio in testa ai deportati e cesserà l'orgia dei buontemponi.</p>
<p class="C6 V8">Ha giurato il Signore Dio, per se stesso! Oracolo del Signore, Dio degli eserciti. Detesto l'orgoglio di Giacobbe, odio i suoi palazzi, consegnerò la città e quanto contiene.</p>
<p class="C6 V9">Se sopravviveranno in una sola casa dieci uomini, anch'essi moriranno.</p>
<p class="C6 V10">Lo prenderà il suo parente e chi prepara il rogo, portando via le ossa dalla casa, egli dirà a chi è in fondo alla casa: «Ce n'è ancora con te?». L'altro risponderà: «No». Quegli dirà: «Zitto!»: non si deve menzionare il nome del Signore.</p>
<p class="C6 V11">Poiché ecco: il Signore comanda di fare a pezzi la casa grande e quella piccola di ridurla in frantumi.</p>
<p class="C6 V12">Corrono forse i cavalli sulle rocce e si ara il mare con i buoi? Poiché voi cambiate il diritto in veleno e il frutto della giustizia in assenzio.</p>
<p class="C6 V13">Voi vi compiacete di Lo-debàr dicendo: «Non è per il nostro valore che abbiam preso Karnàim?».</p>
<p class="C6 V14">Ora ecco, io susciterò contro di voi, gente d'Israele, - oracolo del Signore, Dio degli eserciti - un popolo che vi opprimerà dall'ingresso di Amat fino al torrente dell'Araba.</p>
<p class="C7 V1">Ecco ciò che mi fece vedere il Signore Dio: egli formava uno sciame di cavallette quando cominciava a germogliare la seconda erba, quella che spunta dopo la falciatura del re.</p>
<p class="C7 V2">Quando quelle stavano per finire di divorare l'erba della regione, io dissi: «Signore Dio, perdona, come potrà resistere Giacobbe? È tanto piccolo».</p>
<p class="C7 V3">Il Signore si impietosì: «Questo non avverrà», disse il Signore.</p>
<p class="C7 V4">Ecco ciò che mi fece vedere il Signore Dio: il Signore Dio chiamava per il castigo il fuoco che consumava il grande abisso e divorava la campagna.</p>
<p class="C7 V5">Io dissi: «Signore Dio, desisti! Come potrà resistere Giacobbe? È tanto piccolo».</p>
<p class="C7 V6">Il Signore se ne pentì: «Neanche questo avverrà», disse il Signore.</p>
<p class="C7 V7">Ecco ciò che mi fece vedere il Signore Dio: il Signore stava sopra un muro tirato a piombo e con un piombino in mano.</p>
<p class="C7 V8">Il Signore mi disse: «Che cosa vedi, Amos?». Io risposi: «Un piombino». Il Signore mi disse: «Io pongo un piombino in mezzo al mio popolo, Israele; non gli perdonerò più.</p>
<p class="C7 V9">Saranno demolite le alture d'Isacco e i santuari d'Israele saranno ridotti in rovine, quando io mi leverò con la spada contro la casa di Geroboàmo».</p>
<p class="C7 V10">Amasia, sacerdote di Betel, mandò a dire a Geroboàmo re di Israele: «Amos congiura contro di te in mezzo alla casa di Israele; il paese non può sopportare le sue parole,</p>
<p class="C7 V11">poiché così dice Amos: Di spada morirà Geroboàmo e Israele sarà condotto in esilio lontano dal suo paese».</p>
<p class="C7 V12">Amasia disse ad Amos: «Vattene, veggente, ritirati verso il paese di Giuda; là mangerai il tuo pane e là potrai profetizzare,</p>
<p class="C7 V13">ma a Betel non profetizzare più, perché questo è il santuario del re ed è il tempio del regno».</p>
<p class="C7 V14">Amos rispose ad Amasia: «Non ero profeta, né figlio di profeta; ero un pastore e raccoglitore di sicomori;</p>
<p class="C7 V15">Il Signore mi prese di dietro al bestiame e il Signore mi disse: Va', profetizza al mio popolo Israele.</p>
<p class="C7 V16">Ora ascolta la parola del Signore: Tu dici: Non profetizzare contro Israele, né predicare contro la casa di Isacco.</p>
<p class="C7 V17">Ebbene, dice il Signore: Tua moglie si prostituirà nella città, i tuoi figli e le tue figlie cadranno di spada, la tua terra sarà spartita con la corda, tu morirai in terra immonda e Israele sarà deportato in esilio lontano dalla sua terra».</p>
<p class="C8 V1">Ecco ciò che mi fece vedere il Signore Dio: era un canestro di frutta matura.</p>
<p class="C8 V2">Egli domandò: «Che vedi Amos?». Io risposi: «Un canestro di frutta matura». Il Signore mi disse: È maturata la fine per il mio popolo, Israele; non gli perdonerò più.</p>
<p class="C8 V3">In quel giorno urleranno le cantanti del tempio, oracolo del Signore Dio. Numerosi i cadaveri, gettati dovunque. Silenzio!</p>
<p class="C8 V4">Ascoltate questo, voi che calpestate il povero e sterminate gli umili del paese,</p>
<p class="C8 V5">voi che dite: «Quando sarà passato il novilunio e si potrà vendere il grano? E il sabato, perché si possa smerciare il frumento, diminuendo le misure e aumentando il siclo e usando bilance false,</p>
<p class="C8 V6">per comprare con denaro gli indigenti e il povero per un paio di sandali? Venderemo anche lo scarto del grano».</p>
<p class="C8 V7">Il Signore lo giura per il vanto di Giacobbe: certo non dimenticherò mai le loro opere.</p>
<p class="C8 V8">Non forse per questo trema la terra, sono in lutto tutti i suoi abitanti, si solleva tutta come il Nilo, si agita e si riabbassa come il fiume d'Egitto?</p>
<p class="C8 V9">In quel giorno - oracolo del Signore Dio - farò tramontare il sole a mezzodì e oscurerò la terra in pieno giorno!</p>
<p class="C8 V10">Cambierò le vostre feste in lutto e tutti i vostri canti in lamento: farò vestire ad ogni fianco il sacco, renderò calva ogni testa: ne farò come un lutto per un figlio unico e la sua fine sarà come un giorno d'amarezza.</p>
<p class="C8 V11">Ecco, verranno giorni, - dice il Signore Dio - in cui manderò la fame nel paese, non fame di pane, né sete di acqua, ma d'ascoltare la parola del Signore.</p>
<p class="C8 V12">Allora andranno errando da un mare all'altro e vagheranno da settentrione a oriente, per cercare la parola del Signore, ma non la troveranno.</p>
<p class="C8 V13">In quel giorno appassiranno le belle fanciulle e i giovani per la sete.</p>
<p class="C8 V14">Quelli che giurano per il peccato di Samaria e dicono: «Per la vita del tuo dio, Dan!» oppure: «Per la vita del tuo diletto, Bersabea!», cadranno senza più rialzarsi!</p>
<p class="C9 V1">Vidi il Signore che stava presso l'altare e mi diceva: «Percuoti il capitello e siano scossi gli architravi, spezza la testa di tutti e io ucciderò il resto con la spada; nessuno di essi riuscirà a fuggire, nessuno di essi scamperà.</p>
<p class="C9 V2">Anche se penetrano negli inferi, di là li strapperà la mia mano; se salgono al cielo, di là li tirerò giù;</p>
<p class="C9 V3">se si nascondono in vetta al Carmelo, di là li scoverò e li prenderò; se si occultano al mio sguardo in fondo al mare, là comanderò al serpente di morderli;</p>
<p class="C9 V4">se vanno in schiavitù davanti ai loro nemici, là comanderò alla spada di ucciderli. Io volgerò gli occhi su di loro per il male e non per il bene».</p>
<p class="C9 V5">Il Signore, Dio degli eserciti, colpisce la terra ed essa si fonde e tutti i suoi abitanti prendono il lutto; essa si solleva tutta come il Nilo e si abbassa come il fiume d'Egitto.</p>
<p class="C9 V6">Egli costruisce nel cielo il suo soglio e fonda la sua volta sulla terra; egli chiama le acque del mare e le riversa sulla terra; Signore è il suo nome.</p>
<p class="C9 V7">Non siete voi per me come gli Etiopi, Israeliti? Parola del Signore. Non io ho fatto uscire Israele dal paese d'Egitto, i Filistei da Caftòr e gli Aramei da Kir?</p>
<p class="C9 V8">Ecco, lo sguardo del Signore Dio è rivolto contro il regno peccatore: io lo sterminerò dalla terra, ma non sterminerò del tutto la casa di Giacobbe, oracolo del Signore.</p>
<p class="C9 V9">Ecco infatti, io darò ordini e scuoterò, fra tutti i popoli, la casa d'Israele come si scuote il setaccio e non cade un sassolino per terra.</p>
<p class="C9 V10">Di spada periranno tutti i peccatori del mio popolo, essi che dicevano: «Non si avvicinerà, non giungerà fino a noi la sventura».</p>
<p class="C9 V11">In quel giorno rialzerò la capanna di Davide, che è caduta; ne riparerò le brecce, ne rialzerò le rovine, la ricostruirò come ai tempi antichi,</p>
<p class="C9 V12">perché conquistino il resto di Edom e tutte le nazioni sulle quali è stato invocato il mio nome, dice il Signore, che farà tutto questo.</p>
<p class="C9 V13">Ecco, verranno giorni, - dice il Signore - in cui chi ara s'incontrerà con chi miete e chi pigia l'uva con chi getta il seme; dai monti stillerà il vino nuovo e colerà giù per le colline.</p>
<p class="C9 V14">Farò tornare gli esuli del mio popolo Israele, e ricostruiranno le città devastate e vi abiteranno; pianteranno vigne e ne berranno il vino; coltiveranno giardini e ne mangeranno il frutto.</p>
<p class="C9 V15">Li pianterò nella loro terra e non saranno mai divelti da quel suolo che io ho concesso loro, dice il Signore tuo Dio.</p>
</div>
</div>
<div class="edizione DIODATI">
<div class="libro Am">
<p class="CCAPITOLO VVERSO">TESTO</p>
<p class="C1 V1">Parole di Amos, uno dei mandriani di Tekoa, che ebbe in visione riguardo a Israele, al tempo di Uzziah re di Giuda e al tempo di Geroboamo, figlio di Joas, re d'Israele, due anni prima del terremoto.</p>
<p class="C1 V2">Egli disse: «L'Eterno rugge da Sion e fa sentire la sua voce da Gerusalemme; i pascoli dei pastori fanno cordoglio e la sommità del Karmel è inaridita».</p>
<p class="C1 V3">Cosí parla l'Eterno: «Per tre misfatti di Damasco, anzi per quattro, io non revocherò la sua punizione, perché hanno tritato Galaad con trebbie di ferro.</p>
<p class="C1 V4">Perciò manderò fuoco nella casa di Hazael, che divorerà i palazzi di Benhadad.</p>
<p class="C1 V5">Spezzerò anche le sbarre di Damasco sterminerò l'abitante da Bikath-aven e chi detiene lo scettro da Beth-eden, e il popolo di Siria andrà in cattività a Kir», dice l'Eterno.</p>
<p class="C1 V6">Cosí dice l'Eterno: «Per tre misfatti di Gaza, anzi per quattro, io non revocherò la sua punizione, perché hanno deportato un'intera popolazione per consegnarla a Edom.</p>
<p class="C1 V7">Perciò manderò fuoco entro le mura di Gaza, che ne divorerà i palazzi.</p>
<p class="C1 V8">Sterminerò l'abitante da Ashdod e chi detiene lo scettro da Ashkelon volgerò la mia mano contro Ekron, e il resto dei Filistei perirà», dice il Signore, l'Eterno.</p>
<p class="C1 V9">Cosí dice l'Eterno: «Per tre misfatti di Tiro, anzi per quattro, io non revocherò la sua punizione, perché hanno consegnato come prigionieri un'intera popolazione a Edom, senza ricordarsi del patto fraterno.</p>
<p class="C1 V10">Perciò manderò fuoco entro le mura di Tiro, che ne divorerà i palazzi».</p>
<p class="C1 V11">Cosí dice l'Eterno: «Per tre misfatti di Edom, anzi per quattro, io non revocherò la sua punizione, perché ha inseguito suo fratello con la spada, soffocando ogni compassione; la sua ira dilania in continuazione e conserva la sua collera per sempre.</p>
<p class="C1 V12">Perciò manderò fuoco contro Teman, che divorerà i palazzi di Botsrah».</p>
<p class="C1 V13">Cosí dice l'Eterno: «Per tre misfatti dei figli di Ammon, anzi per quattro, io non revocherò la sua punizione, perché hanno sventrato le donne incinte di Galaad per allargare i loro confini.</p>
<p class="C1 V14">Perciò accenderò un fuoco entro le mura di Rabbah, che ne divorerà i palazzi tra lo strepito di un giorno di battaglia, tra il turbine in un giorno di uragano.</p>
<p class="C1 V15">Il loro re andrà in cattività, egli insieme ai suoi capi», dice l'Eterno.</p>
<p class="C2 V1">Cosí dice l'Eterno: «Per tre misfatti, di Moab, anzi per quattro, io non revocherò la sua punizione, perché ha bruciato le ossa del re di Edom, riducendole in calce.</p>
<p class="C2 V2">Perciò manderò fuoco in Moab, che divorerà i palazzi di Kerioth, e Moab perirà in mezzo al tumulto, al grido di guerra e al suono delle trombe.</p>
<p class="C2 V3">Sterminerò dal suo mezzo il giudice e ucciderò tutti i suoi capi con lui», dice l'Eterno.</p>
<p class="C2 V4">Cosí dice l'eterno: «Per tre misfatti di Giuda, anzi per quattro, io non revocherò la sua punizione, perché hanno disprezzato la legge dell'eterno e non hanno osservato i suoi statuti. Cosí gli idoli, dietro i quali già andarono i loro padri, li hanno fatti sviare.</p>
<p class="C2 V5">Perciò manderò fuoco in Giuda, che divorerà i palazzi di Gerusalemme».</p>
<p class="C2 V6">Così dice l'Eterno: «Per tre misfatti d'Israele, anzi per quattro, io non revocherò la sua punizione, perché vendono il giusto per denaro e il povero per un paio di sandali,</p>
<p class="C2 V7">essi che desiderano ardentemente vedere la polvere della terra sul capo dei miseri e pervertono il diritto degli umili. Un uomo e suo padre vanno entrambi dalla stessa ragazza, per profanare il mio santo nome.</p>
<p class="C2 V8">Si stendono accanto ad ogni altare su vesti prese in pegno e nella casa dei loro dèi bevono il vino di quelli colpiti da multa.</p>
<p class="C2 V9">Eppure io distrussi davanti a loro l'Amorreo, la cui altezza era come l'altezza dei cedri ed era forte come le querce; io distrussi il suo frutto in alto e le sue radici in basso.</p>
<p class="C2 V10">Io vi feci anche uscire dal paese d'Egitto e vi condussi per quarant'anni nel deserto, per darvi in eredità il paese dell'Amorreo.</p>
<p class="C2 V11">Feci sorgere alcuni profeti tra i vostri figli e Nazirei fra i vostri giovani. Non è forse cosí, o figli d'Israele?»: dice l'Eterno.</p>
<p class="C2 V12">«Ma voi avete fatto bere vino ai Nazirei e avete comandato ai profeti, dicendo: «Non profetizzate»</p>
<p class="C2 V13">Ecco io sono schiacciato sotto di voi, come è schiacciato il carro pieno di covoni.</p>
<p class="C2 V14">Perciò il veloce non avrà modo di fuggire, il forte non consoliderà la sua forza né l'uomo valoroso salverà la sua vita.</p>
<p class="C2 V15">Chi maneggia l'arco non potrà resistere, chi ha piedi veloci non riuscirà a scappare, né salverà la sua vita il cavaliere a cavallo.</p>
<p class="C2 V16">In quel giorno il piú coraggioso fra gli uomini valorosi fuggirà nudo», dice l'Eterno.</p>
<p class="C3 V1">Ascoltate questa parola che l'Eterno ha pronunciato contro di voi, o figli d'Israele, contro tutta la famiglia che ho fatto uscire dal paese d'Egitto:</p>
<p class="C3 V2">«Soltanto voi ho conosciuto fra tutte le famiglie della terra; perciò io vi punirò per tutte le vostre iniquità».</p>
<p class="C3 V3">Possono due camminare insieme se prima non si sono messi d'Accordo?</p>
<p class="C3 V4">Ruggisce forse il leone nella foresta, se non ha una preda? Alzerà il leoncello la voce dalla sua tana, se non ha preso nulla?</p>
<p class="C3 V5">Cade forse l'uccello in una trappola a terra, se non gli è teso un laccio? Scatta forse la trappola dal suolo, se non ha preso qualcosa?</p>
<p class="C3 V6">Se in città si suona la tromba, non si spaventerà forse il popolo? Se in una città accade una sciagura, non l'ha forse causata l'Eterno?</p>
<p class="C3 V7">Poiché il Signore, l'Eterno, non fa nulla, senza rivelare il suo segreto ai suoi servi, i profeti.</p>
<p class="C3 V8">Il leone ha ruggito, chi non avrà paura? Il Signore, l'Eterno, ha parlato chi non profetizzerà?</p>
<p class="C3 V9">«Fatelo udire sui palazzi di Ashdod e sui palazzi del paese d'Egitto e dite: Radunatevi sui monti di Samaria, e vedete quanti disordini ci sono in mezzo ad essa e oppressioni dentro di essa.</p>
<p class="C3 V10">Essi non sanno fare ciò che è retto, dice l'Eterno, nei loro palazzi accumulano violenza e rapina».</p>
<p class="C3 V11">Perciò, cosí dice il Signore, l'Eterno: «Il nemico circonderà da ogni lato il paese, farà crollare la tua forza e i tuoi palazzi saranno saccheggiati».</p>
<p class="C3 V12">Cosí dice l'Eterno: «Come un pastore strappa dalle fauci del leone due gambe o un pezzo d'orecchio, cosí saranno strappati i figli d'Israele che in Samaria stanno sull'angolo di un letto o sul damasco di un divano.</p>
<p class="C3 V13">Ascoltate e attestatelo nella casa di Giacobbe», dice il Signore, l'Eterno il DIO degli eserciti</p>
<p class="C3 V14">«nel giorno in cui punirò Israele per le sue trasgressioni, punirò anche gli altari di Bethel; i corni dell'altare saranno spezzati e cadranno a terra.</p>
<p class="C3 V15">Percuoterò le case d'inverno assieme alle case d'estate; le case d'avorio periranno e le grandi case scompariranno», dice l'Eterno.</p>
<p class="C4 V1">Ascoltate questa parola, vacche di Bashan che siete sul monte di Samaria, voi, che opprimete i miseri, che maltrattate i poveri, che dite ai vostri signori: «Portate vino e beviamo».</p>
<p class="C4 V2">Il Signore, l'Eterno, ha giurato per la sua SANTITA': «Ecco, verranno per voi giorni, in cui sarete portate via con uncini e quelli rimasti con ami da pesca.</p>
<p class="C4 V3">Uscirete attraverso le brecce, ognuna dritto davanti a sé, e sarete gettate nell'Harmon» dice l'Eterno.</p>
<p class="C4 V4">«Andate a Bethel e peccate, a Ghilgal peccate ancora di piú. Portate ogni mattina i vostri sacrifici e ogni tre giorni le vostre decime.</p>
<p class="C4 V5">Offrite un sacrificio di ringraziamento con lievito. Proclamate le offerte volontarie e propagandatele, perché cosí vi piace di fare, o figli d'Israele», dice il Signore l'Eterno.</p>
<p class="C4 V6">«Vi ho pure lasciato a denti asciutti in tutte le vostre città e senza pane in tutte le vostre dimore, ma non siete ritornati a me», dice l'Eterno.</p>
<p class="C4 V7">«Inoltre ho trattenuto da voi la pioggia a tre mesi dalla mietitura. Ho fatto piovere su una città, mentre non è piovuto su un'altra città. Su una parte di campo è piovuto, ma la parte su cui non è piovuto è seccata.</p>
<p class="C4 V8">Cosí due o tre città vagavano verso un'altra città per bere acqua, senza potersi dissetare, ma voi non siete tornati a me», dice l'Eterno.</p>
<p class="C4 V9">«Vi ho colpito con il carbonchio e con la ruggine. Il bruco ha divorato i vostri numerosi giardini, le vostre vigne, i vostri fichi e i vostri ulivi, ma voi non siete tornati a me», dice l'Eterno.</p>
<p class="C4 V10">«Ho mandato fra voi la peste, come avevo fatto in Egitto; ho ucciso i vostri giovani con la spada assieme ai vostri cavalli catturati; ho fatto salire il fetore dei vostri accampamenti nelle vostre stesse narici, ma non siete ritornati a me» dice l'Eterno.</p>
<p class="C4 V11">«Vi ho travolti, come Sodoma e Gomorra, e voi siete stati come un tizzone strappato da un incendio, ma non siete ritornati a me», dice l'Eterno.</p>
<p class="C4 V12">«Perciò cosí farò a te o Israele; e perché io farò questo a te preparati o Israele, a incontrare il tuo DIO».</p>
<p class="C4 V13">Poiché ecco, colui che forma i monti e crea il vento, che fa conoscere all'uomo qual è il suo pensiero, che cambia l'aurora in tenebre e cammina sugli alti luoghi della terra: l'Eterno il DIO degli eserciti, è il suo nome.</p>
<p class="C5 V1">Ascoltate questa parola, questo lamento che io elevo su di voi o casa d'Israele.</p>
<p class="C5 V2">La vergine d'Israele è caduta e non si alzerà piú; essa giace abbandonata sul suo suolo e nessuno la rialza.</p>
<p class="C5 V3">Poiché cosí dice il Signore, l'Eterno: «La città che usciva con mille uomini resterà con cento, quella invece che usciva con cento resterà con dieci per la casa d'Israele».</p>
<p class="C5 V4">Poiché cosí dice l'Eterno alla casa d'Israele: «Cercate me e vivrete</p>
<p class="C5 V5">ma non cercate Bethel non andate a Ghilgal, non proseguite fino a Beersceba, perché Ghilgal andrà certamente in cattività e Bethel sarà ridotta al nulla.</p>
<p class="C5 V6">Cercate l'Eterno e vivrete perché non irrompa come fuoco nella casa di Giuseppe e la divori, senza che in Bethel nessuno lo spenga.</p>
<p class="C5 V7">Egli abbandona quelli che mutano la rettitudine e la giustizia in assenzio sulla terra».</p>
<p class="C5 V8">Egli ha fatto le Pleiadi e Orione, muta l'ombra di morte in aurora e rende il giorno oscuro come la notte; chiama le acque del mare e le riversa sulla faccia della terra: il suo nome è l'Eterno.</p>
<p class="C5 V9">Fa venire repentinamente la rovina sui potenti, e cosí la distruzione piomba sulle fortezze.</p>
<p class="C5 V10">Essi odiano chi li riprende alla porta e hanno in orrore chi parla con integrità.</p>
<p class="C5 V11">Quindi, poiché calpestate il povero ed esigete da lui tributi di frumento, anche se avete costruito case con pietre squadrate, non le abiterete; avete piantato vigne deliziose, ma non ne berrete il vino.</p>
<p class="C5 V12">Io infatti conosco quanto siano numerose le vostre trasgressioni e quanto gravi i vostri peccati; voi opprimete il giusto, accettate regali e fate torto ai poveri alla porta.</p>
<p class="C5 V13">Perciò l'uomo prudente in questo tempo tacerà, perché il tempo è malvagio.</p>
<p class="C5 V14">Cercate il bene e non il male, affinché viviate, e cosí l'Eterno, il DIO degli eserciti, sia con voi, come dite.</p>
<p class="C5 V15">Odiate il male, amate il bene e stabilite saldamente il diritto alla porta. Forse l'Eterno, il Dio degli eserciti, userà misericordia col residuo di Giuseppe.</p>
<p class="C5 V16">Perciò cosí dice l'Eterno, il DIO degli eserciti, il Signore: «In tutte le piazze ci sarà lamento e in tutte le strade si dirà: Ahimè, ahimè! Allora chiameranno l'agricoltore al lutto e quelli abili a piangere a fare lamenti.</p>
<p class="C5 V17">In tutte le vigne ci sarà lamento, perché io passerò in mezzo a te», dice l'Eterno.</p>
<p class="C5 V18">Guai a voi che desiderate il giorno dell'Eterno! Che sarà mai per voi il giorno dell'Eterno? Sarà un giorno di tenebre e non di luce.</p>
<p class="C5 V19">Sarà come quando uno fugge davanti a un leone e s'imbatte in un orso; o entra in casa, appoggia la mano alla parete e un serpente lo morde.</p>
<p class="C5 V20">Il giorno dell'Eterno non è forse tenebre e non luce, molto tenebroso e senza alcun splendore?</p>
<p class="C5 V21">«Io odio, disprezzo le vostre feste, non provo piacere nelle vostre solenni assemblee.</p>
<p class="C5 V22">Anche se mi offrite i vostri olocausti e le vostre oblazioni di cibo, io non le gradirò, né riguarderò con favore ai sacrifici di ringraziamento di bestie grasse.</p>
<p class="C5 V23">Allontana da me il rumore dei tuoi canti, perché non voglio udire la musica delle tue arpe.</p>
<p class="C5 V24">Ma scorra il diritto come acqua e la giustizia come un corso d'acqua perenne.</p>
<p class="C5 V25">O casa d'Israele, mi avete offerto sacrifici e oblazioni di cibo nel deserto per quarant'anni?</p>
<p class="C5 V26">Voi avete pure trasportato Sikkuth vostro re e Kiun, le vostre immagini, la stella dei vostri dèi, che vi siete fatti.</p>
<p class="C5 V27">Perciò io vi farò andare in cattività al di là di Damasco», dice l'Eterno, il cui nome è DIO degli eserciti.</p>
<p class="C6 V1">Guai a quelli che vivono nell'agiatezza in Sion e si sentono sicuri sul monte di Samaria, persone illustri della prima fra le nazioni, ai quali va la casa d'Israele.</p>
<p class="C6 V2">Passate a Kalneh e guardate, di là andate ad Hamath la grande, poi scendete a Gath dei Filistei. Sono forse esse migliori di questi regni o è il loro territorio piú vasto del vostro?</p>
<p class="C6 V3">Voi volete allontanare il giorno malvagio, ma fate avvicinare la sede della violenza.</p>
<p class="C6 V4">Guai a quelli sdraiati su letti d'avorio, che si distendono sui loro divani e mangiano gli agnelli del gregge e i vitelli presi dalla stalla.</p>
<p class="C6 V5">Cantano al suono dell'arpa e come Davide inventano per sé strumenti musicali;</p>
<p class="C6 V6">bevono il vino in larghe coppe e si ungono con gli unguenti migliori, ma non si addolorano per la rovina di Giuseppe.</p>
<p class="C6 V7">Perciò andranno in cattività alla testa dei deportati e quelli che si distendono sui divani ai banchetti saranno rimossi.</p>
<p class="C6 V8">Il Signore, l'Eterno, l'ha giurato per se stesso, dice l'Eterno, il DIO degli eserciti: «Io detesto la magnificenza di Giacobbe e odio i suoi palazzi; perciò darò in potere del nemico la città con tutto ciò che contiene».</p>
<p class="C6 V9">E avverrà che se saranno lasciati dieci uomini in una casa, moriranno anch'essi.</p>
<p class="C6 V10">Quando un parente verrà con chi brucia i corpi a prendere i corpi per portarli fuori di casa dirà a chi si trova nell'interno della casa: «Ce n'è altri con te?». L'altro risponderà: «No». E il primo dirà: «Zitto, perché non si deve menzionare il nome dell'Eterno».</p>
<p class="C6 V11">Poiché ecco, l'Eterno comanda e riduce la casa grande in sterco e la piccola in frantumi.</p>
<p class="C6 V12">Corrono forse i cavalli sulle rocce o vi si ara con i buoi? Ma voi mutate il diritto in veleno e il frutto della giustizia in assenzio</p>
<p class="C6 V13">voi, che vi rallegrate per Lo-debar, voi che dite: «Non abbiamo preso per noi Karnaim con la nostra forza?».</p>
<p class="C6 V14">«Poiché ecco, o casa d'Israele», dice l'Eterno il DIO degli eserciti «io farò sorgere contro di voi una nazione, che vi opprimerà dall'ingresso di Hamath fino al torrente dell'Arabah».</p>
<p class="C7 V1">Ecco ciò che mi fece vedere il Signore, l'Eterno: egli formava cavallette, quando iniziava a crescere la seconda erba; ed ecco, la seconda erba veniva dopo la falciatura del re.</p>
<p class="C7 V2">Quando esse ebbero finito di divorare l'erba della terra io dissi: «Signore, Eterno deh perdona. Come potrebbe durare Giacobbe, dato che è piccolo?».</p>
<p class="C7 V3">L'Eterno si pentí di questo: «Ciò non avverrà», disse l'Eterno.</p>
<p class="C7 V4">Ecco ciò che mi fece vedere il Signore, l'Eterno: il Signore, l'Eterno, proclamava di voler difendere la sua causa col fuoco; e il fuoco divorò il grande abisso e divorò una parte del paese.</p>
<p class="C7 V5">Allora io dissi: «Signore, Eterno, deh, cessa. Come potrebbe durare Giacobbe, dato che è piccolo?».</p>
<p class="C7 V6">L'Eterno si pentí di questo: «Neppure questo avverrà», disse il Signore, l'Eterno.</p>
<p class="C7 V7">Ecco ciò che egli mi fece vedere: il Signore stava ritto sopra un muro a piombo e con un filo a piombo in mano.</p>
<p class="C7 V8">L'Eterno mi disse: «Amos, che cosa vedi?». Io risposi: «Un filo a piombo». Allora il Signore disse: «Ecco, io pongo un filo a piombo in mezzo al mio popolo Israele; non lo risparmierò piú a lungo.</p>
<p class="C7 V9">Gli alti luoghi d'Isacco saranno devastati e i santuari d'Israele saranno distrutti; io mi leverò con la spada contro la casa di Geroboamo».</p>
<p class="C7 V10">Allora Amatsiah, sacerdote di Bethel mandò a dire a Geroboamo re d'Israele: «Amos congiura contro di te in mezzo alla casa d'Israele; il paese non è in grado di sopportare tutte le sue parole.</p>
<p class="C7 V11">Amos infatti ha detto cosí: Geroboamo morirà di spada e Israele sarà certamente deportato lontano dal suo paese.</p>
<p class="C7 V12">Amatsiah disse ad Amos: «Veggente, va scappatene nel paese di Giuda; là mangerai pane e là profetizzerai;</p>
<p class="C7 V13">ma non profetizzare piú a Bethel, perché è il santuario del re e la residenza reale».</p>
<p class="C7 V14">Allora Amos rispose e disse ad Amatsiah: «Io non ero profeta né figlio di profeti, ma ero un mandriano e coltivavo i sicomori.</p>
<p class="C7 V15">L'Eterno mi prese da dietro al gregge, e l'Eterno mi disse: «Va' profetizza al mio popolo d'Israele</p>
<p class="C7 V16">Ora perciò ascolta la parola dell'Eterno: Tu dici: «Non profetizzare contro Israele e smettila di parlare contro la casa di Isacco»</p>
<p class="C7 V17">Perciò cosí parla l'Eterno: «Tua moglie si prostituirà nella città, i tuoi figli e le tue figlie cadranno di spada e il tuo paese sarà spartito con la corda; tu morirai su terra impura e Israele sarà certamente deportato lontano dal suo paese»».</p>
<p class="C8 V1">Ecco ciò che mi fece vedere il Signore, l'Eterno: era un cesto di frutti estivi.</p>
<p class="C8 V2">Egli mi disse: «Amos che cosa vedi?». Io risposi: «Un cesto di frutti estivi». L'Eterno mi disse: «E' giunta la fine per il mio popolo Israele; non lo risparmierò piú a lungo.</p>
<p class="C8 V3">In quel giorno i canti del tempio, diventeranno lamenti», dice il Signore, l'Eterno. «Ci saranno ovunque molti cadaveri; li getteranno fuori in silenzio».</p>
<p class="C8 V4">Ascoltate questo, o voi che divorate il bisognoso e sopprimete i poveri del paese,</p>
<p class="C8 V5">e dite: «Quando passerà la luna nuova perché possiamo vendere il grano, e il sabato perché possiamo dar inizio alla vendita del grano, rimpicciolendo l'efa e ingrandendo il siclo, falsificando le bilance per frodare,</p>
<p class="C8 V6">comprando i poveri con denaro, il bisognoso per un paio di sandali e vendendo anche i rifiuti di scarto del grano?».</p>
<p class="C8 V7">L'Eterno l'ha giurato per l'orgoglio di Giacobbe: «Non dimenticherò mai nessuna delle loro opere.</p>
<p class="C8 V8">Non tremerà forse il paese per questo e non saranno in lutto tutti i suoi abitanti? Si solleverà tutto quanto come il Nilo, si agiterà e si abbasserà come il fiume d'Egitto.</p>
<p class="C8 V9">In quel giorno avverrà», dice il Signore, l'Eterno, «che io farò tramontare il sole a mezzodì e oscurerò la terra in pieno giorno.</p>
<p class="C8 V10">Muterò le vostre feste in lutto e tutti i vostri canti in lamento, farò mettere su ogni fianco il sacco e renderò calva ogni testa. Ne farò come un lutto per un figlio unico e la sua fine sarà come un giorno di amarezza.</p>
<p class="C8 V11">Ecco, verranno i giorni», dice il Signore, l'Eterno, «in cui manderò la fame nel paese, non fame di pane né sete di acqua, ma piuttosto di udire le parole dell'Eterno.</p>
<p class="C8 V12">Essi andranno errando da un mare all'altro, da nord a est, correranno qua e là in cerca della parola dell'Eterno, ma non la troveranno.</p>
<p class="C8 V13">In quel giorno le belle fanciulle e i giovani scelti verranno meno per la sete.</p>
<p class="C8 V14">Quelli che giurano per il peccato di Samaria e dicono: «Come il tuo DIO vive, o Dan» e: «Come vive Beer-Sceba» cadranno e non risorgeranno piú».</p>
<p class="C9 V1">Io vidi il Signore che stava in piedi vicino all'Altare e disse: «Colpisci i capitelli e siano scosse le porte, e spezzali sulla testa di tutti loro. Io ucciderò quindi i loro superstiti con la spada. Nessun di essi che fugge riuscirà a scampare, e nessuno di essi che scappa riuscirà a mettersi in salvo.</p>
<p class="C9 V2">Anche se penetrassero nello Sceol, di là li strapperà la mia mano, anche se salissero in cielo, di là io li tirerò giú.</p>
<p class="C9 V3">Anche se si nascondessero in cima al Karmel, di là li scoverò e li prenderò; anche se si celassero al mio sguardo in fondo al mare, là comanderò al serpente di morderli</p>
<p class="C9 V4">anche se andassero in cattività davanti ai loro nemici, là comanderò alla spada di ucciderli. Io fisserò su di loro i miei occhi per il male e non per il bene.</p>
<p class="C9 V5">Il Signore, L'eterno degli eserciti, è lui che tocca la terra ed essa si fonde, e tutti i suoi abitanti fanno cordoglio; essa si solleva tutta quanta come il Nilo e si abbassa come il fiume d'egitto.</p>
<p class="C9 V6">E lui che costruisce nei cieli le sue stanze superiori e ha fondato la sua volta sulla terra; è lui che chiama le acque del mare e le riversa sulla faccia della terra; il suo nome è l'Eterno.</p>
<p class="C9 V7">Non siete voi per me come i figli degli Etiopi, o figli d'Israele?», dice l'Eterno. «Non ho io fatto uscire Israele dal paese d'Egitto, i Filistei da Kaftor e i Siri da Kir?</p>
<p class="C9 V8">Ecco, gli occhi del Signore l'Eterno, sono sul regno peccatore: io lo sterminerò dalla faccia della terra, ma non sterminerò del tutto la casa di Giacobbe», dice l'Eterno.</p>
<p class="C9 V9">«Poiché ecco, io darò il comando e vaglierò la casa d'Israele fra tutte le nazioni, come si vaglia col setaccio, ma a terra non cadrà neppure il piú piccolo chicco di grano.</p>
<p class="C9 V10">Tutti i peccatori del mio popolo moriranno per la spada, essi che dicono: «La calamità non si avvicinerà né giungerà fino a noi»».</p>
<p class="C9 V11">«In quel giorno, io rialzerò il tabernacolo di Davide che è caduto, riparerò le sue brecce e rialzerò le sue rovine, e lo ricostruirò come nei giorni antichi,</p>
<p class="C9 V12">affinché posseggano il resto di Edom e tutte le nazioni sulle quali è invocato il mio nome», dice l'Eterno che farà questo.</p>
<p class="C9 V13">«Ecco, i giorni vengono», dice l'Eterno, «in cui chi ara giungerà vicino a chi miete e chi pigia l'uva a chi sparge il seme; allora i monti stilleranno mosto, che scorrerà giú per i colli.</p>
<p class="C9 V14">Farò tornare dalla cattività il mio popolo Israele, ed essi ricostruiranno le città desolate e le abiteranno, pianteranno vigne e ne berranno il vino, coltiveranno giardini e ne mangeranno i frutti.</p>
<p class="C9 V15">Li pianterò sulla loro terra e non saranno mai piú sradicati dal suolo che io ho dato loro, dice l'Eterno, il tuo DIO».</p>
</div>
</div>
<div class="edizione RIVEDUTA">
<div class="libro Am">
<p class="CCAPITOLO VVERSO">TESTO</p>
<p class="C1 V1">Parole di Amos, uno dei pastori di Tecoa, che ebbe in visione riguardo a Israele, al tempo di Uzzia, re di Giuda, e al tempo di Geroboamo, figlio di Ioas, re d'Israele, due anni prima del terremoto.</p>
<p class="C1 V2">Egli disse: «Il SIGNORE rugge da Sion, egli fa sentire la sua voce da Gerusalemme; i pascoli dei pastori sono desolati e la vetta del Carmelo è inaridita».</p>
<p class="C1 V3">Così parla il SIGNORE: «Per tre misfatti di Damasco, anzi per quattro, io non revocherò la mia sentenza, perché hanno lacerato Galaad con trebbie di ferro.</p>
<p class="C1 V4">Io manderò nella casa di Azael un fuoco che divorerà i palazzi di Ben-Adad;</p>
<p class="C1 V5">spezzerò le sbarre di Damasco, sterminerò ogni abitante da Bicat-Aven e colui che tiene lo scettro da Bet-Eden; il popolo di Siria andrà in esilio a Chir», dice il SIGNORE.</p>
<p class="C1 V6">Così parla il SIGNORE: «Per tre misfatti di Gaza, anzi per quattro, io non revocherò la mia sentenza, perché hanno deportato intere popolazioni per metterle in mano a Edom.</p>
<p class="C1 V7">Io manderò dentro le mura di Gaza un fuoco che ne divorerà i palazzi;</p>
<p class="C1 V8">annienterò ogni abitante di Asdod e colui che tiene lo scettro ad Ascalon; rivolgerò la mano contro Ecron e il resto dei Filistei perirà», dice Dio, il SIGNORE.</p>
<p class="C1 V9">Così parla il SIGNORE: «Per tre misfatti di Tiro, anzi per quattro, io non revocherò la mia sentenza, perché hanno messo in mano a Edom intere popolazioni, deportate da loro, e non si sono ricordati del patto fraterno.</p>
<p class="C1 V10">Io manderò dentro le mura di Tiro un fuoco che divorerà i suoi palazzi».</p>
<p class="C1 V11">Così parla il SIGNORE: «Per tre misfatti di Edom, anzi per quattro, io non revocherò la mia sentenza, perché ha inseguito suo fratello con la spada, reprimendo ogni compassione, e perché mantiene la sua ira per sempre e serba la sua collera in perpetuo.</p>
<p class="C1 V12">Io manderò in Teman un fuoco che divorerà i palazzi di Bozra».</p>
<p class="C1 V13">Così parla il SIGNORE: «Per tre misfatti dei figli di Ammon, anzi per quattro, io non revocherò la mia sentenza, perché hanno sventrato le donne incinte di Galaad per allargare i loro confini.</p>
<p class="C1 V14">Io accenderò dentro le mura di Rabba un fuoco che ne divorerà i palazzi in mezzo ai clamori di un giorno di battaglia, in mezzo alla burrasca in un giorno di tempesta.</p>
<p class="C1 V15">Il loro re sarà deportato insieme con i suoi prìncipi», dice il SIGNORE.</p>
<p class="C2 V1">Così parla il SIGNORE: «Per tre misfatti di Moab, anzi per quattro, io non revocherò la mia sentenza, perché ha bruciato e calcinato le ossa del re di Edom.</p>
<p class="C2 V2">Io manderò in Moab un fuoco che divorerà i palazzi di Cheriot. Moab perirà in mezzo al tumulto, alle grida di guerra e al suono delle trombe;</p>
<p class="C2 V3">in mezzo ad esso sterminerò il giudice e ucciderò tutti i suoi prìncipi, con lui», dice il SIGNORE.</p>
<p class="C2 V4">Così parla il SIGNORE: «Per tre misfatti di Giuda, anzi per quattro, io non revocherò la mia sentenza, perché hanno disprezzato la legge del SIGNORE e non hanno osservato i suoi precetti, e perché si sono lasciati sviare dai loro falsi dèi, dietro i quali erano già andati i loro padri.</p>
<p class="C2 V5">Io manderò in Giuda un fuoco che divorerà i palazzi di Gerusalemme».</p>
<p class="C2 V6">Così parla il SIGNORE: «Per tre misfatti d'Israele, anzi per quattro, io non revocherò la mia sentenza, perché vendono il giusto per denaro e il povero a causa di un paio di sandali;</p>
<p class="C2 V7">perché desiderano veder la polvere della terra sulla testa degli indifesi, violano il diritto degli umili, e figlio e padre vanno dalla stessa ragazza, per profanare il mio santo nome.</p>
<p class="C2 V8">Si stendono accanto a ogni altare su vestiti presi in pegno, e nella casa del loro Dio bevono il vino di chi viene multato.</p>
<p class="C2 V9">Eppure, io ho distrutto davanti a loro l'Amoreo, la cui statura era come l'altezza dei cedri, e che era forte come le querce; io ho distrutto il suo frutto in alto e le sue radici in basso.</p>
<p class="C2 V10">Eppure, io vi ho condotti fuori dal paese d'Egitto, e vi ho guidati per quarant'anni nel deserto, per darvi il paese dell'Amoreo.</p>
<p class="C2 V11">ho suscitato dei profeti tra i vostri figli e dei nazirei tra i vostri giovani. Non è forse così, o figli d'Israele?» dice il SIGNORE.</p>
<p class="C2 V12">«Ma voi avete dato da bere del vino ai nazirei e avete ordinato ai profeti di non profetizzare!</p>
<p class="C2 V13">Ecco, io vi schiaccerò, come un carro carico di covoni schiaccia la terra.</p>
<p class="C2 V14">L'agile non avrà modo di darsi alla fuga, il forte non potrà servirsi della sua forza, e il valoroso non scamperà;</p>
<p class="C2 V15">chi maneggia l'arco non potrà resistere, chi ha il piede veloce non potrà scampare; il cavaliere sul suo cavallo non si salverà,</p>
<p class="C2 V16">il più coraggioso fra i prodi fuggirà nudo in quel giorno», dice il SIGNORE.</p>
<p class="C3 V1">Ascoltate questa parola che il SIGNORE pronunzia contro di voi, o figli d'Israele, contro tutta la famiglia che io ho condotto fuori dal paese d'Egitto:</p>
<p class="C3 V2">«Voi soli ho scelti fra tutte le famiglie della terra; perciò vi castigherò per tutte le vostre trasgressioni».</p>
<p class="C3 V3">Due uomini camminano forse insieme, se prima non si sono accordati?</p>
<p class="C3 V4">Ruggisce forse il leone nella foresta, se non ha una preda? Il leoncello fa forse udire la sua voce dalla tana, se non ha preso nulla?</p>
<p class="C3 V5">Cade forse l'uccello nella rete a terra, se non gli è tesa una trappola? Scatta forse la tagliola dal suolo, se non ha preso qualcosa?</p>
<p class="C3 V6">Squilla forse la tromba in una città, senza che il popolo tremi? Piomba forse una sciagura sopra una città, senza che il SIGNORE ne sia l'autore?</p>
<p class="C3 V7">Poiché il Signore, DIO, non fa nulla senza rivelare il suo segreto ai suoi servi, i profeti.</p>
<p class="C3 V8">Il leone ruggisce, chi non temerà? Il Signore, DIO, parla, chi non profetizzerà?</p>
<p class="C3 V9">Proclamate questo sui palazzi di Asdod e sui palazzi del paese d'Egitto; dite: «Adunatevi sui monti di Samaria, osservate quali grandi disordini ci sono in essa e quali oppressioni avvengono al suo interno!»</p>
<p class="C3 V10">«Essi non sanno fare ciò che è retto», dice il SIGNORE; «accumulano nei loro palazzi i frutti della loro violenza e della rapina».</p>
<p class="C3 V11">Perciò, così dice il Signore, DIO: «Ecco il nemico è tutt'attorno al paese; egli abbatterà la tua forza e i tuoi palazzi saranno saccheggiati».</p>
<p class="C3 V12">Così dice il SIGNORE: «Come il pastore strappa dalla fauci del leone due zampe o un pezzo d'orecchio, così scamperanno i figli d'Israele che in Samaria stanno ora seduti sull'angolo di un divano o su un letto di damasco».</p>
<p class="C3 V13">«Ascoltate questo e testimoniatelo alla casa di Giacobbe», dice DIO, il Signore, Dio degli eserciti:</p>
<p class="C3 V14">«Il giorno che io punirò Israele per le sue trasgressioni, colpirò anche gli altari di Betel; i corni dell'altare saranno spezzati e cadranno a terra.</p>
<p class="C3 V15">Abbatterò le case d'inverno e le case d'estate; le case d'avorio saranno distrutte e scompariranno i grandi palazzi», dice il SIGNORE.</p>
<p class="C4 V1">Ascoltate questa parola, vacche di Basan che state sul monte di Samaria! voi che opprimete gli umili, maltrattate i poveri e dite ai vostri mariti: «Portate qua, ché beviamo!»</p>
<p class="C4 V2">Il Signore, DIO, l'ha giurato per la sua santità: «Ecco, verranno per voi dei giorni in cui sarete tirate fuori con gli uncini, e i vostri figli con gli ami da pesca;</p>
<p class="C4 V3">voi uscirete per le brecce, ognuna davanti a sé, e sarete scacciate verso l'Ermon», dice il SIGNORE.</p>
<p class="C4 V4">«Andate a Betel, e peccate, a Ghilgal, e peccate ancora di più! Portate ogni mattina i vostri sacrifici e ogni tre giorni le vostre decime!</p>
<p class="C4 V5">Fate fumare sacrifici di ringraziamento con lievito! Bandite delle offerte volontarie, proclamatele! Poiché così vi piace fare, o figli d'Israele», dice il Signore, DIO.</p>
<p class="C4 V6">«Da parte mia, vi ho lasciati a bocca asciutta in tutte le vostre città; vi ho fatto mancare il pane in tutti i vostri villaggi; ma voi non siete tornati a me», dice il SIGNORE.</p>
<p class="C4 V7">«Vi ho anche rifiutato la pioggia, quando mancavano ancora tre mesi alla mietitura; ho fatto piovere sopra una città e non ho fatto piovere sull'altra; una parte del campo ha ricevuto la pioggia e la parte su cui non ha piovuto è inaridita.</p>
<p class="C4 V8">Due, tre città si trascinavano verso un'altra città per bere acqua, e non potevano dissetarsi; ma voi non siete tornati a me», dice il SIGNORE.</p>
<p class="C4 V9">«Vi ho colpito con ruggine e carbonchio; le locuste hanno divorato i vostri numerosi giardini, le vostre vigne, i vostri fichi, i vostri ulivi; ma voi non siete tornati a me», dice il SIGNORE.</p>
<p class="C4 V10">«Ho mandato la peste in mezzo a voi come in Egitto; ho ucciso i vostri giovani con la spada e ho catturato i vostri cavalli; vi ho fatto salire al naso il fetore dei vostri accampamenti; ma voi non siete tornati a me», dice il SIGNORE.</p>
<p class="C4 V11">«Vi ho sconvolti, come Dio sconvolse Sodoma e Gomorra, e voi siete stati come un tizzone strappato dal fuoco; ma voi non siete tornati a me», dice il SIGNORE.</p>
<p class="C4 V12">«Perciò, ti farò come ho detto, o Israele. Poiché farò questo contro di te, prepàrati, Israele, a incontrare il tuo Dio!»</p>
<p class="C4 V13">Poiché, ecco, egli forma i monti, crea il vento, e fa conoscere all'uomo il suo pensiero; egli muta l'aurora in tenebre, e cammina sulle alture della terra. Il suo nome è il SIGNORE, Dio degli eserciti.</p>
<p class="C5 V1">Ascoltate questa parola, questo lamento che io pronunzio su di voi, o casa d'Israele!</p>
<p class="C5 V2">«La vergine d'Israele è caduta e non risorgerà più; giace distesa al suolo e non c'è chi la rialzi».</p>
<p class="C5 V3">Perché così dice il Signore, DIO: «Alla città che metteva in campo mille uomini, non ne resteranno che cento; alla città che ne metteva in campo cento, non ne resteranno che dieci per la casa d'Israele».</p>
<p class="C5 V4">Perché così dice il SIGNORE alla casa d'Israele: «Cercatemi e vivrete.</p>
<p class="C5 V5">Non cercate Betel, non andate a Ghilgal, non giungete sino a Beer-Seba; perché Ghilgal andrà certamente in esilio, e Betel sarà ridotto a nulla».</p>
<p class="C5 V6">Cercate il SIGNORE e vivrete, affinché egli non si avventi come un fuoco sulla casa di Giuseppe e la consumi senza che a Betel ci sia chi la spenga.</p>
<p class="C5 V7">Voi alterate il diritto in assenzio, e gettate a terra la giustizia!</p>
<p class="C5 V8">Egli ha fatto le Pleiadi e Orione, cambia in aurora l'ombra di morte, e il giorno in notte oscura; chiama le acque del mare e le riversa sulla faccia della terra: il suo nome è il SIGNORE.</p>
<p class="C5 V9">Egli fa sorgere improvvisa la rovina sui potenti, e la rovina piomba sulle fortezze.</p>
<p class="C5 V10">Essi odiano chi li ammonisce e detestano chi parla con rettitudine.</p>
<p class="C5 V11">Perciò, visto che calpestate il povero ed esigete da lui tributi di frumento, voi fabbricate case di pietre squadrate, ma non le abiterete; piantate vigne deliziose, ma non ne berrete il vino.</p>
<p class="C5 V12">Poiché io so quanto sono numerose le vostre trasgressioni, come sono gravi i vostri peccati; voi opprimete il giusto, accettate regali e danneggiate i poveri in tribunale.</p>
<p class="C5 V13">Ecco perché, in tempi come questi, il saggio tace; perché i tempi sono malvagi.</p>
<p class="C5 V14">Cercate il bene e non il male, affinché viviate, e il SIGNORE, Dio degli eserciti, sia con voi, come dite.</p>
<p class="C5 V15">Odiate il male, amate il bene e, nei tribunali, stabilite saldamente il diritto. Forse il SIGNORE, Dio degli eserciti, avrà pietà del resto di Giuseppe.</p>
<p class="C5 V16"> Perciò, così dice il SIGNORE, Dio degli eserciti, il Signore: «In tutte le piazze si farà lamento e in tutte le strade si dirà: "Ahimé! ahimé!" Si inviteranno i contadini a fare cordoglio, e al lamento quelli che conoscono le nenie del lutto.</p>
<p class="C5 V17">«In tutte le vigne si alzeranno lamenti, perché io passerò in mezzo a te», dice il SIGNORE.</p>
<p class="C5 V18">Guai a voi che desiderate il giorno del SIGNORE! Che vi aspettate dal giorno del SIGNORE? Sarà un giorno di tenebre, non di luce.</p>
<p class="C5 V19">Voi sarete come uno che fugge davanti a un leone e s'imbatte in un orso; come uno che entra in casa, appoggia la mano alla parete, e lo morde un serpente.</p>
<p class="C5 V20">Il giorno del SIGNORE non è forse tenebre e non luce? oscurissimo e senza splendore?</p>
<p class="C5 V21">«Io odio, disprezzo le vostre feste, non prendo piacere nelle vostre assemblee solenni.</p>
<p class="C5 V22">Se mi offrite i vostri olocausti e le vostre offerte, io non le gradisco; e non tengo conto delle bestie grasse che mi offrite in sacrifici di riconoscenza.</p>
<p class="C5 V23">Allontana da me il rumore dei tuoi canti! Non voglio più sentire il suono delle tue cetre!</p>
<p class="C5 V24">Scorra piuttosto il diritto come acqua e la giustizia come un torrente perenne!</p>
<p class="C5 V25">O casa d'Israele, mi avete forse presentato sacrifici e offerte nel deserto, durante i quarant'anni?</p>
<p class="C5 V26">Ora prenderete sulle spalle il baldacchino del vostro re e il piedistallo delle vostre immagini, la stella dei vostri dèi, che vi siete fatti;</p>
<p class="C5 V27">e io vi farò andare in esilio oltre Damasco», dice il SIGNORE, il cui nome è Dio degli eserciti.</p>
<p class="C6 V1">Guai a quelli che vivono tranquilli a Sion e fiduciosi sul monte di Samaria, ai notabili della prima fra le nazioni, dietro ai quali va la casa d'Israele!</p>
<p class="C6 V2">Passate a Calne e guardate, e di là andate fino a Camat la grande, poi scendete a Gat dei Filistei: quelle città stanno forse meglio di questi regni? o il loro territorio è forse più vasto del vostro?</p>
<p class="C6 V3">Voi volete allontanare il giorno del male, ma fate avvicinare il regno della violenza.</p>
<p class="C6 V4">Si stendono su letti d'avorio, si sdraiano sui loro divani, mangiano gli agnelli del gregge e i vitelli presi dalla stalla.</p>
<p class="C6 V5">Improvvisano al suono della cetra, si inventano strumenti musicali come Davide;</p>
<p class="C6 V6">bevono il vino in ampie coppe e si ungono con gli oli più pregiati, ma non si addolorano per la rovina di Giuseppe.</p>
<p class="C6 V7">Perciò ora andranno in esilio alla testa dei deportati e cesseranno le feste di questa combriccola.</p>
<p class="C6 V8">Il Signore, DIO, l'ha giurato per sé stesso, dice il SIGNORE, Dio degli eserciti: «Io detesto l'orgoglio di Giacobbe, odio i suoi palazzi e darò in mano al nemico la città con tutto ciò che contiene».</p>
<p class="C6 V9">Se restano dieci uomini in una casa, moriranno.</p>
<p class="C6 V10">Un parente verrà con il becchino a prendere il morto e a portarne via di casa le ossa; e dirà a colui che è in fondo alla casa: «Ce n'è altri con te?» L'altro risponderà: «No». E il primo dirà: «Zitto! Non è il momento di nominare il nome del SIGNORE».</p>
<p class="C6 V11">Poiché, ecco, il SIGNORE comanda di far cadere a pezzi la casa grande e ridurre la piccola in frantumi.</p>
<p class="C6 V12">Corrono forse i cavalli sulle rocce? Si ara forse su esse con i buoi? Eppure voi cambiate il diritto in veleno e il frutto della giustizia in assenzio;</p>
<p class="C6 V13">vi rallegrate di cose da nulla e dite: «Non è forse con la nostra forza che abbiamo acquistato potenza?»</p>
<p class="C6 V14">Poiché, ecco, o casa d'Israele, dice il SIGNORE, Dio degli eserciti: «Io faccio sorgere contro di voi una nazione, che vi opprimerà dall'ingresso di Camat fino al torrente dell'Arabà».</p>
<p class="C7 V1">Il Signore, DIO, mi fece vedere questo: Egli formava delle locuste al primo spuntare dell'erba tenera, quella che spunta dopo la falciatura per il re.</p>
<p class="C7 V2">Quando esse ebbero finito di divorare l'erba della terra, io dissi: «Signore, DIO, perdona! Come potrà sopravvivere Giacobbe, piccolo com'è?»</p>
<p class="C7 V3">Il SIGNORE si pentì di questo. «Ciò non accadrà», disse il SIGNORE.</p>
<p class="C7 V4">Il Signore, DIO, mi fece vedere questo: Il Signore, DIO, annunciava di voler difendere la sua causa mediante il fuoco: il fuoco divorò il grande abisso e divorò la campagna.</p>
<p class="C7 V5">Allora io dissi: «Signore, DIO, fèrmati! Come potrà sopravvivere Giacobbe, piccolo com'è?»</p>
<p class="C7 V6">Il SIGNORE si pentì di questo. «Neppure ciò accadrà», disse il Signore, DIO.</p>
<p class="C7 V7">Egli mi fece vedere questo: Il Signore stava sopra un muro e aveva in mano un filo a piombo.</p>
<p class="C7 V8">Il SIGNORE mi disse: «Amos, che cosa vedi?» Io risposi: «Un filo a piombo». E il Signore disse: «Ecco, io metto il filo a piombo in mezzo al mio popolo, Israele; io non lo risparmierò più;</p>
<p class="C7 V9">saranno devastati gli alti luoghi d'Isacco, i santuari d'Israele saranno distrutti, e io mi leverò con la spada contro la casa di Geroboamo».</p>
<p class="C7 V10">Allora Amasia, sacerdote di Betel, mandò a dire a Geroboamo, re d'Israele: «Amos congiura contro di te in mezzo alla casa d'Israele; il paese non può sopportare tutte le sue parole.</p>
<p class="C7 V11"> Amos, infatti, ha detto: "Geroboamo morirà di spada e Israele sarà condotto in esilio lontano dal suo paese"».</p>
<p class="C7 V12">Poi Amasia disse ad Amos: «Veggente, vattene, fuggi nel paese di Giuda; mangia il tuo pane laggiù e là profetizza;</p>
<p class="C7 V13">ma a Betel non profetizzare più, perché è santuario del re e residenza reale».</p>
<p class="C7 V14">Allora Amos rispose: «Io non sono profeta, né figlio di profeta; sono un mandriano e coltivo i sicomori.</p>
<p class="C7 V15">Il SIGNORE mi prese mentre ero dietro al gregge e mi disse: "Va' , profetizza al mio popolo, a Israele".</p>
<p class="C7 V16">Ora ascolta la parola del SIGNORE. Tu dici: "Non profetizzare contro Israele e non predicare contro la casa d'Isacco!"</p>
<p class="C7 V17"> Ebbene, così dice il SIGNORE: "Tua moglie si prostituirà nella città, i tuoi figli e le tue figlie saranno uccisi con la spada, il tuo paese sarà spartito con la cordicella, tu stesso morirai su terra impura e Israele sarà certamente condotto in esilio, lontano dal suo paese"».</p>
<p class="C8 V1">Il Signore, DIO, mi fece vedere questo: C'era un paniere di frutti maturi.</p>
<p class="C8 V2">Egli mi disse: «Amos, che cosa vedi?» Io risposi: «Un paniere di frutti maturi». E il SIGNORE mi disse: «Anche la fine del mio popolo Israele è matura; io non lo risparmierò più.</p>
<p class="C8 V3">Quel giorno i canti del palazzo diventeranno urli; grande sarà il numero dei cadaveri; saranno gettati dappertutto, in silenzio», dice il Signore, DIO.</p>
<p class="C8 V4">Ascoltate questo, voi che vorreste divorare il povero e distruggere gli umili del paese;</p>
<p class="C8 V5">voi che dite: «Quando finirà il novilunio, perché possiamo vendere il grano? Quando finirà il sabato, perché possiamo aprire i granai, diminuire l'efa, aumentare il siclo e usare bilance false per frodare,</p>
<p class="C8 V6">per comprare con denaro i poveri, e l'indigente se deve un paio di sandali? E venderemo perfino lo scarto del grano!»</p>
<p class="C8 V7">Il SIGNORE lo ha giurato per colui che è la gloria di Giacobbe: «Non dimenticherò mai nessuna delle vostre opere.</p>
<p class="C8 V8">Il paese non tremerà forse per questo motivo? Ogni suo abitante non sarà forse in lutto? Il paese si solleverà tutto quanto come il fiume, ondeggerà e si abbasserà come il fiume d'Egitto.</p>
<p class="C8 V9">Quel giorno», dice il Signore, DIO, «io farò tramontare il sole a mezzogiorno e farò oscurare la terra in pieno giorno.</p>
<p class="C8 V10">Trasformerò le vostre feste in lutto e tutti i vostri canti in lamento; coprirò di sacchi tutti i fianchi e ogni testa sarà rasa. Il paese piomberà nel lutto come quando muore un figlio unico, la sua fine sarà come un giorno d'amarezza.</p>
<p class="C8 V11">«Ecco, vengono i giorni», dice il Signore, DIO, «in cui io manderò la fame nel paese, non fame di pane o sete d'acqua, ma la fame e la sete di ascoltare la parola del SIGNORE.</p>
<p class="C8 V12">Allora, vagando da un mare all'altro, dal settentrione al levante, correranno qua e là in cerca della parola del SIGNORE, ma non la troveranno.</p>
<p class="C8 V13">Quel giorno, le belle ragazze e i giovani verranno meno per la sete.</p>
<p class="C8 V14">Cadranno e non si rialzeranno più quelli che giurano per il peccato di Samaria e dicono: "Com'è vero che il tuo Dio vive, o Dan", e: "Viva la via di Beer-Seba!"»</p>
<p class="C9 V1">Io vidi il Signore che stava in piedi sull'altare e diceva: «percuoti i capitelli e siano scossi gli architravi! Spezzali sul capo di tutti quanti, e io ucciderò il resto con la spada! Nessuno di loro si salverà con la fuga, nessuno di essi scamperà.</p>
<p class="C9 V2">Anche se penetrassero nel soggiorno dei morti, la mia mano li strapperebbe di là; anche se salissero in cielo, io li tirerei giù.</p>
<p class="C9 V3">Anche se si nascondessero in vetta al Carmelo, io li scoverei lassù e li prenderei; anche se si nascondessero al mio sguardo in fondo al mare, laggiù ordinerei al serpente di morderli;</p>
<p class="C9 V4">anche se andassero in esilio davanti ai loro nemici, là ordinerei alla spada di ucciderli; io fisserò su di loro i miei occhi per il loro male e non per il loro bene».</p>
<p class="C9 V5">Il Signore, Dio degli eserciti, è colui che tocca la terra ed essa si scioglie e tutti i suoi abitanti sono in lutto; essa si solleva tutta quanta come il fiume e si abbassa come il fiume d'Egitto.</p>
<p class="C9 V6">Egli ha costruito nel cielo la sua scala e ha appoggiato la sua volta sulla terra; egli chiama le acque del mare e le riversa sulla faccia della terra; il suo nome è il SIGNORE.</p>
<p class="C9 V7">«Non siete forse per me come i figli degli Etiopi, o figli d'Israele?» dice il SIGNORE. «Non ho forse condotto Israele fuori dal paese d'Egitto, i Filistei da Caftor e i Siri da Chir?</p>
<p class="C9 V8">Ecco, gli occhi del SIGNORE, di DIO, sono sopra il regno colpevole. Io li sterminerò dalla faccia della terra; tuttavia, io non distruggerò interamente la casa di Giacobbe», dice il SIGNORE.</p>
<p class="C9 V9">«Poiché, ecco, io darò ordini e scuoterò la casa d'Israele fra tutte le nazioni, come si scuote il setaccio; non cadrà nemmeno un granello in terra.</p>
<p class="C9 V10"> Tutti i peccatori del mio popolo moriranno di spada; essi che dicono: "La sventura non giungerà fino a noi e non ci toccherà".</p>
<p class="C9 V11">«Quel giorno io rialzerò la capanna di Davide che è caduta, ne riparerò i danni, ne rialzerò le rovine, la ricostruirò com'era nei giorni antichi,</p>
<p class="C9 V12">affinché possegga il resto di Edom e tutte le nazioni sulle quali è invocato il mio nome», dice il SIGNORE che farà questo.</p>
<p class="C9 V13">«Ecco, vengono i giorni», dice il SIGNORE, «in cui l'aratore s'incontrerà con il mietitore, e chi pigia l'uva con chi getta il seme; quando i monti stilleranno mosto e tutti i colli si scioglieranno.</p>
<p class="C9 V14">Io libererò dall'esilio il mio popolo, Israele; essi ricostruiranno le città desolate e le abiteranno; pianteranno vigne e ne berranno il vino; coltiveranno giardini e ne mangeranno i frutti.</p>
<p class="C9 V15">Io li pianterò nella loro terra e non saranno mai più sradicati dalla terra che io ho dato loro», dice il SIGNORE, il tuo Dio.</p>
</div>
</div>
<div class="edizione LECTIO">
<div class="libro Am">
<p class="CCAPITOLO VVERSO">TESTO</p>
</div>
</div>
</div>
</body>
</html>
