<html>
<head>
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="XBIBBIA.css" />
<script type="text/javascript" src="XBIBBIA.js"></script>
<title>VERBUM</title>
</head>
<body>
<div id="sopra" class="testa">
<table><tr>
<td><input id="libro"    type="text" size="4" value="X" readonly onclick="books()"></td>
<td><input id="capitolo" type="text" size="2" value="1"></td>
<td><input id="verso"    type="text" size="2" value=""></td>
<td><input id="trova"    type="submit" value="TROVA" onclick="trova()"></td>
<td><input id="avanti"   type="submit" value=">>>" onclick="next()"></td>
</tr></table>
</div>
<div id="leggo" class="centro">LEGGO</div>
<div id="sotto" class="piede">Verbum caro factum est</div>
<div id="verbum">
<div id="sigla">Fil</div>
<div class="edizione CEI2008">
<div class="libro Fil">
<p class="CCAPITOLO VVERSO">TESTO</p>
<p class="C1 V1">Paolo e Timòteo, servi di Cristo Gesù, a tutti i santi in Cristo Gesù che sono a Filippi, con i vescovi e i diaconi:</p>
<p class="C1 V2">grazia a voi e pace da Dio, Padre nostro, e dal Signore Gesù Cristo.</p>
<p class="C1 V3">Rendo grazie al mio Dio ogni volta che mi ricordo di voi.</p>
<p class="C1 V4">Sempre, quando prego per tutti voi, lo faccio con gioia</p>
<p class="C1 V5">a motivo della vostra cooperazione per il Vangelo, dal primo giorno fino al presente.</p>
<p class="C1 V6">Sono persuaso che colui il quale ha iniziato in voi quest’opera buona, la porterà a compimento fino al giorno di Cristo Gesù.</p>
<p class="C1 V7">È giusto, del resto, che io provi questi sentimenti per tutti voi, perché vi porto nel cuore, sia quando sono in prigionia, sia quando difendo e confermo il Vangelo, voi che con me siete tutti partecipi della grazia.</p>
<p class="C1 V8">Infatti Dio mi è testimone del vivo desiderio che nutro per tutti voi nell’amore di Cristo Gesù.</p>
<p class="C1 V9">E perciò prego che la vostra carità cresca sempre più in conoscenza e in pieno discernimento,</p>
<p class="C1 V10">perché possiate distinguere ciò che è meglio ed essere integri e irreprensibili per il giorno di Cristo,</p>
<p class="C1 V11">ricolmi di quel frutto di giustizia che si ottiene per mezzo di Gesù Cristo, a gloria e lode di Dio.</p>
<p class="C1 V12">Desidero che sappiate, fratelli, come le mie vicende si siano volte piuttosto per il progresso del Vangelo,</p>
<p class="C1 V13">al punto che, in tutto il palazzo del pretorio e dovunque, si sa che io sono prigioniero per Cristo.</p>
<p class="C1 V14">In tal modo la maggior parte dei fratelli nel Signore, incoraggiati dalle mie catene, ancor più ardiscono annunciare senza timore la Parola.</p>
<p class="C1 V15">Alcuni, è vero, predicano Cristo anche per invidia e spirito di contesa, ma altri con buoni sentimenti.</p>
<p class="C1 V16">Questi lo fanno per amore, sapendo che io sono stato incaricato della difesa del Vangelo;</p>
<p class="C1 V17">quelli invece predicano Cristo con spirito di rivalità, con intenzioni non rette, pensando di accrescere dolore alle mie catene.</p>
<p class="C1 V18">Ma questo che importa? Purché in ogni maniera, per convenienza o per sincerità, Cristo venga annunciato, io me ne rallegro e continuerò a rallegrarmene.</p>
<p class="C1 V19">So infatti che questo servirà alla mia salvezza, grazie alla vostra preghiera e all’aiuto dello Spirito di Gesù Cristo,</p>
<p class="C1 V20">secondo la mia ardente attesa e la speranza che in nulla rimarrò deluso; anzi nella piena fiducia che, come sempre, anche ora Cristo sarà glorificato nel mio corpo, sia che io viva sia che io muoia.</p>
<p class="C1 V21">Per me infatti il vivere è Cristo e il morire un guadagno.</p>
<p class="C1 V22">Ma se il vivere nel corpo significa lavorare con frutto, non so davvero che cosa scegliere.</p>
<p class="C1 V23">Sono stretto infatti fra queste due cose: ho il desiderio di lasciare questa vita per essere con Cristo, il che sarebbe assai meglio;</p>
<p class="C1 V24">ma per voi è più necessario che io rimanga nel corpo.</p>
<p class="C1 V25">Persuaso di questo, so che rimarrò e continuerò a rimanere in mezzo a tutti voi per il progresso e la gioia della vostra fede,</p>
<p class="C1 V26">affinché il vostro vanto nei miei riguardi cresca sempre più in Cristo Gesù, con il mio ritorno fra voi.</p>
<p class="C1 V27">Comportatevi dunque in modo degno del vangelo di Cristo perché, sia che io venga e vi veda, sia che io rimanga lontano, abbia notizie di voi: che state saldi in un solo spirito e che combattete unanimi per la fede del Vangelo,</p>
<p class="C1 V28">senza lasciarvi intimidire in nulla dagli avversari. Questo per loro è segno di perdizione, per voi invece di salvezza, e ciò da parte di Dio.</p>
<p class="C1 V29">Perché, riguardo a Cristo, a voi è stata data la grazia non solo di credere in lui, ma anche di soffrire per lui,</p>
<p class="C1 V30">sostenendo la stessa lotta che mi avete visto sostenere e sapete che sostengo anche ora. </p>
<p class="C2 V1">Se dunque c’è qualche consolazione in Cristo, se c’è qualche conforto, frutto della carità, se c’è qualche comunione di spirito, se ci sono sentimenti di amore e di compassione,</p>
<p class="C2 V2">rendete piena la mia gioia con un medesimo sentire e con la stessa carità, rimanendo unanimi e concordi.</p>
<p class="C2 V3">Non fate nulla per rivalità o vanagloria, ma ciascuno di voi, con tutta umiltà, consideri gli altri superiori a se stesso.</p>
<p class="C2 V4">Ciascuno non cerchi l’interesse proprio, ma anche quello degli altri.</p>
<p class="C2 V5">Abbiate in voi gli stessi sentimenti di Cristo Gesù:</p>
<p class="C2 V6">egli, pur essendo nella condizione di Dio, non ritenne un privilegio l’essere come Dio,</p>
<p class="C2 V7">ma svuotò se stesso assumendo una condizione di servo, diventando simile agli uomini. Dall’aspetto riconosciuto come uomo,</p>
<p class="C2 V8">umiliò se stesso facendosi obbediente fino alla morte e a una morte di croce.</p>
<p class="C2 V9">Per questo Dio lo esaltò e gli donò il nome che è al di sopra di ogni nome,</p>
<p class="C2 V10">perché nel nome di Gesù ogni ginocchio si pieghi nei cieli, sulla terra e sotto terra,</p>
<p class="C2 V11">e ogni lingua proclami: «Gesù Cristo è Signore!», a gloria di Dio Padre.</p>
<p class="C2 V12">Quindi, miei cari, voi che siete stati sempre obbedienti, non solo quando ero presente ma molto più ora che sono lontano, dedicatevi alla vostra salvezza con rispetto e timore.</p>
<p class="C2 V13">È Dio infatti che suscita in voi il volere e l’operare secondo il suo disegno d’amore.</p>
<p class="C2 V14">Fate tutto senza mormorare e senza esitare,</p>
<p class="C2 V15">per essere irreprensibili e puri, figli di Dio innocenti in mezzo a una generazione malvagia e perversa. In mezzo a loro voi risplendete come astri nel mondo,</p>
<p class="C2 V16">tenendo salda la parola di vita. Così nel giorno di Cristo io potrò vantarmi di non aver corso invano, né invano aver faticato.</p>
<p class="C2 V17">Ma, anche se io devo essere versato sul sacrificio e sull’offerta della vostra fede, sono contento e ne godo con tutti voi.</p>
<p class="C2 V18">Allo stesso modo anche voi godetene e rallegratevi con me.</p>
<p class="C2 V19">Spero nel Signore Gesù di mandarvi presto Timòteo, per essere anch’io confortato nel ricevere vostre notizie.</p>
<p class="C2 V20">Infatti, non ho nessuno che condivida come lui i miei sentimenti e prenda sinceramente a cuore ciò che vi riguarda:</p>
<p class="C2 V21">tutti in realtà cercano i propri interessi, non quelli di Gesù Cristo.</p>
<p class="C2 V22">Voi conoscete la buona prova da lui data, poiché ha servito il Vangelo insieme con me, come un figlio con il padre.</p>
<p class="C2 V23">Spero quindi di mandarvelo presto, appena avrò visto chiaro nella mia situazione.</p>
<p class="C2 V24">Ma ho la convinzione nel Signore che presto verrò anch’io di persona.</p>
<p class="C2 V25">Ho creduto necessario mandarvi Epafrodìto, fratello mio, mio compagno di lavoro e di lotta e vostro inviato per aiutarmi nelle mie necessità.</p>
<p class="C2 V26">Aveva grande desiderio di rivedere voi tutti e si preoccupava perché eravate a conoscenza della sua malattia.</p>
<p class="C2 V27">È stato grave, infatti, e vicino alla morte. Ma Dio ha avuto misericordia di lui, e non di lui solo ma anche di me, perché non avessi dolore su dolore.</p>
<p class="C2 V28">Lo mando quindi con tanta premura, perché vi rallegriate al vederlo di nuovo e io non sia più preoccupato.</p>
<p class="C2 V29">Accoglietelo dunque nel Signore con piena gioia e abbiate grande stima verso persone come lui,</p>
<p class="C2 V30">perché ha sfiorato la morte per la causa di Cristo, rischiando la vita, per supplire a ciò che mancava al vostro servizio verso di me. </p>
<p class="C3 V1">Per il resto, fratelli miei, siate lieti nel Signore. Scrivere a voi le stesse cose, a me non pesa e a voi dà sicurezza.</p>
<p class="C3 V2">Guardatevi dai cani, guardatevi dai cattivi operai, guardatevi da quelli che si fanno mutilare!</p>
<p class="C3 V3">I veri circoncisi siamo noi, che celebriamo il culto mossi dallo Spirito di Dio e ci vantiamo in Cristo Gesù senza porre fiducia nella carne,</p>
<p class="C3 V4">sebbene anche in essa io possa confidare. Se qualcuno ritiene di poter avere fiducia nella carne, io più di lui:</p>
<p class="C3 V5">circonciso all’età di otto giorni, della stirpe d’Israele, della tribù di Beniamino, Ebreo figlio di Ebrei; quanto alla Legge, fariseo;</p>
<p class="C3 V6">quanto allo zelo, persecutore della Chiesa; quanto alla giustizia che deriva dall’osservanza della Legge, irreprensibile.</p>
<p class="C3 V7">Ma queste cose, che per me erano guadagni, io le ho considerate una perdita a motivo di Cristo.</p>
<p class="C3 V8">Anzi, ritengo che tutto sia una perdita a motivo della sublimità della conoscenza di Cristo Gesù, mio Signore. Per lui ho lasciato perdere tutte queste cose e le considero spazzatura, per guadagnare Cristo</p>
<p class="C3 V9">ed essere trovato in lui, avendo come mia giustizia non quella derivante dalla Legge, ma quella che viene dalla fede in Cristo, la giustizia che viene da Dio, basata sulla fede:</p>
<p class="C3 V10">perché io possa conoscere lui, la potenza della sua risurrezione, la comunione alle sue sofferenze, facendomi conforme alla sua morte,</p>
<p class="C3 V11">nella speranza di giungere alla risurrezione dai morti.</p>
<p class="C3 V12">Non ho certo raggiunto la mèta, non sono arrivato alla perfezione; ma mi sforzo di correre per conquistarla, perché anch’io sono stato conquistato da Cristo Gesù.</p>
<p class="C3 V13">Fratelli, io non ritengo ancora di averla conquistata. So soltanto questo: dimenticando ciò che mi sta alle spalle e proteso verso ciò che mi sta di fronte,</p>
<p class="C3 V14">corro verso la mèta, al premio che Dio ci chiama a ricevere lassù, in Cristo Gesù.</p>
<p class="C3 V15">Tutti noi, che siamo perfetti, dobbiamo avere questi sentimenti; se in qualche cosa pensate diversamente, Dio vi illuminerà anche su questo.</p>
<p class="C3 V16">Intanto, dal punto a cui siamo arrivati, insieme procediamo.</p>
<p class="C3 V17">Fratelli, fatevi insieme miei imitatori e guardate quelli che si comportano secondo l’esempio che avete in noi.</p>
<p class="C3 V18">Perché molti – ve l’ho già detto più volte e ora, con le lacrime agli occhi, ve lo ripeto – si comportano da nemici della croce di Cristo.</p>
<p class="C3 V19">La loro sorte finale sarà la perdizione, il ventre è il loro dio. Si vantano di ciò di cui dovrebbero vergognarsi e non pensano che alle cose della terra.</p>
<p class="C3 V20">La nostra cittadinanza infatti è nei cieli e di là aspettiamo come salvatore il Signore Gesù Cristo,</p>
<p class="C3 V21">il quale trasfigurerà il nostro misero corpo per conformarlo al suo corpo glorioso, in virtù del potere che egli ha di sottomettere a sé tutte le cose. </p>
<p class="C4 V1">Perciò, fratelli miei carissimi e tanto desiderati, mia gioia e mia corona, rimanete in questo modo saldi nel Signore, carissimi!</p>
<p class="C4 V2">Esorto Evòdia ed esorto anche Sìntiche ad andare d’accordo nel Signore.</p>
<p class="C4 V3">E prego anche te, mio fedele cooperatore, di aiutarle, perché hanno combattuto per il Vangelo insieme con me, con Clemente e con altri miei collaboratori, i cui nomi sono nel libro della vita.</p>
<p class="C4 V4">Siate sempre lieti nel Signore, ve lo ripeto: siate lieti.</p>
<p class="C4 V5">La vostra amabilità sia nota a tutti. Il Signore è vicino!</p>
<p class="C4 V6">Non angustiatevi per nulla, ma in ogni circostanza fate presenti a Dio le vostre richieste con preghiere, suppliche e ringraziamenti.</p>
<p class="C4 V7">E la pace di Dio, che supera ogni intelligenza, custodirà i vostri cuori e le vostre menti in Cristo Gesù.</p>
<p class="C4 V8">In conclusione, fratelli, quello che è vero, quello che è nobile, quello che è giusto, quello che è puro, quello che è amabile, quello che è onorato, ciò che è virtù e ciò che merita lode, questo sia oggetto dei vostri pensieri.</p>
<p class="C4 V9">Le cose che avete imparato, ricevuto, ascoltato e veduto in me, mettetele in pratica. E il Dio della pace sarà con voi!</p>
<p class="C4 V10">Ho provato grande gioia nel Signore perché finalmente avete fatto rifiorire la vostra premura nei miei riguardi: l’avevate anche prima, ma non ne avete avuto l’occasione.</p>
<p class="C4 V11">Non dico questo per bisogno, perché ho imparato a bastare a me stesso in ogni occasione.</p>
<p class="C4 V12">So vivere nella povertà come so vivere nell’abbondanza; sono allenato a tutto e per tutto, alla sazietà e alla fame, all’abbondanza e all’indigenza.</p>
<p class="C4 V13">Tutto posso in colui che mi dà la forza.</p>
<p class="C4 V14">Avete fatto bene tuttavia a prendere parte alle mie tribolazioni.</p>
<p class="C4 V15">Lo sapete anche voi, Filippesi, che all’inizio della predicazione del Vangelo, quando partii dalla Macedonia, nessuna Chiesa mi aprì un conto di dare e avere, se non voi soli;</p>
<p class="C4 V16">e anche a Tessalònica mi avete inviato per due volte il necessario.</p>
<p class="C4 V17">Non è però il vostro dono che io cerco, ma il frutto che va in abbondanza sul vostro conto.</p>
<p class="C4 V18">Ho il necessario e anche il superfluo; sono ricolmo dei vostri doni ricevuti da Epafrodìto, che sono un piacevole profumo, un sacrificio gradito, che piace a Dio.</p>
<p class="C4 V19">Il mio Dio, a sua volta, colmerà ogni vostro bisogno secondo la sua ricchezza con magnificenza, in Cristo Gesù.</p>
<p class="C4 V20">Al Dio e Padre nostro sia gloria nei secoli dei secoli. Amen.</p>
<p class="C4 V21">Salutate ciascuno dei santi in Cristo Gesù.</p>
<p class="C4 V22">Vi salutano i fratelli che sono con me. Vi salutano tutti i santi, soprattutto quelli della casa di Cesare.</p>
<p class="C4 V23">La grazia del Signore Gesù Cristo sia con il vostro spirito.   </p>
</div>
</div>
<div class="edizione CEI1974">
<div class="libro Fil">
<p class="CCAPITOLO VVERSO">TESTO</p>
<p class="C1 V1">Paolo e Timoteo, servi di Cristo Gesù, a tutti i santi in Cristo Gesù che sono a Filippi, con i vescovi e i diaconi.</p>
<p class="C1 V2">Grazia a voi e pace da Dio, Padre nostro, e dal Signore Gesù Cristo.</p>
<p class="C1 V3">Ringrazio il mio Dio ogni volta ch'io mi ricordo di voi,</p>
<p class="C1 V4">pregando sempre con gioia per voi in ogni mia preghiera,</p>
<p class="C1 V5">a motivo della vostra cooperazione alla diffusione del vangelo dal primo giorno fino al presente,</p>
<p class="C1 V6">e sono persuaso che colui che ha iniziato in voi quest'opera buona, la porterà a compimento fino al giorno di Cristo Gesù.</p>
<p class="C1 V7">È giusto, del resto, che io pensi questo di tutti voi, perché vi porto nel cuore, voi che siete tutti partecipi della grazia che mi è stata concessa sia nelle catene, sia nella difesa e nel consolidamento del vangelo.</p>
<p class="C1 V8">Infatti Dio mi è testimonio del profondo affetto che ho per tutti voi nell'amore di Cristo Gesù.</p>
<p class="C1 V9">E perciò prego che la vostra carità si arricchisca sempre più in conoscenza e in ogni genere di discernimento,</p>
<p class="C1 V10">perché possiate distinguere sempre il meglio ed essere integri e irreprensibili per il giorno di Cristo,</p>
<p class="C1 V11">ricolmi di quei frutti di giustizia che si ottengono per mezzo di Gesù Cristo, a gloria e lode di Dio.</p>
<p class="C1 V12">Desidero che sappiate, fratelli, che le mie vicende si sono volte piuttosto a vantaggio del vangelo,</p>
<p class="C1 V13">al punto che in tutto il pretorio e dovunque si sa che sono in catene per Cristo;</p>
<p class="C1 V14">in tal modo la maggior parte dei fratelli, incoraggiati nel Signore dalle mie catene, ardiscono annunziare la parola di Dio con maggior zelo e senza timore alcuno.</p>
<p class="C1 V15">Alcuni, è vero, predicano Cristo anche per invidia e spirito di contesa, ma altri con buoni sentimenti.</p>
<p class="C1 V16">Questi lo fanno per amore, sapendo che sono stato posto per la difesa del vangelo;</p>
<p class="C1 V17">quelli invece predicano Cristo con spirito di rivalità, con intenzioni non pure, pensando di aggiungere dolore alle mie catene.</p>
<p class="C1 V18">Ma questo che importa? Purché in ogni maniera, per ipocrisia o per sincerità, Cristo venga annunziato, io me ne rallegro e continuerò a rallegrarmene.</p>
<p class="C1 V19">So infatti che tutto questo servirà alla mia salvezza, grazie alla vostra preghiera e all'aiuto dello Spirito di Gesù Cristo,</p>
<p class="C1 V20">secondo la mia ardente attesa e speranza che in nulla rimarrò confuso; anzi nella piena fiducia che, come sempre, anche ora Cristo sarà glorificato nel mio corpo, sia che io viva sia che io muoia.</p>
<p class="C1 V21">Per me infatti il vivere è Cristo e il morire un guadagno.</p>
<p class="C1 V22">Ma se il vivere nel corpo significa lavorare con frutto, non so davvero che cosa debba scegliere.</p>
<p class="C1 V23">Sono messo alle strette infatti tra queste due cose: da una parte il desiderio di essere sciolto dal corpo per essere con Cristo, il che sarebbe assai meglio;</p>
<p class="C1 V24">d'altra parte, è più necessario per voi che io rimanga nella carne.</p>
<p class="C1 V25">Per conto mio, sono convinto che resterò e continuerò a essere d'aiuto a voi tutti, per il progresso e la gioia della vostra fede,</p>
<p class="C1 V26">perché il vostro vanto nei miei riguardi cresca sempre più in Cristo, con la mia nuova venuta tra voi.</p>
<p class="C1 V27">Soltanto però comportatevi da cittadini degni del vangelo, perché nel caso che io venga e vi veda o che di lontano senta parlare di voi, sappia che state saldi in un solo spirito e che combattete unanimi per la fede del vangelo,</p>
<p class="C1 V28">senza lasciarvi intimidire in nulla dagli avversari. Questo è per loro un presagio di perdizione, per voi invece di salvezza, e ciò da parte di Dio;</p>
<p class="C1 V29">perché a voi è stata concessa la grazia non solo di credere in Cristo; ma anche di soffrire per lui,</p>
<p class="C1 V30">sostenendo la stessa lotta che mi avete veduto sostenere e che ora sentite dire che io sostengo.</p>
<p class="C2 V1">Se c'è pertanto qualche consolazione in Cristo, se c'è conforto derivante dalla carità, se c'è qualche comunanza di spirito, se ci sono sentimenti di amore e di compassione,</p>
<p class="C2 V2">rendete piena la mia gioia con l'unione dei vostri spiriti, con la stessa carità, con i medesimi sentimenti.</p>
<p class="C2 V3">Non fate nulla per spirito di rivalità o per vanagloria, ma ciascuno di voi, con tutta umiltà, consideri gli altri superiori a se stesso,</p>
<p class="C2 V4">senza cercare il proprio interesse, ma anche quello degli altri.</p>
<p class="C2 V5">Abbiate in voi gli stessi sentimenti che furono in Cristo Gesù,</p>
<p class="C2 V6">il quale, pur essendo di natura divina, non considerò un tesoro geloso la sua uguaglianza con Dio;</p>
<p class="C2 V7">ma spogliò se stesso, assumendo la condizione di servo e divenendo simile agli uomini; apparso in forma umana,</p>
<p class="C2 V8">umiliò se stesso facendosi obbediente fino alla morte e alla morte di croce.</p>
<p class="C2 V9">Per questo Dio l'ha esaltato e gli ha dato il nome che è al di sopra di ogni altro nome;</p>
<p class="C2 V10">perché nel nome di Gesù ogni ginocchio si pieghi nei cieli, sulla terra e sotto terra;</p>
<p class="C2 V11">e ogni lingua proclami che Gesù Cristo è il Signore, a gloria di Dio Padre.</p>
<p class="C2 V12">Quindi, miei cari, obbedendo come sempre, non solo come quando ero presente, ma molto più ora che sono lontano, attendete alla vostra salvezza con timore e tremore.</p>
<p class="C2 V13">È Dio infatti che suscita in voi il volere e l'operare secondo i suoi benevoli disegni.</p>
<p class="C2 V14">Fate tutto senza mormorazioni e senza critiche,</p>
<p class="C2 V15">perché siate irreprensibili e semplici, figli di Dio immacolati in mezzo a una generazione perversa e degenere, nella quale dovete splendere come astri nel mondo,</p>
<p class="C2 V16">tenendo alta la parola di vita. Allora nel giorno di Cristo, io potrò vantarmi di non aver corso invano né invano faticato.</p>
<p class="C2 V17">E anche se il mio sangue deve essere versato in libagione sul sacrificio e sull'offerta della vostra fede, sono contento, e ne godo con tutti voi.</p>
<p class="C2 V18">Allo stesso modo anche voi godetene e rallegratevi con me.</p>
<p class="C2 V19">Ho speranza nel Signore Gesù di potervi presto inviare Timòteo, per essere anch'io confortato nel ricevere vostre notizie.</p>
<p class="C2 V20">Infatti, non ho nessuno d'animo uguale al suo e che sappia occuparsi così di cuore delle cose vostre,</p>
<p class="C2 V21">perché tutti cercano i propri interessi, non quelli di Gesù Cristo.</p>
<p class="C2 V22">Ma voi conoscete la buona prova da lui data, poiché ha servito il vangelo con me, come un figlio serve il padre.</p>
<p class="C2 V23">Spero quindi di mandarvelo presto, non appena avrò visto chiaro nella mia situazione.</p>
<p class="C2 V24">Ma ho la convinzione nel Signore che presto verrò anch'io di persona.</p>
<p class="C2 V25">Per il momento ho creduto necessario mandarvi Epafrodìto, questo nostro fratello che è anche mio compagno di lavoro e di lotta, vostro inviato per sovvenire alle mie necessità;</p>
<p class="C2 V26">lo mando perché aveva grande desiderio di rivedere voi tutti e si preoccupava perché eravate a conoscenza della sua malattia.</p>
<p class="C2 V27">È stato grave, infatti, e vicino alla morte. Ma Dio gli ha usato misericordia, e non a lui solo ma anche a me, perché non avessi dolore su dolore.</p>
<p class="C2 V28">L'ho mandato quindi con tanta premura perché vi rallegriate al vederlo di nuovo e io non sia più preoccupato.</p>
<p class="C2 V29">Accoglietelo dunque nel Signore con piena gioia e abbiate grande stima verso persone come lui;</p>
<p class="C2 V30">perché ha rasentato la morte per la causa di Cristo, rischiando la vita, per sostituirvi nel servizio presso di me.</p>
<p class="C3 V1">Per il resto, fratelli miei, state lieti nel Signore. A me non pesa e a voi è utile che vi scriva le stesse cose:</p>
<p class="C3 V2">guardatevi dai cani, guardatevi dai cattivi operai, guardatevi da quelli che si fanno circoncidere!</p>
<p class="C3 V3">Siamo infatti noi i veri circoncisi, noi che rendiamo il culto mossi dallo Spirito di Dio e ci gloriamo in Cristo Gesù, senza avere fiducia nella carne,</p>
<p class="C3 V4">sebbene io possa vantarmi anche nella carne. Se alcuno ritiene di poter confidare nella carne, io più di lui:</p>
<p class="C3 V5">circonciso l'ottavo giorno, della stirpe d'Israele, della tribù di Beniamino, ebreo da Ebrei, fariseo quanto alla legge;</p>
<p class="C3 V6">quanto a zelo, persecutore della Chiesa; irreprensibile quanto alla giustizia che deriva dall'osservanza della legge.</p>
<p class="C3 V7">Ma quello che poteva essere per me un guadagno, l'ho considerato una perdita a motivo di Cristo.</p>
<p class="C3 V8">Anzi, tutto ormai io reputo una perdita di fronte alla sublimità della conoscenza di Cristo Gesù, mio Signore, per il quale ho lasciato perdere tutte queste cose e le considero come spazzatura, al fine di guadagnare Cristo</p>
<p class="C3 V9">e di essere trovato in lui, non con una mia giustizia derivante dalla legge, ma con quella che deriva dalla fede in Cristo, cioè con la giustizia che deriva da Dio, basata sulla fede.</p>
<p class="C3 V10">E questo perché io possa conoscere lui, la potenza della sua risurrezione, la partecipazione alle sue sofferenze, diventandogli conforme nella morte,</p>
<p class="C3 V11">con la speranza di giungere alla risurrezione dai morti.</p>
<p class="C3 V12">Non però che io abbia già conquistato il premio o sia ormai arrivato alla perfezione; solo mi sforzo di correre per conquistarlo, perché anch'io sono stato conquistato da Gesù Cristo.</p>
<p class="C3 V13">Fratelli, io non ritengo ancora di esservi giunto, questo soltanto so: dimentico del passato e proteso verso il futuro,</p>
<p class="C3 V14">corro verso la mèta per arrivare al premio che Dio ci chiama a ricevere lassù, in Cristo Gesù.</p>
<p class="C3 V15">Quanti dunque siamo perfetti, dobbiamo avere questi sentimenti; se in qualche cosa pensate diversamente, Dio vi illuminerà anche su questo.</p>
<p class="C3 V16">Intanto, dal punto a cui siamo arrivati continuiamo ad avanzare sulla stessa linea.</p>
<p class="C3 V17">Fatevi miei imitatori, fratelli, e guardate a quelli che si comportano secondo l'esempio che avete in noi.</p>
<p class="C3 V18">Perché molti, ve l'ho già detto più volte e ora con le lacrime agli occhi ve lo ripeto, si comportano da nemici della croce di Cristo:</p>
<p class="C3 V19">la perdizione però sarà la loro fine, perché essi, che hanno come dio il loro ventre, si vantano di ciò di cui dovrebbero vergognarsi, tutti intenti alle cose della terra.</p>
<p class="C3 V20">La nostra patria invece è nei cieli e di là aspettiamo come salvatore il Signore Gesù Cristo,</p>
<p class="C3 V21">il quale trasfigurerà il nostro misero corpo per conformarlo al suo corpo glorioso, in virtù del potere che ha di sottomettere a sé tutte le cose.</p>
<p class="C4 V1">Perciò, fratelli miei carissimi e tanto desiderati, mia gioia e mia corona, rimanete saldi nel Signore così come avete imparato, carissimi!</p>
<p class="C4 V2">Esorto Evòdia ed esorto anche Sìntiche ad andare d'accordo nel Signore.</p>
<p class="C4 V3">E prego te pure, mio fedele collaboratore, di aiutarle, poiché hanno combattuto per il vangelo insieme con me, con Clemente e con gli altri miei collaboratori, i cui nomi sono nel libro della vita.</p>
<p class="C4 V4">Rallegratevi nel Signore, sempre; ve lo ripeto ancora, rallegratevi.</p>
<p class="C4 V5">La vostra affabilità sia nota a tutti gli uomini. Il Signore è vicino!</p>
<p class="C4 V6">Non angustiatevi per nulla, ma in ogni necessità esponete a Dio le vostre richieste, con preghiere, suppliche e ringraziamenti;</p>
<p class="C4 V7">e la pace di Dio, che sorpassa ogni intelligenza, custodirà i vostri cuori e i vostri pensieri in Cristo Gesù.</p>
<p class="C4 V8">In conclusione, fratelli, tutto quello che è vero, nobile, giusto, puro, amabile, onorato, quello che è virtù e merita lode, tutto questo sia oggetto dei vostri pensieri.</p>
<p class="C4 V9">Ciò che avete imparato, ricevuto, ascoltato e veduto in me, è quello che dovete fare. E il Dio della pace sarà con voi!</p>
<p class="C4 V10">Ho provato grande gioia nel Signore, perché finalmente avete fatto rifiorire i vostri sentimenti nei miei riguardi: in realtà li avevate anche prima, ma non ne avete avuta l'occasione.</p>
<p class="C4 V11">Non dico questo per bisogno, poiché ho imparato a bastare a me stesso in ogni occasione;</p>
<p class="C4 V12">ho imparato ad essere povero e ho imparato ad essere ricco; sono iniziato a tutto, in ogni maniera: alla sazietà e alla fame, all'abbondanza e all'indigenza.</p>
<p class="C4 V13">Tutto posso in colui che mi dà la forza.</p>
<p class="C4 V14">Avete fatto bene tuttavia a prendere parte alla mia tribolazione.</p>
<p class="C4 V15">Ben sapete proprio voi, Filippesi, che all'inizio della predicazione del vangelo, quando partii dalla Macedonia, nessuna Chiesa aprì con me un conto di dare o di avere, se non voi soli;</p>
<p class="C4 V16">ed anche a Tessalonica mi avete inviato per due volte il necessario.</p>
<p class="C4 V17">Non è però il vostro dono che io ricerco, ma il frutto che ridonda a vostro vantaggio.</p>
<p class="C4 V18">Adesso ho il necessario e anche il superfluo; sono ricolmo dei vostri doni ricevuti da Epafrodìto, che sono un profumo di soave odore, un sacrificio accetto e gradito a Dio.</p>
<p class="C4 V19">Il mio Dio, a sua volta, colmerà ogni vostro bisogno secondo la sua ricchezza con magnificenza in Cristo Gesù.</p>
<p class="C4 V20">Al Dio e Padre nostro sia gloria nei secoli dei secoli. Amen.</p>
<p class="C4 V21">Salutate ciascuno dei santi in Cristo Gesù.</p>
<p class="C4 V22">Vi salutano i fratelli che sono con me. Vi salutano tutti i santi, soprattutto quelli della casa di Cesare.</p>
<p class="C4 V23">La grazia del Signore Gesù Cristo sia con il vostro spirito.</p>
</div>
</div>
<div class="edizione DIODATI">
<div class="libro Fil">
<p class="CCAPITOLO VVERSO">TESTO</p>
<p class="C1 V1">Paolo e Timoteo, servi di Gesú Cristo, a tutti i santi in Cristo Gesú che sono a Filippi, con i vescovi e i diaconi:</p>
<p class="C1 V2">grazia a voi e pace a da Dio nostro Padre e dal Signore Gesú Cristo.</p>
<p class="C1 V3">Rendo grazie al mio Dio ogni volta che mi ricordo di voi,</p>
<p class="C1 V4">pregando sempre con gioia per voi tutti in ogni mia orazione,</p>
<p class="C1 V5">per la vostra collaborazione nell'evangelo dal primo giorno fino ad ora,</p>
<p class="C1 V6">essendo convinto di questo, che colui che ha cominciato un'opera buona in voi, la porterà a compimento fino al giorno di Cristo Gesú.</p>
<p class="C1 V7">Ed è giusto che io senta questo di voi tutti, perché vi ho nel cuore, voi che tanto nelle mie catene come nella difesa e conferma dell'evangelo, siete tutti partecipi con me della grazia.</p>
<p class="C1 V8">Dio infatti mi è testimone, come io vi ami tutti con affetto sviscerato in Gesú Cristo.</p>
<p class="C1 V9">E per questo prego che il vostro amore abbondi sempre di piú in conoscenza e in ogni discernimento,</p>
<p class="C1 V10">affinché discerniate le cose eccellenti e possiate essere puri e senza macchia per il giorno di Cristo</p>
<p class="C1 V11">ripieni di frutti di giustizia che si hanno per mezzo di Gesú Cristo, alla gloria e lode di Dio.</p>
<p class="C1 V12">Ora, fratelli, voglio che sappiate che le cose che mi sono accadute sono risultate ad un piú grande avanzamento dell'evangelo,</p>
<p class="C1 V13">tanto che è noto a tutto il pretorio e a tutti gli altri che io sono in catene per Cristo;</p>
<p class="C1 V14">e la maggior parte dei fratelli nel Signore, incoraggiati dalle mie catene, hanno preso maggiore ardire nel proclamare la parola di Dio senza paura.</p>
<p class="C1 V15">Alcuni invero predicano Cristo anche per invidia e contesa, ma vi sono anche altri che lo predicano di buon animo.</p>
<p class="C1 V16">Quelli certo annunziano Cristo per contesa, non puramente, pensando di aggiungere afflizione alle mie catene,</p>
<p class="C1 V17">ma questi lo fanno per amore, sapendo che sono stabilito alla difesa dell'evangelo.</p>
<p class="C1 V18">Che importa? Comunque sia, o per pretesto o sinceramente, Cristo è annunziato; e di questo mi rallegro, anzi me ne rallegrerò anche per l'avvenire.</p>
<p class="C1 V19">So infatti che questo riuscirà a mia salvezza, mediante la vostra preghiera e l'aiuto dello Spirito di Gesú Cristo,</p>
<p class="C1 V20">secondo la mia fervida attesa e speranza, che non sarò svergognato in cosa alcuna, ma che con ogni franchezza, ora come sempre, Cristo sarà magnificato nel mio corpo, o per vita o per morte.</p>
<p class="C1 V21">Per me infatti il vivere è Cristo, e il morire guadagno.</p>
<p class="C1 V22">Ma non so se il vivere nella carne sia per me un lavoro fruttuoso, né posso dire che cosa dovrei scegliere,</p>
<p class="C1 V23">perché sono stretto da due lati: avendo il desiderio di partire a da questa tenda e di essere con Cristo, il che mi sarebbe di gran lunga migliore,</p>
<p class="C1 V24">ma il rimanere nella carne è piú necessario per voi.</p>
<p class="C1 V25">Questo so sicuramente, che rimarrò e dimorerò presso di voi tutti per il vostro avanzamento e per la gioia della vostra fede,</p>
<p class="C1 V26">affinché il vostro vanto per me abbondi in Cristo Gesú, per la mia presenza di nuovo tra voi.</p>
<p class="C1 V27">Soltanto, comportatevi in modo degno dell'evangelo di Cristo, affinché, sia che venga e vi veda, o che sia assente, oda nei vostri riguardi che state fermi in uno stesso spirito, combattendo insieme con un medesimo animo per la fede dell'evangelo,</p>
<p class="C1 V28">senza lasciarvi spaventare in alcuna cosa dagli avversari; questo è per loro una prova di perdizione, ma di salvezza per voi, e ciò da parte di Dio.</p>
<p class="C1 V29">Poiché a voi è stata data la grazia per amore di Cristo, non solo di credere in lui, ma anche di soffrire per lui,</p>
<p class="C1 V30">avendo lo stesso combattimento che avete visto in me, e ora udite essere in me.</p>
<p class="C2 V1">Se dunque vi è qualche consolazione in Cristo, qualche conforto d'amore, qualche comunione di Spirito, qualche tenerezza e compassione,</p>
<p class="C2 V2">rendete perfetta la mia gioia, avendo uno stesso modo di pensare, uno stesso amore, un solo accordo e una sola mente</p>
<p class="C2 V3">non facendo nulla per rivalità o vanagloria, ma con umiltà, ciascuno di voi stimando gli altri piú di se stesso.</p>
<p class="C2 V4">Non cerchi ciascuno unicamente il proprio interesse, ma anche quello degli altri.</p>
<p class="C2 V5">Abbiate in voi lo stesso sentimento che già è stato in Cristo Gesú,</p>
<p class="C2 V6">il quale, essendo in forma di Dio, non considerò qualcosa a cui aggrapparsi tenacemente l'essere uguale a Dio,</p>
<p class="C2 V7">ma svuotò se stesso, prendendo la forma di servo, divenendo simile agli uomini;</p>
<p class="C2 V8">e, trovato nell'esteriore simile ad un uomo, abbassò se stesso, divenendo ubbidiente fino alla morte e alla morte di croce.</p>
<p class="C2 V9">Perciò anche Dio lo ha sovranamente innalzato e gli ha dato un nome che è al di sopra di ogni nome,</p>
<p class="C2 V10">affinché nel nome di Gesú si pieghi ogni ginocchio delle creature (o cose) celesti, terrestri e sotterranee,</p>
<p class="C2 V11">e ogni lingua confessi che Gesú Cristo è il Signore, alla gloria di Dio Padre.</p>
<p class="C2 V12">Perciò, miei cari, come mi avete sempre ubbidito non solo quando ero presente, ma molto piú ora che sono assente, compite la vostra salvezza con timore e tremore,</p>
<p class="C2 V13">poiché Dio è colui che opera in voi il volere e l'operare, per il suo beneplacito.</p>
<p class="C2 V14">Fate ogni cosa senza mormorare e senza dispute,</p>
<p class="C2 V15">affinché siate irreprensibili e integri, figli di Dio senza biasimo in mezzo ad una generazione ingiusta e perversa, fra la quale risplendete come luminari nel mondo, tenendo alta la parola della vita,</p>
<p class="C2 V16">affinché nel giorno di Cristo abbia di che gloriarmi, per non aver corso invano né invano faticato.</p>
<p class="C2 V17">Ma anche se sono versato in sacrificio e servizio della vostra fede, ne gioisco e ne godo con tutti voi.</p>
<p class="C2 V18">Similmente gioitene anche voi e rallegratevi con me.</p>
<p class="C2 V19">Ora spero nel Signore Gesú di mandarvi presto Timoteo, affinché anch'io sia incoraggiato nel conoscere le vostre condizioni,</p>
<p class="C2 V20">perché non ho alcuno d'animo uguale al suo e che abbia sinceramente cura delle vostre cose.</p>
<p class="C2 V21">Tutti infatti cercano i loro propri interessi e non le cose di Cristo Gesú.</p>
<p class="C2 V22">Ma voi conoscete la sua prova come ha servito con me nell'evangelo, come un figlio serve al padre.</p>
<p class="C2 V23">Spero dunque di mandarvelo non appena avrò sistemato completamente le mie cose.</p>
<p class="C2 V24">Ora ho fiducia nel Signore che io pure verrò presto.</p>
<p class="C2 V25">Tuttavia ho ritenuto necessario di mandarvi Epafrodito, mio fratello, compagno d'opera e di lotta, vostro apostolo e ministro dei miei bisogni</p>
<p class="C2 V26">poiché egli desiderava molto vedervi tutti, ed era angosciato perché avevate udito che era stato ammalato.</p>
<p class="C2 V27">Difatti egli è stato malato e molto vicino alla morte, ma Dio ha avuto pietà di lui, e non solo di lui ma anche di me, perché non avessi tristezza su tristezza.</p>
<p class="C2 V28">Ve l'ho mandato perciò con tanta premura perché, vedendolo, di nuovo vi possiate rallegrare ed io stesso sia meno contristato.</p>
<p class="C2 V29">Accoglietelo dunque nel Signore con grande gioia e abbiate stima di persone come lui,</p>
<p class="C2 V30">perché per l'opera di Cristo egli è stato molto vicino alla morte, avendo esposto a rischio la propria vita, per supplire ai servizi che voi non potevate prestarmi.</p>
<p class="C3 V1">Per il resto, fratelli miei, rallegratevi nel Signore; per me certo non è gravoso scrivervi le stesse cose, e per voi è una salvaguardia.</p>
<p class="C3 V2">Guardatevi dai cani, guardatevi dai cattivi operai, guardatevi da quelli che si fanno mutilare.</p>
<p class="C3 V3">I veri circoncisi infatti siamo noi che serviamo Dio nello Spirito e ci gloriamo in Cristo Gesú senza confidarci nella carne,</p>
<p class="C3 V4">benché io avessi di che confidare anche nella carne; se qualcuno pensa di avere di che confidare, io ne ho molto di piu:</p>
<p class="C3 V5">sono stato circonciso l'ottavo giorno, sono della nazione d'Israele, della tribú di Beniamino, Ebreo di Ebrei quanto alla legge, fariseo,</p>
<p class="C3 V6">quanto allo zelo, persecutore della chiesa; quanto alla giustizia che è nella legge, irreprensibile,</p>
<p class="C3 V7">Ma le cose che mi erano guadagno, le ho ritenute una perdita per Cristo.</p>
<p class="C3 V8">Anzi, ritengo anche tutte queste cose essere una perdita di fronte all'eccellenza della conoscenza di Cristo Gesú mio Signore, per il quale ho perso tutte queste cose e le ritengo come tanta spazzatura per guadagnare Cristo,</p>
<p class="C3 V9">e per essere trovato in lui, avendo non già la mia giustizia che deriva dalla legge, ma quella che deriva dalla fede di Cristo: giustizia che proviene da Dio mediante la fede,</p>
<p class="C3 V10">per conoscere lui, Cristo la potenza della sua risurrezione e la comunione delle sue sofferenze, essendo reso conforme alla sua morte,</p>
<p class="C3 V11">se in qualche modo possa giungere alla risurrezione dai morti.</p>
<p class="C3 V12">Non che io abbia già ottenuto il premio, o sia già arrivato al compimento, ma proseguo per poter afferrare il premio, poiché anch'io sono stato afferrato da Gesú Cristo.</p>
<p class="C3 V13">Fratelli, non ritengo di avere già ottenuto il premio, ma faccio una cosa: dimenticando le cose che stanno dietro e protendendomi verso le cose che stanno davanti,</p>
<p class="C3 V14">proseguo il corso verso la méta verso il premio della suprema vocazione di Dio in Cristo Gesú.</p>
<p class="C3 V15">Quanti siamo perfetti, abbiamo dunque questi pensieri; e se voi pensate altrimenti in qualche cosa, Dio vi rivelerà anche questo.</p>
<p class="C3 V16">Ma al punto in cui siamo arrivati, camminiamo secondo la stessa regola di condotta in pieno accordo.</p>
<p class="C3 V17">Siate miei imitatori, fratelli, e considerate coloro che camminano cosí, secondo l'esempio che avete in noi.</p>
<p class="C3 V18">Poiché molti, dei quali vi ho spesse volte parlato, e anche al presente ve lo dico piangendo, camminano da nemici della croce di Cristo,</p>
<p class="C3 V19">la cui fine è la perdizione, il cui dio è il ventre e la cui gloria è a loro vergogna; essi hanno la mente rivolta alle cose della terra.</p>
<p class="C3 V20">La nostra cittadinanza infatti è nei cieli, da dove aspettiamo pure il Salvatore, il Signor Gesú Cristo,</p>
<p class="C3 V21">il quale trasformerà il nostro umile corpo, affinché sia reso conforme al suo corpo glorioso, secondo la sua potenza che lo mette in grado di sottoporre a sé tutte le cose.</p>
<p class="C4 V1">Perciò, fratelli miei cari e desideratissimi, gioia e corona mia, state fermi in questa maniera nel Signore, o carissimi.</p>
<p class="C4 V2">Esorto Evodia ed esorto ugualmente Sintiche ad avere una sola mente nel Signore.</p>
<p class="C4 V3">Prego anche te, vero compagno, sovvieni a queste donne, le quali hanno combattuto con me nell'evangelo, insieme con Clemente e gli altri miei compagni d'opera, i cui nomi sono nel libro della vita.</p>
<p class="C4 V4">Rallegratevi del continuo nel Signore lo ripeto ancora: Rallegratevi.</p>
<p class="C4 V5">La vostra mansuetudine sia nota a tutti gli uomini; il Signore è vicino.</p>
<p class="C4 V6">Non siate in ansietà per cosa alcuna, ma in ogni cosa le vostre richieste siano rese note a Dio mediante preghiera e supplica, con ringraziamento.</p>
<p class="C4 V7">E la pace di Dio, che sopravanza ogni intelligenza, custodirà i vostri cuori e le vostre menti in Cristo Gesú.</p>
<p class="C4 V8">Quanto al rimanente, fratelli, tutte le cose che sono veraci, tutte le cose che sono oneste, tutte le cose che sono giuste, tutte le cose che sono pure, tutte le cose che sono amabili, tutte le cose che sono di buona fama, se vi è qualche virtú e se vi è qualche lode, pensate a queste cose.</p>
<p class="C4 V9">Quelle cose che avete imparato, ricevuto e udito da me e veduto in me, fatele, e il Dio della pace sarà con voi.</p>
<p class="C4 V10">Or mi sono grandemente rallegrato nel Signore, perché finalmente le vostre cure per me si sono ravvivate; in realtà già ci pensavate, ma ve ne mancava l'opportunità.</p>
<p class="C4 V11">Non lo dico perché sia nel bisogno, poiché ho imparato ad essere contento nello stato in cui mi trovo.</p>
<p class="C4 V12">So essere abbassato, come anche vivere nell'abbondanza; in tutto e per tutto ho imparato ad essere sazio e ad aver fame, ad abbondare e a soffrire penuria.</p>
<p class="C4 V13">Io posso ogni cosa in Cristo che mi fortifica.</p>
<p class="C4 V14">Tuttavia avete fatto bene a prendere parte alla mia afflizione.</p>
<p class="C4 V15">Or sapete anche voi, Filippesi, che all'inizio della predicazione dell'evangelo, quando partii dalla Macedonia, nessuna chiesa mi fece parte di alcuna cosa, per quanto al dare e al ricevere, se non voi soli</p>
<p class="C4 V16">poiché anche a Tessalonica mi avete mandato, non solo una volta ma due, di che provvedere al mio bisogno.</p>
<p class="C4 V17">Non già che io ricerchi i doni, ricerco invece il frutto che abbondi a vostro favore.</p>
<p class="C4 V18">Adesso ho ricevuto tutto ed abbondo, sono ricolmo, avendo ricevuto da Epafrodito ciò che mi è stato mandato da voi, che è un profumo di odor soave, un sacrificio accettevole, piacevole a Dio.</p>
<p class="C4 V19">Ora il mio Dio supplirà ad ogni vostro bisogno secondo le sue ricchezze in gloria, in Cristo Gesú.</p>
<p class="C4 V20">Ora al mio Dio e Padre nostro sia la gloria nei secoli dei secoli. Amen.</p>
<p class="C4 V21">Salutate tutti i santi in Cristo Gesú.</p>
<p class="C4 V22">I fratelli che sono con me vi salutano, tutti i santi vi salutano, e soprattutto quelli della casa di Cesare.</p>
<p class="C4 V23">La grazia del Signor nostro Gesú Cristo sia con tutti voi. Amen.</p>
<p class="C1 V1">Paolo, prigioniero di Gesú Cristo e il fratello Timoteo, a Filemone, il nostro amato fratello e compagno d'opera,</p>
<p class="C1 V2">alla cara Apfia, ad Archippo, nostro compagno d'armi, e alla chiesa che è in casa tua:</p>
<p class="C1 V3">grazia a voi e pace da Dio nostro Padre e dal Signor Gesú Cristo.</p>
<p class="C1 V4">lo rendo grazie al mio a Dio, ricordandomi sempre di te nelle mie preghiere,</p>
<p class="C1 V5">sentendo parlare del tuo amore e della fede che hai verso il Signore Gesú e verso tutti i santi,</p>
<p class="C1 V6">affinché la comunione della tua fede sia efficace, nel riconoscimento di tutto il bene che è in voi, a motivo di Cristo Gesú.</p>
<p class="C1 V7">Noi infatti abbiamo provato una grande gioia e consolazione a motivo del tuo amore, poiché per mezzo tuo, fratello, i cuori dei santi sono stati ricreati.</p>
<p class="C1 V8">Perciò, benché io abbia molta libertà in Cristo di comandarti ciò che è opportuno fare,</p>
<p class="C1 V9">preferisco pregarti per amore, cosí come io sono, Paolo, vecchio ed ora anche prigioniero di Gesú Cristo;</p>
<p class="C1 V10">ti prego per il mio figlio Onesimo che ho generato nelle mie catene,</p>
<p class="C1 V11">il quale un tempo ti è stato inutile ma che ora è utile a te e a me.</p>
<p class="C1 V12">Te l'ho rimandato; or tu accoglilo, come se ricevessi il mio stesso cuore.</p>
<p class="C1 V13">Avrei voluto trattenerlo presso di me, perché mi servisse al tuo posto nelle catene che porto a motivo dell'evangelo;</p>
<p class="C1 V14">ma non ho voluto far nulla senza il tuo parere, affinché il bene che farai non venga da costrizione, ma da spontanea volontà.</p>
<p class="C1 V15">Infatti, forse per questo motivo egli è stato separato da te per breve tempo, perché tu lo riavessi per sempre,</p>
<p class="C1 V16">non piú però come schiavo, ma molto piú che schiavo, come un fratello a me carissimo, ma ora molto piú a te, tanto nella carne che nel Signore.</p>
<p class="C1 V17">Se dunque mi ritieni come socio, accoglilo come me stesso.</p>
<p class="C1 V18">E se ti ha fatto qualche torto, o ti deve qualcosa, addebitalo a me.</p>
<p class="C1 V19">Io, Paolo, ho scritto questo di mia propria mano. Pagherò io stesso; per non dirti che mi sei debitore perfino di te stesso.</p>
<p class="C1 V20">Sí, fratello, possa io avere questo favore nel Signore; ricrea il mio cuore nel Signore.</p>
<p class="C1 V21">Ti ho scritto fiducioso nella tua ubbidienza, sapendo che tu farai anche piú di ciò che dico.</p>
<p class="C1 V22">Nel medesimo tempo preparami anche un alloggio, perché spero, grazie alle vostre preghiere, di esservi ridato.</p>
<p class="C1 V23">Epafra, prigioniero con me in Cristo Gesú,</p>
<p class="C1 V24">Marco, Aristarco, Dema e Luca miei compagni d'opera, ti salutano.</p>
<p class="C1 V25">La grazia del Signor nostro Gesú Cristo sia con il vostro spirito. Amen.</p>
</div>
</div>
<div class="edizione RIVEDUTA">
<div class="libro Fil">
<p class="CCAPITOLO VVERSO">TESTO</p>
<p class="C1 V1">Paolo e Timoteo, servi di Cristo Gesù, a tutti i santi in Cristo Gesù che sono in Filippi, con i vescovi e con i diaconi,</p>
<p class="C1 V2">grazia a voi e pace da Dio nostro Padre e dal Signore Gesù Cristo.</p>
<p class="C1 V3">Io ringrazio il mio Dio di tutto il ricordo che ho di voi;</p>
<p class="C1 V4">e sempre, in ogni mia preghiera per tutti voi, prego con gioia</p>
<p class="C1 V5">a motivo della vostra partecipazione al vangelo, dal primo giorno fino a ora.</p>
<p class="C1 V6">E ho questa fiducia: che colui che ha cominciato in voi un'opera buona, la condurrà a compimento fino al giorno di Cristo Gesù.</p>
<p class="C1 V7">Ed è giusto che io senta così di tutti voi, perché io vi ho nel cuore, voi tutti che, tanto nelle mie catene quanto nella difesa e nella conferma del vangelo, siete partecipi con me della grazia.</p>
<p class="C1 V8">Infatti Dio mi è testimone come io vi ami tutti con affetto profondo in Cristo Gesù.</p>
<p class="C1 V9">E prego che il vostro amore abbondi sempre più in conoscenza e in ogni discernimento,</p>
<p class="C1 V10">perché possiate apprezzare le cose migliori, affinché siate limpidi e irreprensibili per il giorno di Cristo,</p>
<p class="C1 V11">ricolmi di frutti di giustizia che si hanno per mezzo di Gesù Cristo, a gloria e lode di Dio.</p>
<p class="C1 V12">Desidero che voi sappiate, fratelli, che quanto mi è accaduto ha piuttosto contribuito al progresso del vangelo;</p>
<p class="C1 V13">al punto che a tutti quelli del pretorio e a tutti gli altri è divenuto noto che sono in catene per Cristo;</p>
<p class="C1 V14">e la maggioranza dei fratelli nel Signore, incoraggiati dalle mie catene, hanno avuto più ardire nell'annunciare senza paura la parola di Dio.</p>
<p class="C1 V15">Vero è che alcuni predicano Cristo anche per invidia e per rivalità; ma ce ne sono anche altri che lo predicano di buon animo.</p>
<p class="C1 V16">Questi lo fanno per amore, sapendo che sono incaricato della difesa del vangelo;</p>
<p class="C1 V17">ma quelli annunziano Cristo con spirito di rivalità, non sinceramente, pensando di provocarmi qualche afflizione nelle mie catene.</p>
<p class="C1 V18">Che importa? Comunque sia, con ipocrisia o con sincerità, Cristo è annunziato; di questo mi rallegro, e mi rallegrerò ancora;</p>
<p class="C1 V19">so infatti che ciò tornerà a mia salvezza, mediante le vostre suppliche e l'assistenza dello Spirito di Gesù Cristo,</p>
<p class="C1 V20">secondo la mia viva attesa e la mia speranza di non aver da vergognarmi di nulla; ma che con ogni franchezza, ora come sempre, Cristo sarà glorificato nel mio corpo, sia con la vita, sia con la morte.</p>
<p class="C1 V21">Infatti per me il vivere è Cristo e il morire guadagno.</p>
<p class="C1 V22">Ma se il vivere nella carne porta frutto all'opera mia, non saprei che cosa preferire.</p>
<p class="C1 V23">Sono stretto da due lati: da una parte ho il desiderio di partire e di essere con Cristo, perché è molto meglio;</p>
<p class="C1 V24">ma, dall'altra, il mio rimanere nel corpo è più necessario per voi.</p>
<p class="C1 V25">Ho questa ferma fiducia: che rimarrò e starò con tutti voi per il vostro progresso e per la vostra gioia nella fede,</p>
<p class="C1 V26">affinché, a motivo del mio ritorno in mezzo a voi, abbondi il vostro vanto in Cristo Gesù.</p>
<p class="C1 V27">Soltanto, comportatevi in modo degno del vangelo di Cristo, affinché, sia che io venga a vedervi sia che io resti lontano, senta dire di voi che state fermi in uno stesso spirito, combattendo insieme con un medesimo animo per la fede del vangelo,</p>
<p class="C1 V28">per nulla spaventati dagli avversari. Questo per loro è una prova evidente di perdizione; ma per voi di salvezza; e ciò da parte di Dio.</p>
<p class="C1 V29">Perché vi è stata concessa la grazia, rispetto a Cristo, non soltanto di credere in Lui, ma anche di soffrire per lui,</p>
<p class="C1 V30">sostenendo voi pure la stessa lotta che mi avete veduto sostenere e nella quale ora sentite dire che io mi trovo.</p>
<p class="C2 V1">Se dunque v'è qualche incoraggiamento in Cristo, se vi è qualche conforto d'amore, se vi è qualche comunione di Spirito, se vi è qualche tenerezza di affetto e qualche compassione,</p>
<p class="C2 V2">rendete perfetta la mia gioia, avendo un medesimo pensare, un medesimo amore, essendo di un animo solo e di un unico sentimento.</p>
<p class="C2 V3">Non fate nulla per spirito di parte o per vanagloria, ma ciascuno, con umiltà, stimi gli altri superiori a sé stesso,</p>
<p class="C2 V4">cercando ciascuno non il proprio interesse, ma anche quello degli altri.</p>
<p class="C2 V5">Abbiate in voi lo stesso sentimento che è stato anche in Cristo Gesù,</p>
<p class="C2 V6">il quale, pur essendo in forma di Dio, non considerò l'essere uguale a Dio qualcosa a cui aggrapparsi gelosamente,</p>
<p class="C2 V7">ma spogliò sé stesso, prendendo forma di servo, divenendo simile agli uomini;</p>
<p class="C2 V8">trovato esteriormente come un uomo, umiliò sé stesso, facendosi ubbidiente fino alla morte, e alla morte di croce.</p>
<p class="C2 V9">Perciò Dio lo ha sovranamente innalzato e gli ha dato il nome che è al di sopra di ogni nome,</p>
<p class="C2 V10">affinché nel nome di Gesù si pieghi ogni ginocchio nei cieli, sulla terra, e sotto terra,</p>
<p class="C2 V11">e ogni lingua confessi che Gesù Cristo è il Signore, alla gloria di Dio Padre.</p>
<p class="C2 V12">Così, miei cari, voi che foste sempre ubbidienti, non solo come quand'ero presente, ma molto più adesso che sono assente, adoperatevi al compimento della vostra salvezza con timore e tremore;</p>
<p class="C2 V13">infatti è Dio che produce in voi il volere e l'agire, secondo il suo disegno benevolo.</p>
<p class="C2 V14">Fate ogni cosa senza mormorii e senza dispute,</p>
<p class="C2 V15">perché siate irreprensibili e integri, figli di Dio senza biasimo in mezzo a una generazione storta e perversa, nella quale risplendete come astri nel mondo,</p>
<p class="C2 V16">tenendo alta la parola di vita, in modo che nel giorno di Cristo io possa vantarmi di non aver corso invano, né invano faticato.</p>
<p class="C2 V17">Ma se anche vengo offerto in libazione sul sacrificio e sul servizio della vostra fede, ne gioisco e me ne rallegro con tutti voi;</p>
<p class="C2 V18">e nello stesso modo gioitene anche voi e rallegratevene con me.</p>
<p class="C2 V19">Ora spero nel Signore Gesù di mandarvi presto Timoteo per essere io pure incoraggiato nel ricevere vostre notizie.</p>
<p class="C2 V20">Infatti non ho nessuno di animo pari al suo che abbia sinceramente a cuore quel che vi concerne.</p>
<p class="C2 V21">Poiché tutti cercano i loro propri interessi, e non quelli di Cristo Gesù.</p>
<p class="C2 V22">Voi sapete che egli ha dato buona prova di sé, perché ha servito con me la causa del vangelo, come un figlio con il proprio padre.</p>
<p class="C2 V23">Spero dunque di mandarvelo appena avrò visto come andrà a finire la mia situazione;</p>
<p class="C2 V24">ma ho fiducia nel Signore di poter venire presto anch'io.</p>
<p class="C2 V25">Però ho ritenuto necessario mandarvi Epafròdito, mio fratello, mio compagno di lavoro e di lotta, inviatomi da voi per provvedere alle mie necessità;</p>
<p class="C2 V26">egli aveva un gran desiderio di vedervi tutti ed era preoccupato perché avevate saputo della sua malattia.</p>
<p class="C2 V27">È stato ammalato, infatti, e ben vicino alla morte; ma Dio ha avuto pietà di lui; e non soltanto di lui, ma anche di me, perché io non avessi dolore su dolore.</p>
<p class="C2 V28">Perciò ve l'ho mandato con gran premura, affinché vedendolo di nuovo vi rallegriate, e anch'io sia meno afflitto.</p>
<p class="C2 V29">Accoglietelo dunque nel Signore con ogni gioia e abbiate stima di uomini simili;</p>
<p class="C2 V30">perché è per l'opera di Cristo che egli è stato molto vicino alla morte, avendo rischiato la propria vita per supplire ai servizi che non potevate rendermi voi stessi.</p>
<p class="C3 V1">Del resto, fratelli miei, rallegratevi nel Signore. Io non mi stanco di scrivervi le stesse cose, e ciò è garanzia di sicurezza per voi.</p>
<p class="C3 V2">Guardatevi dai cani, guardatevi dai cattivi operai, guardatevi da quelli che si fanno mutilare;</p>
<p class="C3 V3">perché i veri circoncisi siamo noi, che offriamo il nostro culto per mezzo dello Spirito di Dio, che ci vantiamo in Cristo Gesù, e non mettiamo la nostra fiducia nella carne;</p>
<p class="C3 V4">benché io avessi motivo di confidarmi anche nella carne. Se qualcun altro pensa di aver motivo di confidarsi nella carne, io posso farlo molto di più;</p>
<p class="C3 V5">io, circonciso l'ottavo giorno, della razza d'Israele, della tribù di Beniamino, ebreo figlio d'Ebrei; quanto alla legge, fariseo;</p>
<p class="C3 V6">quanto allo zelo, persecutore della chiesa; quanto alla giustizia che è nella legge, irreprensibile.</p>
<p class="C3 V7">Ma ciò che per me era un guadagno, l'ho considerato come un danno, a causa di Cristo.</p>
<p class="C3 V8">Anzi, a dire il vero, ritengo che ogni cosa sia un danno di fronte all'eccellenza della conoscenza di Cristo Gesù, mio Signore, per il quale ho rinunciato a tutto; io considero queste cose come tanta spazzatura al fine di guadagnare Cristo</p>
<p class="C3 V9">e di essere trovato in lui non con una giustizia mia, derivante dalla legge, ma con quella che si ha mediante la fede in Cristo: la giustizia che viene da Dio, basata sulla fede.</p>
<p class="C3 V10">Tutto questo allo scopo di conoscere Cristo, la potenza della sua risurrezione, la comunione delle sue sofferenze, divenendo conforme a lui nella sua morte,</p>
<p class="C3 V11">per giungere in qualche modo alla risurrezione dei morti.</p>
<p class="C3 V12">Non che io abbia già ottenuto tutto questo o sia già arrivato alla perfezione; ma proseguo il cammino per cercare di afferrare ciò per cui sono anche stato afferrato da Cristo Gesù.</p>
<p class="C3 V13">Fratelli, io non ritengo di averlo già afferrato; ma una cosa faccio: dimenticando le cose che stanno dietro e protendendomi verso quelle che stanno davanti,</p>
<p class="C3 V14">corro verso la meta per ottenere il premio della celeste vocazione di Dio in Cristo Gesù.</p>
<p class="C3 V15">Sia questo dunque il sentimento di quanti siamo maturi; se in qualche cosa voi pensate altrimenti, Dio vi rivelerà anche quella.</p>
<p class="C3 V16">Soltanto, dal punto a cui siamo arrivati, continuiamo a camminare per la stessa via.</p>
<p class="C3 V17">Siate miei imitatori, fratelli, e guardate quelli che camminano secondo l'esempio che avete in noi.</p>
<p class="C3 V18">Perché molti camminano da nemici della croce di Cristo (ve l'ho detto spesso e ve lo dico anche ora piangendo),</p>
<p class="C3 V19">la fine dei quali è la perdizione; il loro dio è il ventre e la loro gloria è in ciò che torna a loro vergogna; gente che ha l'animo alle cose della terra.</p>
<p class="C3 V20">Quanto a noi, la nostra cittadinanza è nei cieli, da dove aspettiamo anche il Salvatore, Gesù Cristo, il Signore,</p>
<p class="C3 V21">che trasformerà il corpo della nostra umiliazione rendendolo conforme al corpo della sua gloria, mediante il potere che egli ha di sottomettere a sé ogni cosa.</p>
<p class="C4 V1">Perciò, fratelli miei cari e desideratissimi, allegrezza e corona mia, state in questa maniera saldi nel Signore, o diletti!</p>
<p class="C4 V2">Esorto Evodia ed esorto Sintìche a essere concordi nel Signore.</p>
<p class="C4 V3">Sì, prego pure te, mio fedele collaboratore, vieni in aiuto a queste donne, che hanno lottato per il vangelo insieme a me, a Clemente e agli altri miei collaboratori i cui nomi sono nel libro della vita.</p>
<p class="C4 V4">Rallegratevi sempre nel Signore. Ripeto: rallegratevi.</p>
<p class="C4 V5">La vostra mansuetudine sia nota a tutti gli uomini. Il Signore è vicino.</p>
<p class="C4 V6">Non angustiatevi di nulla, ma in ogni cosa fate conoscere le vostre richieste a Dio in preghiere e suppliche, accompagnate da ringraziamenti.</p>
<p class="C4 V7">E la pace di Dio, che supera ogni intelligenza, custodirà i vostri cuori e i vostri pensieri in Cristo Gesù.</p>
<p class="C4 V8">Quindi, fratelli, tutte le cose vere, tutte le cose onorevoli, tutte le cose giuste, tutte le cose pure, tutte le cose amabili, tutte le cose di buona fama, quelle in cui è qualche virtù e qualche lode, siano oggetto dei vostri pensieri.</p>
<p class="C4 V9">Le cose che avete imparate, ricevute, udite da me e viste in me, fatele; e il Dio della pace sarà con voi.</p>
<p class="C4 V10">Ho avuto una grande gioia nel Signore, perché finalmente avete rinnovato le vostre cure per me; ci pensavate sì, ma vi mancava l'opportunità.</p>
<p class="C4 V11">Non lo dico perché mi trovi nel bisogno, poiché io ho imparato ad accontentarmi dello stato in cui mi trovo.</p>
<p class="C4 V12">So vivere nella povertà e anche nell'abbondanza; in tutto e per tutto ho imparato a essere saziato e ad aver fame; a essere nell'abbondanza e nell'indigenza.</p>
<p class="C4 V13">Io posso ogni cosa in colui che mi fortifica.</p>
<p class="C4 V14">Tuttavia avete fatto bene a prender parte alla mia afflizione.</p>
<p class="C4 V15">Anche voi sapete, Filippesi, che quando cominciai a predicare il vangelo, dopo aver lasciato la Macedonia, nessuna chiesa mi fece parte di nulla per quanto concerne il dare e l'avere, se non voi soli;</p>
<p class="C4 V16">perché anche a Tessalonica mi avete mandato, una prima e poi una seconda volta, ciò che mi occorreva.</p>
<p class="C4 V17">Non lo dico perché io ricerchi i doni; ricerco piuttosto il frutto che abbondi a vostro conto.</p>
<p class="C4 V18">Ora ho ricevuto ogni cosa e sono nell'abbondanza. Sono ricolmo di beni, avendo ricevuto da Epafròdito quello che mi avete mandato e che è un profumo di odore soave, un sacrificio accetto e gradito a Dio.</p>
<p class="C4 V19">Il mio Dio provvederà abbondantemente a ogni vostro bisogno secondo la sua ricchezza, in Cristo Gesù.</p>
<p class="C4 V20">Al Dio e Padre nostro sia la gloria nei secoli dei secoli. Amen.</p>
<p class="C4 V21">Salutate ognuno dei santi in Cristo Gesù.</p>
<p class="C4 V22">I fratelli che sono con me vi salutano. Tutti i santi vi salutano e specialmente quelli della casa di Cesare.</p>
<p class="C4 V23">La grazia del Signore Gesù Cristo sia con lo spirito vostro.</p>
</div>
</div>
<div class="edizione LECTIO">
<div class="libro Fil">
<p class="CCAPITOLO VVERSO">TESTO</p>
</div>
</div>
</div>
</body>
</html>
