<html>
<head>
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="XBIBBIA.css" />
<script type="text/javascript" src="XBIBBIA.js"></script>
<title>VERBUM</title>
</head>
<body>
<div id="sopra" class="testa">
<table><tr>
<td><input id="libro"    type="text" size="4" value="X" readonly onclick="books()"></td>
<td><input id="capitolo" type="text" size="2" value="1"></td>
<td><input id="verso"    type="text" size="2" value=""></td>
<td><input id="trova"    type="submit" value="TROVA" onclick="trova()"></td>
<td><input id="avanti"   type="submit" value=">>>" onclick="next()"></td>
</tr></table>
</div>
<div id="leggo" class="centro">LEGGO</div>
<div id="sotto" class="piede">Verbum caro factum est</div>
<div id="verbum">
<div id="sigla">Tt</div>
<div class="edizione CEI2008">
<div class="libro Tt">
<p class="CCAPITOLO VVERSO">TESTO</p>
<p class="C1 V1">Paolo, servo di Dio e apostolo di Gesù Cristo per portare alla fede quelli che Dio ha scelto e per far conoscere la verità, che è conforme a un’autentica religiosità,</p>
<p class="C1 V2">nella speranza della vita eterna – promessa fin dai secoli eterni da Dio, il quale non mente,</p>
<p class="C1 V3">e manifestata al tempo stabilito nella sua parola mediante la predicazione, a me affidata per ordine di Dio, nostro salvatore –,</p>
<p class="C1 V4">a Tito, mio vero figlio nella medesima fede: grazia e pace da Dio Padre e da Cristo Gesù, nostro salvatore.</p>
<p class="C1 V5">Per questo ti ho lasciato a Creta: perché tu metta ordine in quello che rimane da fare e stabilisca alcuni presbìteri in ogni città, secondo le istruzioni che ti ho dato.</p>
<p class="C1 V6">Ognuno di loro sia irreprensibile, marito di una sola donna e abbia figli credenti, non accusabili di vita dissoluta o indisciplinati.</p>
<p class="C1 V7">Il vescovo infatti, come amministratore di Dio, deve essere irreprensibile: non arrogante, non collerico, non dedito al vino, non violento, non avido di guadagni disonesti,</p>
<p class="C1 V8">ma ospitale, amante del bene, assennato, giusto, santo, padrone di sé,</p>
<p class="C1 V9">fedele alla Parola, degna di fede, che gli è stata insegnata, perché sia in grado di esortare con la sua sana dottrina e di confutare i suoi oppositori.</p>
<p class="C1 V10">Vi sono infatti, soprattutto fra quelli che provengono dalla circoncisione, molti insubordinati, chiacchieroni e ingannatori.</p>
<p class="C1 V11">A questi tali bisogna chiudere la bocca, perché sconvolgono intere famiglie, insegnando, a scopo di guadagno disonesto, quello che non si deve insegnare.</p>
<p class="C1 V12">Uno di loro, proprio un loro profeta, ha detto: «I Cretesi sono sempre bugiardi, brutte bestie e fannulloni».</p>
<p class="C1 V13">Questa testimonianza è vera. Perciò correggili con fermezza, perché vivano sani nella fede</p>
<p class="C1 V14">e non diano retta a favole giudaiche e a precetti di uomini che rifiutano la verità.</p>
<p class="C1 V15">Tutto è puro per chi è puro, ma per quelli che sono corrotti e senza fede nulla è puro: sono corrotte la loro mente e la loro coscienza.</p>
<p class="C1 V16">Dichiarano di conoscere Dio, ma lo rinnegano con i fatti, essendo abominevoli e ribelli e incapaci di fare il bene. </p>
<p class="C2 V1">Tu però insegna quello che è conforme alla sana dottrina.</p>
<p class="C2 V2">Gli uomini anziani siano sobri, dignitosi, saggi, saldi nella fede, nella carità e nella pazienza.</p>
<p class="C2 V3">Anche le donne anziane abbiano un comportamento santo: non siano maldicenti né schiave del vino; sappiano piuttosto insegnare il bene,</p>
<p class="C2 V4">per formare le giovani all’amore del marito e dei figli,</p>
<p class="C2 V5">a essere prudenti, caste, dedite alla famiglia, buone, sottomesse ai propri mariti, perché la parola di Dio non venga screditata.</p>
<p class="C2 V6">Esorta ancora i più giovani a essere prudenti,</p>
<p class="C2 V7">offrendo te stesso come esempio di opere buone: integrità nella dottrina, dignità,</p>
<p class="C2 V8">linguaggio sano e irreprensibile, perché il nostro avversario resti svergognato, non avendo nulla di male da dire contro di noi.</p>
<p class="C2 V9">Esorta gli schiavi a essere sottomessi ai loro padroni in tutto; li accontentino e non li contraddicano,</p>
<p class="C2 V10">non rubino, ma dimostrino fedeltà assoluta, per fare onore in tutto alla dottrina di Dio, nostro salvatore.</p>
<p class="C2 V11">È apparsa infatti la grazia di Dio, che porta salvezza a tutti gli uomini</p>
<p class="C2 V12">e ci insegna a rinnegare l’empietà e i desideri mondani e a vivere in questo mondo con sobrietà, con giustizia e con pietà,</p>
<p class="C2 V13">nell’attesa della beata speranza e della manifestazione della gloria del nostro grande Dio e salvatore Gesù Cristo.</p>
<p class="C2 V14">Egli ha dato se stesso per noi, per riscattarci da ogni iniquità e formare per sé un popolo puro che gli appartenga, pieno di zelo per le opere buone.</p>
<p class="C2 V15">Questo devi insegnare, raccomandare e rimproverare con tutta autorità. Nessuno ti disprezzi! </p>
<p class="C3 V1">Ricorda loro di essere sottomessi alle autorità che governano, di obbedire, di essere pronti per ogni opera buona;</p>
<p class="C3 V2">di non parlare male di nessuno, di evitare le liti, di essere mansueti, mostrando ogni mitezza verso tutti gli uomini.</p>
<p class="C3 V3">Anche noi un tempo eravamo insensati, disobbedienti, corrotti, schiavi di ogni sorta di passioni e di piaceri, vivendo nella malvagità e nell’invidia, odiosi e odiandoci a vicenda.</p>
<p class="C3 V4">Ma quando apparvero la bontà di Dio, salvatore nostro, e il suo amore per gli uomini,</p>
<p class="C3 V5">egli ci ha salvati, non per opere giuste da noi compiute, ma per la sua misericordia, con un’acqua che rigenera e rinnova nello Spirito Santo,</p>
<p class="C3 V6">che Dio ha effuso su di noi in abbondanza per mezzo di Gesù Cristo, salvatore nostro,</p>
<p class="C3 V7">affinché, giustificati per la sua grazia, diventassimo, nella speranza, eredi della vita eterna.</p>
<p class="C3 V8">Questa parola è degna di fede e perciò voglio che tu insista su queste cose, perché coloro che credono a Dio si sforzino di distinguersi nel fare il bene. Queste cose sono buone e utili agli uomini.</p>
<p class="C3 V9">Evita invece le questioni sciocche, le genealogie, le risse e le polemiche intorno alla Legge, perché sono inutili e vane.</p>
<p class="C3 V10">Dopo un primo e un secondo ammonimento sta’ lontano da chi è fazioso,</p>
<p class="C3 V11">ben sapendo che persone come queste sono fuorviate e continuano a peccare, condannandosi da sé.</p>
<p class="C3 V12">Quando ti avrò mandato Àrtema o Tìchico, cerca di venire subito da me a Nicòpoli, perché là ho deciso di passare l’inverno.</p>
<p class="C3 V13">Provvedi con cura al viaggio di Zena, il giurista, e di Apollo, perché non manchi loro nulla.</p>
<p class="C3 V14">Imparino così anche i nostri a distinguersi nel fare il bene per le necessità urgenti, in modo da non essere gente inutile.</p>
<p class="C3 V15">Ti salutano tutti coloro che sono con me. Saluta quelli che ci amano nella fede. La grazia sia con tutti voi!   </p>
</div>
</div>
<div class="edizione CEI1974">
<div class="libro Tt">
<p class="CCAPITOLO VVERSO">TESTO</p>
<p class="C1 V1">Paolo, servo di Dio, apostolo di Gesù Cristo per chiamare alla fede gli eletti di Dio e per far conoscere la verità che conduce alla pietà</p>
<p class="C1 V2">ed è fondata sulla speranza della vita eterna, promessa fin dai secoli eterni da quel Dio che non mentisce,</p>
<p class="C1 V3">e manifestata poi con la sua parola mediante la predicazione che è stata a me affidata per ordine di Dio, nostro salvatore,</p>
<p class="C1 V4">a Tito, mio vero figlio nella fede comune: grazia e pace da Dio Padre e da Cristo Gesù, nostro salvatore.</p>
<p class="C1 V5">Per questo ti ho lasciato a Creta perché regolassi ciò che rimane da fare e perché stabilissi presbiteri in ogni città, secondo le istruzioni che ti ho dato:</p>
<p class="C1 V6">il candidato deve essere irreprensibile, sposato una sola volta, con figli credenti e che non possano essere accusati di dissolutezza o siano insubordinati.</p>
<p class="C1 V7">Il vescovo infatti, come amministratore di Dio, dev'essere irreprensibile: non arrogante, non iracondo, non dedito al vino, non violento, non avido di guadagno disonesto,</p>
<p class="C1 V8">ma ospitale, amante del bene, assennato, giusto, pio, padrone di sé,</p>
<p class="C1 V9">attaccato alla dottrina sicura, secondo l'insegnamento trasmesso, perché sia in grado di esortare con la sua sana dottrina e di confutare coloro che contraddicono.</p>
<p class="C1 V10">Vi sono infatti, soprattutto fra quelli che provengono dalla circoncisione, molti spiriti insubordinati, chiacchieroni e ingannatori della gente.</p>
<p class="C1 V11">A questi tali bisogna chiudere la bocca, perché mettono in scompiglio intere famiglie, insegnando per amore di un guadagno disonesto cose che non si devono insegnare.</p>
<p class="C1 V12">Uno dei loro, proprio un loro profeta, già aveva detto: «I Cretesi son sempre bugiardi, male bestie, ventri pigri».</p>
<p class="C1 V13">Questa testimonianza è vera. Perciò correggili con fermezza, perché rimangano nella sana dottrina</p>
<p class="C1 V14">e non diano più retta a favole giudaiche e a precetti di uomini che rifiutano la verità.</p>
<p class="C1 V15">Tutto è puro per i puri; ma per i contaminati e gli infedeli nulla è puro; sono contaminate la loro mente e la loro coscienza.</p>
<p class="C1 V16">Dichiarano di conoscere Dio, ma lo rinnegano con i fatti, abominevoli come sono, ribelli e incapaci di qualsiasi opera buona.</p>
<p class="C2 V1">Tu però insegna ciò che è secondo la sana dottrina:</p>
<p class="C2 V2">i vecchi siano sobri, dignitosi, assennati, saldi nella fede, nell'amore e nella pazienza.</p>
<p class="C2 V3">Ugualmente le donne anziane si comportino in maniera degna dei credenti; non siano maldicenti né schiave di molto vino; sappiano piuttosto insegnare il bene,</p>
<p class="C2 V4">per formare le giovani all'amore del marito e dei figli,</p>
<p class="C2 V5">ad essere prudenti, caste, dedite alla famiglia, buone, sottomesse ai propri mariti, perché la parola di Dio non debba diventare oggetto di biasimo.</p>
<p class="C2 V6">Esorta ancora i più giovani a essere assennati,</p>
<p class="C2 V7">offrendo te stesso come esempio in tutto di buona condotta, con purezza di dottrina, dignità,</p>
<p class="C2 V8">linguaggio sano e irreprensibile, perché il nostro avversario resti confuso, non avendo nulla di male da dire sul conto nostro.</p>
<p class="C2 V9">Esorta gli schiavi a esser sottomessi in tutto ai loro padroni; li accontentino e non li contraddicano,</p>
<p class="C2 V10">non rubino, ma dimostrino fedeltà assoluta, per fare onore in tutto alla dottrina di Dio, nostro salvatore.</p>
<p class="C2 V11">È apparsa infatti la grazia di Dio, apportatrice di salvezza per tutti gli uomini,</p>
<p class="C2 V12">che ci insegna a rinnegare l'empietà e i desideri mondani e a vivere con sobrietà, giustizia e pietà in questo mondo,</p>
<p class="C2 V13">nell'attesa della beata speranza e della manifestazione della gloria del nostro grande Dio e salvatore Gesù Cristo;</p>
<p class="C2 V14">il quale ha dato se stesso per noi, per riscattarci da ogni iniquità e formarsi un popolo puro che gli appartenga, zelante nelle opere buone.</p>
<p class="C2 V15">Questo devi insegnare, raccomandare e rimproverare con tutta autorità. Nessuno osi disprezzarti!</p>
<p class="C3 V1">Ricorda loro di esser sottomessi ai magistrati e alle autorità, di obbedire, di essere pronti per ogni opera buona;</p>
<p class="C3 V2">di non parlar male di nessuno, di evitare le contese, di esser mansueti, mostrando ogni dolcezza verso tutti gli uomini.</p>
<p class="C3 V3">Anche noi un tempo eravamo insensati, disobbedienti, traviati, schiavi di ogni sorta di passioni e di piaceri, vivendo nella malvagità e nell'invidia, degni di odio e odiandoci a vicenda.</p>
<p class="C3 V4">Quando però si sono manifestati la bontà di Dio, salvatore nostro, e il suo amore per gli uomini,</p>
<p class="C3 V5">egli ci ha salvati non in virtù di opere di giustizia da noi compiute, ma per sua misericordia mediante un lavacro di rigenerazione e di rinnovamento nello Spirito Santo,</p>
<p class="C3 V6">effuso da lui su di noi abbondantemente per mezzo di Gesù Cristo, salvatore nostro,</p>
<p class="C3 V7">perché giustificati dalla sua grazia diventassimo eredi, secondo la speranza, della vita eterna.</p>
<p class="C3 V8">Questa parola è degna di fede e perciò voglio che tu insista in queste cose, perché coloro che credono in Dio si sforzino di essere i primi nelle opere buone. Ciò è bello e utile per gli uomini.</p>
<p class="C3 V9">Guàrdati invece dalle questioni sciocche, dalle genealogie, dalle questioni e dalle contese intorno alla legge, perché sono cose inutili e vane.</p>
<p class="C3 V10">Dopo una o due ammonizioni sta' lontano da chi è fazioso,</p>
<p class="C3 V11">ben sapendo che è gente ormai fuori strada e che continua a peccare condannandosi da se stessa.</p>
<p class="C3 V12">Quando ti avrò mandato Artema o Tìchico, cerca di venire subito da me a Nicòpoli, perché ho deciso di passare l'inverno colà.</p>
<p class="C3 V13">Provvedi con cura al viaggio di Zena, il giureconsulto, e di Apollo, che non manchi loro nulla.</p>
<p class="C3 V14">Imparino così anche i nostri a distinguersi nelle opere di bene riguardo ai bisogni urgenti, per non vivere una vita inutile.</p>
<p class="C3 V15">Ti salutano tutti coloro che sono con me. Saluta quelli che ci amano nella fede. La grazia sia con tutti voi!</p>
</div>
</div>
<div class="edizione DIODATI">
<div class="libro Tt">
<p class="CCAPITOLO VVERSO">TESTO</p>
<p class="C1 V1">Paolo, servo di Dio e apostolo di Gesú Cristo, secondo la fede degli eletti di Dio e la conoscenza della verità che è secondo pietà,</p>
<p class="C1 V2">nella speranza della vita eterna, promessa prima di tutte le età da Dio, che non può mentire,</p>
<p class="C1 V3">e che nei tempi stabiliti ha manifestato la sua parola mediante la predicazione che mi è stata affidata per comando di Dio, nostro Salvatore,</p>
<p class="C1 V4">a Tito, mio vero figlio nella comune fede: grazia, misericordia e pace da Dio il Padre e dal Signor Gesú Cristo, nostro Salvatore.</p>
<p class="C1 V5">Per questa ragione ti ho lasciato a Creta, affinché tu metta ordine alle cose che restano da fare e costituisca degli anziani in ogni città, come ti ho ordinato;</p>
<p class="C1 V6">ciascuno di loro sia irreprensibile, marito di una sola moglie, e abbia figli fedeli che non siano accusati di dissolutezza né insubordinati.</p>
<p class="C1 V7">Il vescovo infatti, come amministratore della casa di Dio, deve essere irreprensibile, non arrogante, non iracondo, non dedito al vino, non violento, non avido di disonesto guadagno,</p>
<p class="C1 V8">ma ospitale, amante del bene, assennato, giusto, santo, padrone di sé,</p>
<p class="C1 V9">che ritenga fermamente l'insegnamento secondo la fedele parola, per essere in grado di esortare nella sana dottrina e di convincere quelli che contraddicono.</p>
<p class="C1 V10">Vi sono infatti, specialmente fra coloro che provengono dalla circoncisione, molti insubordinati, ciarloni e seduttori, ai quali bisogna turare la bocca;</p>
<p class="C1 V11">questi sovvertono famiglie intere, insegnando cose che non dovrebbero, per amore di disonesto guadagno.</p>
<p class="C1 V12">Uno di loro, proprio un loro profeta, ha detto: «I Cretesi sono sempre bugiardi, male bestie, ventri pigri».</p>
<p class="C1 V13">Questa testimonianza è vera, per questo motivo riprendili severamente, affinché siano sani nella fede,</p>
<p class="C1 V14">senza attenersi a favole giudaiche né a comandamenti di uomini che rifiutano la verità.</p>
<p class="C1 V15">Certo, tutto è puro per i puri, ma niente è puro per i contaminati e gli increduli; anzi, sia la loro mente che la loro coscienza sono contaminate.</p>
<p class="C1 V16">Essi fanno professione di conoscere Dio, ma lo rinnegano con le opere, essendo abominevoli, disubbidienti, e incapaci di ogni opera buona.</p>
<p class="C2 V1">Ma tu parla di cose che siano conformi alla sana dottrina:</p>
<p class="C2 V2">gli uomini anziani siano sobri, dignitosi, padroni di sé, sani nella fede, nell'amore, nella pazienza.</p>
<p class="C2 V3">Parimenti le donne anziane abbiano un comportamento conveniente a persone sante, non siano calunniatrici, non schiave di molto vino, ma maestre nel bene</p>
<p class="C2 V4">per insegnare alle giovani ad amare i loro mariti, ad amare i loro figli,</p>
<p class="C2 V5">a essere assennate, caste, dedite ai lavori di casa, buone, sottomesse ai propri mariti, affinché la parola di Dio non sia bestemmiata.</p>
<p class="C2 V6">Esorta similmente i giovani ad essere moderati,</p>
<p class="C2 V7">presentando in ogni cosa te stesso come esempio di buone opere, mostrando nell'insegnamento integrità, dignità, incorruttibilità,</p>
<p class="C2 V8">un parlare sano ed irreprensibile, affinché l'oppositore sia svergognato, non avendo nulla di male da dire a vostro riguardo.</p>
<p class="C2 V9">I servi siano sottomessi ai propri padroni, cercando di compiacerli in ogni cosa, di non contraddirli,</p>
<p class="C2 V10">di non frodarli, ma di mostrare una totale fedeltà, affinché in ogni cosa onorino l'insegnamento di Dio, nostro Salvatore.</p>
<p class="C2 V11">Infatti la grazia salvifica di Dio è apparsa a tutti gli uomini,</p>
<p class="C2 V12">e ci insegna a rinunziare all'empietà e alle mondane concupiscenze, perché viviamo nella presente età saggiamente, giustamente e piamente,</p>
<p class="C2 V13">aspettando la beata speranza e l'apparizione della gloria del grande Dio e Salvatore nostro, Gesú Cristo,</p>
<p class="C2 V14">il quale ha dato se stesso per noi, per riscattarci da ogni iniquità e purificare per sé un popolo speciale, zelante nelle buone opere.</p>
<p class="C2 V15">Insegna queste cose, esorta e riprendi con ogni autorità. Nessuno ti disprezzi,</p>
<p class="C3 V1">Ricorda loro di essere sottomessi ai magistrati e alle autorità, di essere ubbidienti, pronti ad ogni opera buona,</p>
<p class="C3 V2">di non dire male di alcuno, di essere pacifici e miti, mostrando grande gentilezza verso tutti gli uomini,</p>
<p class="C3 V3">Anche noi infatti un tempo eravamo insensati, ribelli, erranti, schiavi di varie concupiscenze e voluttà, vivendo nella cattiveria e nell'invidia, odiosi e odiandoci gli uni gli altri.</p>
<p class="C3 V4">Ma quando apparvero la bontà di Dio, nostro Salvatore, e il suo amore verso gli uomini</p>
<p class="C3 V5">egli ci ha salvati non per mezzo di opere giuste che noi avessimo fatto, ma secondo la sua misericordia, mediante il lavacro della rigenerazione e il rinnovamento dello Spirito Santo,</p>
<p class="C3 V6">che egli ha copiosamente sparso su di noi, per mezzo di Gesú Cristo, nostro Salvatore,</p>
<p class="C3 V7">affinché, giustificati per la sua grazia, fossimo fatti eredi della vita eterna, secondo la speranza che abbiamo.</p>
<p class="C3 V8">Sicura è questa parola, e voglio che tu affermi con forza queste cose, affinché quelli che hanno creduto in Dio abbiano cura di applicarsi a opere buone. Queste sono le cose buone e utili agli uomini.</p>
<p class="C3 V9">Ma evita le discussioni stolte, le genealogie, le contese e le dispute intorno alla legge, perché sono inutili e vane.</p>
<p class="C3 V10">Evita l'uomo settario, dopo una prima e una seconda ammonizione,</p>
<p class="C3 V11">sapendo che un tale è pervertito e pecca, condannandosi da se stesso.</p>
<p class="C3 V12">Quando ti avrò mandato Artema o Tichico, fa' di tutto per venire da me a Nicopoli, perché ho deciso di passare l'inverno lì.</p>
<p class="C3 V13">Provvedi con cura al viaggio di Zena, il giurista della legge, e di Apollo, affinché non manchi loro nulla.</p>
<p class="C3 V14">Or imparino anche i nostri a dedicarsi a buone opere per i bisogni urgenti, affinché non siano senza frutto.</p>
<p class="C3 V15">Tutti quelli che sono con me ti salutano. Saluta quelli che ci amano in fede. La grazia sia con tutti voi. Amen.</p>
</div>
</div>
<div class="edizione RIVEDUTA">
<div class="libro Tt">
<p class="CCAPITOLO VVERSO">TESTO</p>
<p class="C1 V1">Paolo, servo di Dio e apostolo di Gesù Cristo per promuovere la fede degli eletti di Dio e la conoscenza della verità che è conforme alla pietà,</p>
<p class="C1 V2">nella speranza della vita eterna promessa prima di tutti i secoli da Dio, che non può mentire.</p>
<p class="C1 V3">Egli ha rivelato nei tempi stabiliti la sua parola mediante la predicazione che è stata affidata a me per ordine di Dio, nostro Salvatore.</p>
<p class="C1 V4">A Tito, mio figlio legittimo secondo la fede che ci è comune, grazia e pace da Dio Padre e da Cristo Gesù, nostro Salvatore.</p>
<p class="C1 V5">Per questa ragione ti ho lasciato a Creta: perché tu metta ordine nelle cose che rimangono da fare, e costituisca degli anziani in ogni città, secondo le mie istruzioni,</p>
<p class="C1 V6">quando si trovi chi sia irreprensibile, marito di una sola moglie, che abbia figli fedeli, che non siano accusati di dissolutezza né insubordinati.</p>
<p class="C1 V7">Infatti bisogna che il vescovo sia irreprensibile, come amministratore di Dio; non arrogante, non iracondo, non dedito al vino, non violento, non avido di guadagno disonesto,</p>
<p class="C1 V8">ma ospitale, amante del bene, assennato, giusto, santo, temperante,</p>
<p class="C1 V9">attaccato alla parola sicura, così come è stata insegnata, per essere in grado di esortare secondo la sana dottrina e di convincere quelli che contraddicono.</p>
<p class="C1 V10">Infatti vi sono molti ribelli, ciarloni e seduttori delle menti, specialmente tra quelli della circoncisione, ai quali bisogna chiudere la bocca;</p>
<p class="C1 V11">uomini che sconvolgono intere famiglie, insegnando cose che non dovrebbero, per amore di un guadagno disonesto.</p>
<p class="C1 V12">Uno dei loro, proprio un loro profeta, disse: «I Cretesi sono sempre bugiardi, male bestie, ventri pigri».</p>
<p class="C1 V13">Questa testimonianza è vera. Perciò riprendili severamente, perché siano sani nella fede,</p>
<p class="C1 V14">e non diano retta a favole giudaiche né a comandamenti di uomini che voltano le spalle alla verità.</p>
<p class="C1 V15">Tutto è puro per quelli che sono puri; ma per i contaminati e gli increduli niente è puro; anzi, sia la loro mente sia la loro coscienza sono impure.</p>
<p class="C1 V16">Professano di conoscere Dio, ma lo rinnegano con i fatti, essendo abominevoli e ribelli, incapaci di qualsiasi opera buona.</p>
<p class="C2 V1">Ma tu esponi le cose che sono conformi alla sana dottrina:</p>
<p class="C2 V2">i vecchi siano sobri, dignitosi, assennati, sani nella fede, nell'amore, nella pazienza;</p>
<p class="C2 V3">anche le donne anziane abbiano un comportamento conforme a santità, non siano maldicenti né dedite a molto vino, siano maestre nel bene,</p>
<p class="C2 V4">per incoraggiare le giovani ad amare i mariti, ad amare i figli,</p>
<p class="C2 V5">a essere sagge, caste, diligenti nei lavori domestici, buone, sottomesse ai loro mariti, perché la parola di Dio non sia disprezzata.</p>
<p class="C2 V6">Esorta ugualmente i giovani a essere saggi,</p>
<p class="C2 V7">presentando te stesso in ogni cosa come esempio di opere buone; mostrando nell'insegnamento integrità, dignità,</p>
<p class="C2 V8">linguaggio sano, irreprensibile, perché l'avversario resti confuso, non avendo nulla di male da dire contro di noi.</p>
<p class="C2 V9">Esorta i servi a essere sottomessi ai loro padroni, a compiacerli in ogni cosa, a non contraddirli,</p>
<p class="C2 V10">a non derubarli, ma a mostrare sempre lealtà perfetta, per onorare in ogni cosa la dottrina di Dio, nostro Salvatore.</p>
<p class="C2 V11">Infatti la grazia di Dio, salvifica per tutti gli uomini, si è manifestata,</p>
<p class="C2 V12">e ci insegna a rinunziare all'empietà e alle passioni mondane, per vivere in questo mondo moderatamente, giustamente e in modo santo,</p>
<p class="C2 V13">aspettando la beata speranza e l'apparizione della gloria del nostro grande Dio e Salvatore, Cristo Gesù.</p>
<p class="C2 V14">Egli ha dato sé stesso per noi per riscattarci da ogni iniquità e purificarsi un popolo che gli appartenga, zelante nelle opere buone.</p>
<p class="C2 V15">Parla di queste cose, esorta e riprendi con piena autorità. Nessuno ti disprezzi.</p>
<p class="C3 V1">Ricorda loro che siano sottomessi ai magistrati e alle autorità, che siano ubbidienti, pronti a fare ogni opera buona,</p>
<p class="C3 V2">che non dicano male di nessuno, che non siano litigiosi, che siano miti, mostrando grande gentilezza verso tutti gli uomini.</p>
<p class="C3 V3">Perché anche noi un tempo eravamo insensati, ribelli, traviati, schiavi di ogni sorta di passioni e di piaceri, vivendo nella cattiveria e nell'invidia, odiosi e odiandoci a vicenda.</p>
<p class="C3 V4">Ma quando la bontà di Dio, nostro Salvatore, e il suo amore per gli uomini sono stati manifestati,</p>
<p class="C3 V5">egli ci ha salvati non per opere giuste da noi compiute, ma per la sua misericordia, mediante il bagno della rigenerazione e del rinnovamento dello Spirito Santo,</p>
<p class="C3 V6">che egli ha sparso abbondantemente su di noi per mezzo di Cristo Gesù, nostro Salvatore,</p>
<p class="C3 V7">affinché, giustificati dalla sua grazia, diventassimo, in speranza, eredi della vita eterna.</p>
<p class="C3 V8">Certa è quest'affermazione, e voglio che tu insista con forza su queste cose, perché quelli che hanno creduto in Dio abbiano cura di dedicarsi a opere buone. Queste cose sono buone e utili agli uomini.</p>
<p class="C3 V9">Ma quanto alle questioni stolte, alle genealogie, alle contese, e alle dispute intorno alla legge, evitale, perché sono inutili e vane.</p>
<p class="C3 V10">Ammonisci l'uomo settario una volta e anche due; poi evitalo;</p>
<p class="C3 V11">sapendo che un tal uomo è traviato e pecca, condannandosi da sé.</p>
<p class="C3 V12">Quando ti avrò mandato Artemas o Tichico, fa' il possibile per venire da me a Nicopoli, perché ho deciso di passarci l'inverno.</p>
<p class="C3 V13">Provvedi con cura al viaggio di Zena, il giurista, e di Apollo, perché non manchi loro niente.</p>
<p class="C3 V14">Imparino anche i nostri a dedicarsi a opere buone per provvedere alle necessità, affinché non stiano senza portar frutto.</p>
<p class="C3 V15">Tutti quelli che sono con me ti salutano. Saluta quelli che ci amano nella fede. La grazia sia con tutti voi!</p>
</div>
</div>
<div class="edizione LECTIO">
<div class="libro Tt">
<p class="CCAPITOLO VVERSO">TESTO</p>
</div>
</div>
</div>
</body>
</html>
