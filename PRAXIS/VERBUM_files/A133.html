	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>TEMPO DI QUARESIMA</h1>-->
        <h1>TEMPO DI QUARESIMA</h1>

<p>
SETTIMANA SANTA: SABATO
</p>

<p>
Benedizione del Fuoco / Fratelli, in questa santissima notte, nella quale Gesù Cristo nostro Signore passò dalla morte alla vita, la Chiesa, diffusa su tutta la terra, chiama i suoi figli a vegliare in preghiera. Rivivremo la Pasqua del Signore nell’ascolto della Parola e nella partecipazione ai Sacramenti; Cristo risorto confermerà in noi la speranza di partecipare alla sua vittoria sulla morte e di vivere con lui in Dio Padre. / Preghiamo. O Padre, che per mezzo del tuo Figlio ci hai comunicato la fiamma viva della tua gloria, benedici + questo fuoco nuovo, fa’ che le feste pasquali accendano in noi il desiderio del cielo, e ci guidino, rinnovati nello spirito, alla festa dello splendore eterno. Per Cristo nostro Signore. / Il Cristo ieri e oggi: Principio e Fine, Alfa e Omega. A lui appartengono il tempo e i secoli. A lui la gloria e il potere per tutti i secoli in eterno. Amen. Per mezzo delle sue sante piaghe gloriose, ci protegga e ci custodisca il Cristo Signore. Amen. / La luce del Cristo che risorge glorioso disperda le tenebre del cuore e dello spirito. / Lumen Christi. Deo grátias. / Cristo, luce del mondo. Rendiamo grazie a Dio.
</p>

<p>
Annunzio Pasquale / Esulti il coro degli angeli, esulti l’assemblea celeste: un inno di gloria saluti il trionfo del Signore risorto. Gioisca la terra inondata da così grande splendore: la luce del Re eterno ha vinto le tenebre del mondo. Gioisca la madre Chiesa, splendente della gloria del suo Signore, e questo tempio tutto risuoni per le acclamazioni del popolo in festa. E voi, fratelli carissimi, qui radunati nella solare chiarezza di questa nuova luce, invocate con me la misericordia di Dio onnipotente. Egli che mi ha chiamato, senza alcun merito, nel numero dei suoi ministri, irradi il suo mirabile fulgore, perché sia piena e perfetta la lode di questo cero. V. Il Signore sia con voi. W. E con il tuo spirito. V. In alto i nostri cuori. W. Sono rivolti al Signore. V. Rendiamo grazie al Signore, nostro Dio. W. È cosa buona e giusta. È veramente cosa buona e giusta esprimere con il canto l’esultanza dello spirito, e inneggiare al Dio invisibile, Padre onnipotente, e al suo unico Figlio, Gesù Cristo nostro Signore. Egli ha pagato per noi all’eterno Padre il debito di Adamo, e con il sangue sparso per la nostra salvezza ha cancellato la condanna della colpa antica. Questa è la vera Pasqua, in cui è ucciso il vero Agnello, che con il suo sangue consacra le case dei fedeli. Questa è la notte in cui hai liberato i figli di Israele, nostri padri, dalla schiavitù dell’Egitto, e li hai fatti passare illesi attraverso il Mar Rosso. Questa è la notte in cui hai vinto le tenebre del peccato con lo splendore della colonna di fuoco. Questa è la notte che salva su tutta la terra i credenti nel Cristo dall’oscurità del peccato e dalla corruzione del mondo, li consacra all’amore del Padre e li unisce nella comunione dei santi. Questa è la notte in cui Cristo, spezzando i vincoli della morte, risorge vincitore dal sepolcro. (Nessun vantaggio per noi essere nati, se lui non ci avesse redenti.) O immensità del tuo amore per noi! O inestimabile segno di bontà: per riscattare lo schiavo, hai sacrificato il tuo Figlio! Davvero era necessario il peccato di Adamo, che è stato distrutto con la morte del Cristo. Felice colpa, che meritò di avere un così grande redentore! (O notte beata, tu sola hai meritato di conoscere il tempo e l’ora in cui Cristo è risorto dagli inferi. Di questa notte è stato scritto: la notte splenderà come il giorno, e sarà fonte di luce per la mia delizia.) Il santo mistero di questa notte sconfigge il male, lava le colpe, restituisce l’innocenza ai peccatori, la gioia agli afflitti. (Dissipa l’odio, piega la durezza dei potenti, promuove la concordia e la pace.) O notte veramente gloriosa, che ricongiunge la terra al cielo e l’uomo al suo creatore! In questa notte di grazia accogli, Padre santo, il sacrificio di lode, che la Chiesa ti offre per mano dei suoi ministri, nella solenne liturgia del cero, frutto del lavoro delle api, simbolo della nuova luce. (Riconosciamo nella colonna dell’Esodo gli antichi presagi di questo lume pasquale che un fuoco ardente ha acceso in onore di Dio. Pur diviso in tante fiammelle non estingue il suo vivo splendore, ma si accresce nel consumarsi della cera che l’ape madre ha prodotto per alimentare questa preziosa lampada.) Ti preghiamo dunque, Signore, che questo cero, offerto in onore del tuo nome per illuminare l’oscurità di questa notte, risplenda di luce che mai si spegne. Salga a te come profumo soave, si confonda con le stelle del cielo. Lo trovi acceso la stella del mattino, quella stella che non conosce tramonto: Cristo, tuo Figlio, che risuscitato dai morti fa risplendere sugli uomini la sua luce serena e vive e regna nei secoli dei secoli. Amen.
</p>

<p>
Prima lettura / Dio vide quanto aveva fatto, ed ecco, era cosa molto buona. / Dal libro della Gènesi (Gen 1,1 - 2,2) / In principio Dio creò il cielo e la terra. La terra era informe e deserta e le tenebre ricoprivano l’abisso e lo spirito di Dio aleggiava sulle acque. Dio disse: «Sia la luce!». E la luce fu. Dio vide che la luce era cosa buona e Dio separò la luce dalle tenebre. Dio chiamò la luce giorno, mentre chiamò le tenebre notte. E fu sera e fu mattina: giorno primo. Dio disse: «Sia un firmamento in mezzo alle acque per separare le acque dalle acque». Dio fece il firmamento e separò le acque che sono sotto il firmamento dalle acque che sono sopra il firmamento. E così avvenne. Dio chiamò il firmamento cielo. E fu sera e fu mattina: secondo giorno. Dio disse: «Le acque che sono sotto il cielo si raccolgano in un unico luogo e appaia l’asciutto». E così avvenne. Dio chiamò l’asciutto terra, mentre chiamò la massa delle acque mare. Dio vide che era cosa buona. Dio disse: «La terra produca germogli, erbe che producono seme e alberi da frutto, che fanno sulla terra frutto con il seme, ciascuno secondo la propria specie». E così avvenne. E la terra produsse germogli, erbe che producono seme, ciascuna secondo la propria specie, e alberi che fanno ciascuno frutto con il seme, secondo la propria specie. Dio vide che era cosa buona. E fu sera e fu mattina: terzo giorno. Dio disse: «Ci siano fonti di luce nel firmamento del cielo, per separare il giorno dalla notte; siano segni per le feste, per i giorni e per gli anni e siano fonti di luce nel firmamento del cielo per illuminare la terra». E così avvenne. E Dio fece le due fonti di luce grandi: la fonte di luce maggiore per governare il giorno e la fonte di luce minore per governare la notte, e le stelle. Dio le pose nel firmamento del cielo per illuminare la terra e per governare il giorno e la notte e per separare la luce dalle tenebre. Dio vide che era cosa buona. E fu sera e fu mattina: quarto giorno. Dio disse: «Le acque brùlichino di esseri viventi e uccelli volino sopra la terra, davanti al firmamento del cielo». Dio creò i grandi mostri marini e tutti gli esseri viventi che guizzano e brùlicano nelle acque, secondo la loro specie, e tutti gli uccelli alati, secondo la loro specie. Dio vide che era cosa buona. Dio li benedisse: «Siate fecondi e moltiplicatevi e riempite le acque dei mari; gli uccelli si moltìplichino sulla terra». E fu sera e fu mattina: quinto giorno. Dio disse: «La terra produca esseri viventi secondo la loro specie: bestiame, rettili e animali selvatici, secondo la loro specie». E così avvenne. Dio fece gli animali selvatici, secondo la loro specie, il bestiame, secondo la propria specie, e tutti i rettili del suolo, secondo la loro specie. Dio vide che era cosa buona. Dio disse: «Facciamo l’uomo a nostra immagine, secondo la nostra somiglianza: dòmini sui pesci del mare e sugli uccelli del cielo, sul bestiame, su tutti gli animali selvatici e su tutti i rettili che strisciano sulla terra». E Dio creò l’uomo a sua immagine; a immagine di Dio lo creò: maschio e femmina li creò. Dio li benedisse e Dio disse loro: «Siate fecondi e moltiplicatevi, riempite la terra e soggiogatela, dominate sui pesci del mare e sugli uccelli del cielo e su ogni essere vivente che striscia sulla terra». Dio disse: «Ecco, io vi do ogni erba che produce seme e che è su tutta la terra, e ogni albero fruttifero che produce seme: saranno il vostro cibo. A tutti gli animali selvatici, a tutti gli uccelli del cielo e a tutti gli esseri che strisciano sulla terra e nei quali è alito di vita, io do in cibo ogni erba verde». E così avvenne. Dio vide quanto aveva fatto, ed ecco, era cosa molto buona. E fu sera e fu mattina: sesto giorno. Così furono portati a compimento il cielo e la terra e tutte le loro schiere. Dio, nel settimo giorno, portò a compimento il lavoro che aveva fatto e cessò nel settimo giorno da ogni suo lavoro che aveva fatto. / Parola di Dio. 
</p>

<p>
Salmo responsoriale / (Sal 103) <b>Manda il tuo Spirito, Signore, a rinnovare la terra</b> / Benedici il Signore, anima mia! Sei tanto grande, Signore, mio Dio! Sei rivestito di maestà e di splendore, avvolto di luce come di un manto. / Egli fondò la terra sulle sue basi: non potrà mai vacillare. Tu l’hai coperta con l’oceano come una veste; al di sopra dei monti stavano le acque. / Tu mandi nelle valli acque sorgive perché scorrano tra i monti. In alto abitano gli uccelli del cielo e cantano tra le fronde. / Dalle tue dimore tu irrighi i monti, e con il frutto delle tue opere si sazia la terra. Tu fai crescere l’erba per il bestiame e le piante che l’uomo coltiva per trarre cibo dalla terra. / Quante sono le tue opere, Signore! Le hai fatte tutte con saggezza; la terra è piena delle tue creature. Benedici il Signore, anima mia.
</p>

<p>
Orazione / Dio onnipotente ed eterno, ammirabile in tutte le opere del tuo amore, illumina i figli da te redenti perché comprendano che, se fu grande all’inizio la creazione del mondo, ben più grande, nella pienezza dei tempi, fu l’opera della nostra redenzione, nel sacrificio pasquale di Cristo Signore. Egli vive e regna nei secoli dei secoli.
</p>

<p>
Seconda lettura / Il sacrificio di Abramo, nostro padre nella fede / Dal libro della Gènesi (Gen 22,1-18) / In quei giorni, Dio mise alla prova Abramo e gli disse: «Abramo!». Rispose: «Eccomi!». Riprese: «Prendi tuo figlio, il tuo unigenito che ami, Isacco, va’ nel territorio di Mòria e offrilo in olocausto su di un monte che io ti indicherò». Abramo si alzò di buon mattino, sellò l’asino, prese con sé due servi e il figlio Isacco, spaccò la legna per l’olocausto e si mise in viaggio verso il luogo che Dio gli aveva indicato. Il terzo giorno Abramo alzò gli occhi e da lontano vide quel luogo. Allora Abramo disse ai suoi servi: «Fermatevi qui con l’asino; io e il ragazzo andremo fin lassù, ci prostreremo e poi ritorneremo da voi». Abramo prese la legna dell’olocausto e la caricò sul figlio Isacco, prese in mano il fuoco e il coltello, poi proseguirono tutti e due insieme. Isacco si rivolse al padre Abramo e disse: «Padre mio!». Rispose: «Eccomi, figlio mio». Riprese: «Ecco qui il fuoco e la legna, ma dov’è l’agnello per l’olocausto?». Abramo rispose: «Dio stesso si provvederà l’agnello per l’olocausto, figlio mio!». Proseguirono tutti e due insieme. Così arrivarono al luogo che Dio gli aveva indicato; qui Abramo costruì l’altare, collocò la legna, legò suo figlio Isacco e lo depose sull’altare, sopra la legna. Poi Abramo stese la mano e prese il coltello per immolare suo figlio. Ma l’angelo del Signore lo chiamò dal cielo e gli disse: «Abramo, Abramo!». Rispose: «Eccomi!». L’angelo disse: «Non stendere la mano contro il ragazzo e non fargli niente! Ora so che tu temi Dio e non mi hai rifiutato tuo figlio, il tuo unigenito». Allora Abramo alzò gli occhi e vide un ariete, impigliato con le corna in un cespuglio. Abramo andò a prendere l’ariete e lo offrì in olocausto invece del figlio. Abramo chiamò quel luogo «Il Signore vede»; perciò oggi si dice: «Sul monte il Signore si fa vedere». L’angelo del Signore chiamò dal cielo Abramo per la seconda volta e disse: «Giuro per me stesso, oracolo del Signore: perché tu hai fatto questo e non hai risparmiato tuo figlio, il tuo unigenito, io ti colmerò di benedizioni e renderò molto numerosa la tua discendenza, come le stelle del cielo e come la sabbia che è sul lido del mare; la tua discendenza si impadronirà delle città dei nemici. Si diranno benedette nella tua discendenza tutte le nazioni della terra, perché tu hai obbedito alla mia voce». / Parola di Dio.
</p>

<p>
Salmo responsoriale / (Sal 15) <b>Proteggimi, o Dio: in te mi rifugio</b> / Il Signore è mia parte di eredità e mio calice: nelle tue mani è la mia vita. Io pongo sempre davanti a me il Signore, sta alla mia destra, non potrò vacillare. / Per questo gioisce il mio cuore ed esulta la mia anima; anche il mio corpo riposa al sicuro, perché non abbandonerai la mia vita negli inferi, né lascerai che il tuo fedele veda la fossa. / Mi indicherai il sentiero della vita, gioia piena alla tua presenza, dolcezza senza fine alla tua destra.
</p>

<p>
Orazione / O Dio, Padre dei credenti, che estendendo a tutti gli uomini il dono dell’adozione filiale, moltiplichi in tutta la terra i tuoi figli, e nel sacramento pasquale del Battesimo adempi la promessa fatta ad Abramo di renderlo padre di tutte le nazioni, concedi al tuo popolo di rispondere degnamente alla grazia della tua chiamata. Per Cristo nostro Signore.
</p>

<p>
Terza lettura / Gli Israeliti camminarono sull’asciutto in mezzo al mare / Dal libro dell’Èsodo (Es 14,15- 15,1) / In quei giorni, il Signore disse a Mosè: «Perché gridi verso di me? Ordina agli Israeliti di riprendere il cammino. Tu intanto alza il bastone, stendi la mano sul mare e dividilo, perché gli Israeliti entrino nel mare all’asciutto. Ecco, io rendo ostinato il cuore degli Egiziani, così che entrino dietro di loro e io dimostri la mia gloria sul faraone e tutto il suo esercito, sui suoi carri e sui suoi cavalieri. Gli Egiziani sapranno che io sono il Signore, quando dimostrerò la mia gloria contro il faraone, i suoi carri e i suoi cavalieri». L’angelo di Dio, che precedeva l’accampamento d’Israele, cambiò posto e passò indietro. Anche la colonna di nube si mosse e dal davanti passò dietro. Andò a porsi tra l’accampamento degli Egiziani e quello d’Israele. La nube era tenebrosa per gli uni, mentre per gli altri illuminava la notte; così gli uni non poterono avvicinarsi agli altri durante tutta la notte. Allora Mosè stese la mano sul mare. E il Signore durante tutta la notte risospinse il mare con un forte vento d’oriente, rendendolo asciutto; le acque si divisero. Gli Israeliti entrarono nel mare sull’asciutto, mentre le acque erano per loro un muro a destra e a sinistra. Gli Egiziani li inseguirono, e tutti i cavalli del faraone, i suoi carri e i suoi cavalieri entrarono dietro di loro in mezzo al mare. Ma alla veglia del mattino il Signore, dalla colonna di fuoco e di nube, gettò uno sguardo sul campo degli Egiziani e lo mise in rotta. Frenò le ruote dei loro carri, così che a stento riuscivano a spingerle. Allora gli Egiziani dissero: «Fuggiamo di fronte a Israele, perché il Signore combatte per loro contro gli Egiziani!». Il Signore disse a Mosè: «Stendi la mano sul mare: le acque si riversino sugli Egiziani, sui loro carri e i loro cavalieri». Mosè stese la mano sul mare e il mare, sul far del mattino, tornò al suo livello consueto, mentre gli Egiziani, fuggendo, gli si dirigevano contro. Il Signore li travolse così in mezzo al mare. Le acque ritornarono e sommersero i carri e i cavalieri di tutto l’esercito del faraone, che erano entrati nel mare dietro a Israele: non ne scampò neppure uno. Invece gli Israeliti avevano camminato sull’asciutto in mezzo al mare, mentre le acque erano per loro un muro a destra e a sinistra. In quel giorno il Signore salvò Israele dalla mano degli Egiziani, e Israele vide gli Egiziani morti sulla riva del mare; Israele vide la mano potente con la quale il Signore aveva agito contro l’Egitto, e il popolo temette il Signore e credette in lui e in Mosè suo servo. Allora Mosè e gli Israeliti cantarono questo canto al Signore e dissero:
</p>

<p>
Salmo responsoriale / (Es 15,1-7a.17-18) <b>Cantiamo al Signore: stupenda è la sua vittoria!</b> / «Voglio cantare al Signore, perché ha mirabilmente trionfato: cavallo e cavaliere ha gettato nel mare. Mia forza e mio canto è il Signore, egli è stato la mia salvezza. È il mio Dio: lo voglio lodare, il Dio di mio padre: lo voglio esaltare! / Il Signore è un guerriero, Signore è il suo nome. I carri del faraone e il suo esercito li ha scagliati nel mare; i suoi combattenti scelti furono sommersi nel Mar Rosso. / Gli abissi li ricoprirono, sprofondarono come pietra. La tua destra, Signore, è gloriosa per la potenza, la tua destra, Signore, annienta il nemico. / Tu lo fai entrare e lo pianti sul monte della tua eredità, luogo che per tua dimora, Signore, hai preparato, santuario che le tue mani, Signore, hanno fondato. Il Signore regni in eterno e per sempre!».
</p>

<p>
Orazione / O Dio, tu hai rivelato nella luce della nuova alleanza il significato degli antichi prodigi: il Mar Rosso è l’immagine del fonte battesimale e il popolo liberato dalla schiavitù è un simbolo del popolo cristiano. Concedi che tutti gli uomini, mediante la fede, siano fatti partecipi del privilegio del popolo eletto, e rigenerati dal dono del tuo Spirito. Per Cristo nostro Signore.
</p>

<p>
Quarta lettura / Con affetto perenne il Signore, tuo redentore, ha avuto pietà di te / Dal libro del profeta Isaìa (Is 54,5-14) / Tuo sposo è il tuo creatore, Signore degli eserciti è il suo nome; tuo redentore è il Santo d’Israele, è chiamato Dio di tutta la terra.  /Come una donna abbandonata e con l’animo afflitto, ti ha richiamata il Signore. Viene forse ripudiata la donna sposata in gioventù? – dice il tuo Dio. Per un breve istante ti ho abbandonata, ma ti raccoglierò con immenso amore. In un impeto di collera ti ho nascosto per un poco il mio volto; ma con affetto perenne ho avuto pietà di te, dice il tuo redentore, il Signore. / Ora è per me come ai giorni di Noè, quando giurai che non avrei più riversato le acque di Noè sulla terra; così ora giuro di non più adirarmi con te e di non più minacciarti. Anche se i monti si spostassero e i colli vacillassero, non si allontanerebbe da te il mio affetto, né vacillerebbe la mia alleanza di pace, dice il Signore che ti usa misericordia. / Afflitta, percossa dal turbine, sconsolata, ecco io pongo sullo stibio le tue pietre e sugli zaffìri pongo le tue fondamenta. Farò di rubini la tua merlatura, le tue porte saranno di berilli, tutta la tua cinta sarà di pietre preziose. / Tutti i tuoi figli saranno discepoli del Signore, grande sarà la prosperità dei tuoi figli; sarai fondata sulla giustizia. Tieniti lontana dall’oppressione, perché non dovrai temere, dallo spavento, perché non ti si accosterà. / Parola di Dio.
</p>

<p>
Salmo responsoriale / (Sal 29) <b>Ti esalterò, Signore, perché mi hai risollevato</b> / Ti esalterò, Signore, perché mi hai risollevato, non hai permesso ai miei nemici di gioire su di me. Signore, hai fatto risalire la mia vita dagli inferi, mi hai fatto rivivere perché non scendessi nella fossa. / Cantate inni al Signore, o suoi fedeli, della sua santità celebrate il ricordo, perché la sua collera dura un istante, la sua bontà per tutta la vita. Alla sera ospite è il pianto e al mattino la gioia. / Ascolta, Signore, abbi pietà di me, Signore, vieni in mio aiuto! Hai mutato il mio lamento in danza; Signore, mio Dio, ti renderò grazie per sempre.
</p>

<p>
Orazione / O Dio, Padre di tutti gli uomini, moltiplica a gloria del tuo nome la discendenza promessa alla fede dei patriarchi, e aumenta il numero dei tuoi figli, perché la Chiesa veda pienamente adempiuto il disegno universale di salvezza, nel quale i nostri padri avevano fermamente sperato. Per Cristo nostro Signore.
</p>

<p>
Quinta lettura / Venite a me e vivrete; stabilirò per voi un’alleanza eterna / Dal libro del profeta Isaìa (Is 55,1-11) / Così dice il Signore: «O voi tutti assetati, venite all’acqua, voi che non avete denaro, venite; comprate e mangiate; venite, comprate senza denaro, senza pagare, vino e latte. Perché spendete denaro per ciò che non è pane, il vostro guadagno per ciò che non sazia? Su, ascoltatemi e mangerete cose buone e gusterete cibi succulenti. / Porgete l’orecchio e venite a me, ascoltate e vivrete. Io stabilirò per voi un’alleanza eterna, i favori assicurati a Davide. Ecco, l’ho costituito testimone fra i popoli, principe e sovrano sulle nazioni. / Ecco, tu chiamerai gente che non conoscevi; accorreranno a te nazioni che non ti conoscevano a causa del Signore, tuo Dio, del Santo d’Israele, che ti onora. / Cercate il Signore, mentre si fa trovare, invocàtelo, mentre è vicino. L’empio abbandoni la sua via e l’uomo iniquo i suoi pensieri; ritorni al Signore che avrà misericordia di lui e al nostro Dio che largamente perdona. / Perché i miei pensieri non sono i vostri pensieri, le vostre vie non sono le mie vie. Oracolo del Signore. Quanto il cielo sovrasta la terra, tanto le mie vie sovrastano le vostre vie, i miei pensieri sovrastano i vostri pensieri. / Come infatti la pioggia e la neve scendono dal cielo e non vi ritornano senza avere irrigato la terra, senza averla fecondata e fatta germogliare, perché dia il seme a chi semina e il pane a chi mangia, così sarà della mia parola uscita dalla mia bocca: non ritornerà a me senza effetto, senza aver operato ciò che desidero e senza aver compiuto ciò per cui l’ho mandata». / Parola di Dio.
</p>

<p>
Salmo responsoriale / (Is 12,2-6) <b>Attingeremo con gioia alle sorgenti della salvezza </b>/ Ecco, Dio è la mia salvezza; io avrò fiducia, non avrò timore, perché mia forza e mio canto è il Signore; egli è stato la mia salvezza. / Attingerete acqua con gioia alle sorgenti della salvezza. Rendete grazie al Signore e invocate il suo nome, proclamate fra i popoli le sue opere, fate ricordare che il suo nome è sublime. / Cantate inni al Signore, perché ha fatto cose eccelse, le conosca tutta la terra. Canta ed esulta, tu che abiti in Sion, perché grande in mezzo a te è il Santo d’Israele.
</p>

<p>
Orazione / Dio onnipotente ed eterno, unica speranza del mondo, tu hai preannunziato con il messaggio dei profeti i misteri che oggi si compiono; ravviva la nostra sete di salvezza, perché soltanto per l’azione del tuo Spirito possiamo progredire nelle vie della tua giustizia. Per Cristo nostro Signore.
</p>

<p>
Sesta lettura / Cammina allo splendore della luce del Signore / Dal libro del profeta Baruc (Bar 3,9-15.32 - 4,4) / Ascolta, Israele, i comandamenti della vita, porgi l’orecchio per conoscere la prudenza. Perché, Israele? Perché ti trovi in terra nemica e sei diventato vecchio in terra straniera? Perché ti sei contaminato con i morti e sei nel numero di quelli che scendono negli inferi? Tu hai abbandonato la fonte della sapienza! Se tu avessi camminato nella via di Dio, avresti abitato per sempre nella pace. / Impara dov’è la prudenza, dov’è la forza, dov’è l’intelligenza, per comprendere anche dov’è la longevità e la vita, dov’è la luce degli occhi e la pace. Ma chi ha scoperto la sua dimora, chi è penetrato nei suoi tesori? / Ma colui che sa tutto, la conosce e l’ha scrutata con la sua intelligenza, colui che ha formato la terra per sempre e l’ha riempita di quadrupedi, colui che manda la luce ed essa corre, l’ha chiamata, ed essa gli ha obbedito con tremore. Le stelle hanno brillato nei loro posti di guardia e hanno gioito; egli le ha chiamate ed hanno risposto: «Eccoci!», e hanno brillato di gioia per colui che le ha create. / Egli è il nostro Dio, e nessun altro può essere confrontato con lui. Egli ha scoperto ogni via della sapienza e l’ha data a Giacobbe, suo servo, a Israele, suo amato. Per questo è apparsa sulla terra e ha vissuto fra gli uomini. Essa è il libro dei decreti di Dio e la legge che sussiste in eterno; tutti coloro che si attengono ad essa avranno la vita, quanti l’abbandonano moriranno. / Ritorna, Giacobbe, e accoglila, cammina allo splendore della sua luce. Non dare a un altro la tua gloria né i tuoi privilegi a una nazione straniera. / Beati siamo noi, o Israele, perché ciò che piace a Dio è da noi conosciuto. / Parola di Dio.
</p>

<p>
Salmo responsoriale / (Sal 18) <b>Signore, tu hai parole di vita eterna</b> / La legge del Signore è perfetta, rinfranca l’anima; la testimonianza del Signore è stabile, rende saggio il semplice. / I precetti del Signore sono retti, fanno gioire il cuore; il comando del Signore è limpido, illumina gli occhi. / Il timore del Signore è puro, rimane per sempre; i giudizi del Signore sono fedeli, sono tutti giusti. / Più preziosi dell’oro, di molto oro fino, più dolci del miele e di un favo stillante.
</p>

<p>
Orazione / O Dio, che accresci sempre la tua Chiesa chiamando nuovi figli da tutte le genti, custodisci nella tua protezione coloro che fai rinascere dall’acqua del Battesimo. Per Cristo nostro Signore.
</p>

<p>
Settima lettura / Vi aspergerò con acqua pura e vi darò un cuore nuovo / Dal libro del profeta Ezechièle (Ez 36,16-17a.18-28) / Mi fu rivolta questa parola del Signore: «Figlio dell’uomo, la casa d’Israele, quando abitava la sua terra, la rese impura con la sua condotta e le sue azioni. Perciò ho riversato su di loro la mia ira per il sangue che avevano sparso nel paese e per gli idoli con i quali l’avevano contaminato. Li ho dispersi fra le nazioni e sono stati dispersi in altri territori: li ho giudicati secondo la loro condotta e le loro azioni. Giunsero fra le nazioni dove erano stati spinti e profanarono il mio nome santo, perché di loro si diceva: “Costoro sono il popolo del Signore e tuttavia sono stati scacciati dal suo paese”. Ma io ho avuto riguardo del mio nome santo, che la casa d’Israele aveva profanato fra le nazioni presso le quali era giunta. Perciò annuncia alla casa d’Israele: “Così dice il Signore Dio: Io agisco non per riguardo a voi, casa d’Israele, ma per amore del mio nome santo, che voi avete profanato fra le nazioni presso le quali siete giunti. Santificherò il mio nome grande, profanato fra le nazioni, profanato da voi in mezzo a loro. Allora le nazioni sapranno che io sono il Signore – oracolo del Signore Dio –, quando mostrerò la mia santità in voi davanti ai loro occhi. Vi prenderò dalle nazioni, vi radunerò da ogni terra e vi condurrò sul vostro suolo. Vi aspergerò con acqua pura e sarete purificati; io vi purificherò da tutte le vostre impurità e da tutti i vostri idoli; vi darò un cuore nuovo, metterò dentro di voi uno spirito nuovo, toglierò da voi il cuore di pietra e vi darò un cuore di carne. Porrò il mio spirito dentro di voi e vi farò vivere secondo le mie leggi e vi farò osservare e mettere in pratica le mie norme. Abiterete nella terra che io diedi ai vostri padri; voi sarete il mio popolo e io sarò il vostro Dio”». / Parola di Dio.
</p>

<p>
Salmo responsoriale / (Sal 41) <b>Come la cerva anela ai corsi d’acqua, così l’anima mia anela a te, o Dio</b> / L’anima mia ha sete di Dio, del Dio vivente: quando verrò e vedrò il volto di Dio? / Avanzavo tra la folla, la precedevo fino alla casa di Dio, fra canti di gioia e di lode di una moltitudine in festa. / Manda la tua luce e la tua verità: siano esse a guidarmi, mi conducano alla tua santa montagna, alla tua dimora. / Verrò all’altare di Dio, a Dio, mia gioiosa esultanza. A te canterò sulla cetra, Dio, Dio mio.
</p>

<p>
Salmo responsoriale /  (quando si celebra il Battesimo) (Is 12, 1-6) <b>Attingeremo con gioia alle sorgenti della salvezza</b> / Ecco, Dio è la mia salvezza; io avrò fiducia, non avrò timore, perché mia forza e mio canto è il Signore; egli è stato la mia salvezza. / Attingerete acqua con gioia alle sorgenti della salvezza. Rendete grazie al Signore e invocate il suo nome, proclamate fra i popoli le sue opere, fate ricordare che il suo nome è sublime. / Cantate inni al Signore, perché ha fatto cose eccelse, le conosca tutta la terra. Canta ed esulta, tu che abiti in Sion, perché grande in mezzo a te è il Santo d’Israele.
</p>

<p>
Orazione / O Dio, potenza immutabile e luce che non tramonta, volgi lo sguardo alla tua Chiesa, ammirabile sacramento di salvezza, e compi l’opera predisposta nella tua misericordia: tutto il mondo veda e riconosca che ciò che è distrutto si ricostruisce, ciò che è invecchiato si rinnova e tutto ritorna alla sua integrità, per mezzo del Cristo, che è principio di tutte le cose. Egli vive e regna nei secoli dei secoli.
</p>

<p>
Colletta / O Dio, che illumini questa santissima notte con la gloria della risurrezione del Signore, ravviva nella tua famiglia lo spirito di adozione, perché tutti i tuoi figli, rinnovati nel corpo e nell’anima, siano sempre fedeli al tuo servizio. Per il nostro Signore Gesù Cristo, tuo Figlio, che è Dio, e vive e regna con te, nell’unità dello Spirito Santo, per tutti i secoli dei secoli.
</p>

<p>
Epistola / Cristo risorto dai morti non muore più / Dalla lettera di san Paolo apostolo ai Romani (Rm 6,3-11) / Fratelli, non sapete che quanti siamo stati battezzati in Cristo Gesù, siamo stati battezzati nella sua morte? Per mezzo del battesimo dunque siamo stati sepolti insieme a lui nella morte affinché, come Cristo fu risuscitato dai morti per mezzo della gloria del Padre, così anche noi possiamo camminare in una vita nuova. Se infatti siamo stati intimamente uniti a lui a somiglianza della sua morte, lo saremo anche a somiglianza della sua risurrezione. Lo sappiamo: l’uomo vecchio che è in noi è stato crocifisso con lui, affinché fosse reso inefficace questo corpo di peccato, e noi non fossimo più schiavi del peccato. Infatti chi è morto, è liberato dal peccato. Ma se siamo morti con Cristo, crediamo che anche vivremo con lui, sapendo che Cristo, risorto dai morti, non muore più; la morte non ha più potere su di lui. Infatti egli morì, e morì per il peccato una volta per tutte; ora invece vive, e vive per Dio. Così anche voi consideratevi morti al peccato, ma viventi per Dio, in Cristo Gesù. / Parola di Dio.
</p>

<p>
Salmo responsoriale / (Sal 117) <b>Alleluia, alleluia, alleluia</b> / Rendete grazie al Signore perché è buono, perché il suo amore è per sempre. Dica Israele: «Il suo amore è per sempre». / La destra del Signore si è innalzata, la destra del Signore ha fatto prodezze. Non morirò, ma resterò in vita e annuncerò le opere del Signore. / La pietra scartata dai costruttori è divenuta la pietra d’angolo. Questo è stato fatto dal Signore: una meraviglia ai nostri occhi.
</p>

<p>
Vangelo / È risorto e vi precede in Galilea / Dal Vangelo secondo Matteo (Mt 28,1-10) / Dopo il sabato, all’alba del primo giorno della settimana, Maria di Màgdala e l’altra Maria andarono a visitare la tomba. Ed ecco, vi fu un gran terremoto. Un angelo del Signore, infatti, sceso dal cielo, si avvicinò, rotolò la pietra e si pose a sedere su di essa. Il suo aspetto era come folgore e il suo vestito bianco come neve. Per lo spavento che ebbero di lui, le guardie furono scosse e rimasero come morte. L’angelo disse alle donne: «Voi non abbiate paura! So che cercate Gesù, il crocifisso. Non è qui. È risorto, infatti, come aveva detto; venite, guardate il luogo dove era stato deposto. Presto, andate a dire ai suoi discepoli: “È risorto dai morti, ed ecco, vi precede in Galilea; là lo vedrete”. Ecco, io ve l’ho detto». Abbandonato in fretta il sepolcro con timore e gioia grande, le donne corsero a dare l’annuncio ai suoi discepoli. Ed ecco, Gesù venne loro incontro e disse: «Salute a voi!». Ed esse si avvicinarono, gli abbracciarono i piedi e lo adorarono. Allora Gesù disse loro: «Non temete; andate ad annunciare ai miei fratelli che vadano in Galilea: là mi vedranno». / Parola del Signore.
</p>

<p>
Litanie dei Santi / Signore, pietà (Kyrie, eleison) Signore, pietà (Kyrie, eleison) / Cristo, pietà (Christe, eleison) Cristo, pietà (Christe, eleison) / Signore, pietà (Kyrie, eleison) Signore, pietà (Kyrie, eleison) / Santa Maria, Madre di Dio prega per noi / San Michele prega per noi / Santi Angeli di Dio pregate per noi / San Giovanni Battista prega per noi / San Giuseppe prega per noi / Santi Pietro e Paolo pregate per noi / Sant'Andrea prega per noi / San Giovanni prega per noi / Santi Apostoli ed evangelisti pregate per noi / Santa Maria Maddalena prega per noi / Santi discepoli del Signore pregate per noi / Santo Stefano prega per noi / Sant'Ignazio d'Antiochia prega per noi / San Lorenzo prega per noi / Sante Perpetua e Felicita pregate per noi / Sant'Agnese prega per noi / Santi Martiri di Cristo pregate per noi / San Gregorio prega per noi / Sant'Agostino prega per noi / Sant'Atanasio prega per noi / San Basilio prega per noi / San Martino prega per noi / Santi Cirillo e Metodio pregate per noi / San Benedetto prega per noi / San Francesco prega per noi / San Domenico prega per noi / San Francesco Saverio prega per noi / San Giovanni Maria [Vianney] prega per noi / Santa Caterina da Siena prega per noi / Santa Teresa di Gesù prega per noi / Voi tutti santi e sante di Dio pregate per noi / Nella tua misericordia salvaci, Signore / Da ogni male salvaci, Signore / Da ogni peccato salvaci, Signore / Dalla morte eterna salvaci, Signore / Per la tua incarnazione salvaci, Signore / Per la tua morte e risurrezione salvaci, Signore / Per il dono dello Spirito Santo salvaci, Signore / Noi peccatori, ti preghiamo ascoltaci, Signore.
</p>

<p>
Dio onnipotente ed eterno, manifesta la tua presenza nei sacramenti del tuo amore, manda lo spirito di adozione a suscitare un popolo nuovo dal fonte battesimale, perché l’azione del nostro umile ministero sia resa efficace dalla tua potenza. Per Cristo nostro Signore.
</p>

<p>
O Dio, per mezzo dei segni sacramentali, tu operi con invisibile potenza le meraviglie della salvezza; e in molti modi, attraverso i tempi, hai preparato l’acqua, tua creatura, ad essere segno del Battesimo. Fin dalle origini il tuo Spirito si librava sulle acque, perché contenessero in germe la forza di santificare; e anche nel diluvio hai prefigurato il Battesimo, perché, oggi come allora, l’acqua segnasse la fine del peccato e l’inizio della vita nuova. Tu hai liberato dalla schiavitù i figli di Abramo, facendoli passare illesi attraverso il Mar Rosso, perché fossero immagine del futuro popolo dei battezzati. Infine, nella pienezza dei tempi, il tuo Figlio, battezzato da Giovanni nell’acqua del Giordano, fu consacrato dallo Spirito Santo; innalzato sulla croce, egli versò dal suo fianco sangue e acqua, e dopo la sua risurrezione comandò ai discepoli: “Andate, annunziate il Vangelo a tutti i popoli, e battezzateli nel nome del Padre e del Figlio e dello Spirito Santo”. Ora, Padre, guarda con amore la tua Chiesa e fa’ scaturire per lei la sorgente del Battesimo. Infondi in quest’acqua, per opera dello Spirito Santo, la grazia del tuo unico Figlio, perché con il sacramento del Battesimo l’uomo, fatto a tua immagine, sia lavato dalla macchia del peccato, e dall’acqua e dallo Spirito Santo rinasca come nuova creatura.
</p>

<p>
Acclamazione: Sorgenti delle acque, benedite il Signore: lodatelo ed esaltatelo nei secoli.
</p>

<p>
Fratelli carissimi, preghiamo umilmente il Signore Dio nostro, perché benedica quest’acqua con la quale saremo aspersi in ricordo del nostro Battesimo. Il Signore ci rinnovi interiormente, perché siamo sempre fedeli allo Spirito che ci è stato dato in dono.
</p>

<p>
Signore Dio nostro, sii presente in mezzo al tuo popolo, che veglia in preghiera in questa santissima notte, rievocando l’opera ammirabile della nostra creazione e l’opera ancor più ammirabile della nostra salvezza. Degnati di benedire quest’acqua, che hai creato perché dia fertilità alla terra, freschezza e sollievo ai nostri corpi. Di questo dono della creazione hai fatto un segno della tua bontà: attraverso l’acqua del Mar Rosso hai liberato il tuo popolo dalla schiavitù; nel deserto hai fatto scaturire una sorgente per saziare la sua sete; con l’immagine dell’acqua viva i profeti hanno preannunziato la nuova alleanza che tu intendevi offrire agli uomini. Infine nell’acqua del Giordano, santificata dal Cristo, hai inaugurato il sacramento della rinascita, che segna l’inizio dell’umanità nuova libera dalla corruzione del peccato. Ravviva in noi, Signore, nel segno di quest’acqua benedetta, il ricordo del nostro Battesimo, perché possiamo unirci all’assemblea gioiosa di tutti i fratelli, battezzati nella Pasqua di Cristo nostro Signore. Egli vive e regna nei secoli dei secoli.
</p>

<p>
Rinnovazione delle promesse battesimali / Fratelli carissimi, per mezzo del Battesimo siamo divenuti partecipi del mistero pasquale del Cristo, siamo stati sepolti insieme con lui nella morte, per risorgere con lui a vita nuova. Ora, al termine del cammino penitenziale della Quaresima, rinnoviamo le promesse del nostro Battesimo, con le quali un giorno abbiamo rinunziato a satana e alle sue opere e ci siamo impegnati a servire fedelmente Dio nella santa Chiesa cattolica. / Rinunziate al peccato, per vivere nella libertà dei figli di Dio? Rinunzio. / Rinunziate alle seduzioni del male, per non lasciarvi dominare dal peccato? Rinunzio. / Rinunziate a satana, origine e causa di ogni peccato? Rinunzio. / Credete in Dio, Padre onnipotente, creatore del cielo e della terra? Credo. / Credete in Gesù Cristo, suo unico Figlio, nostro Signore, che nacque da Maria Vergine, morì e fu sepolto, è risuscitato dai morti e siede alla destra del Padre? Credo. / Credete nello Spirito Santo, la santa Chiesa cattolica, la comunione dei santi, la remissione dei peccati, la risurrezione della carne e la vita eterna? Credo. / Dio onnipotente, Padre del nostro Signore Gesù Cristo, che ci ha liberati dal peccato e ci ha fatto rinascere dall’acqua e dallo Spirito Santo, ci custodisca con la sua grazia in Cristo Gesù nostro Signore, per la vita eterna. Amen.
</p>

<p>
Preghiera dei Fedeli / In questa notte di buio, squarciato dalla luce di Cristo risorto, affidiamo fiduciosi al Padre le nostre suppliche, che rivolgiamo a lui con cuore sincero e grato. Preghiamo dicendo: <b>Ascoltaci Signore.</b> / Perché la Chiesa, nata in questo giorno glorioso, possa essere veramente il corpo di Cristo nella storia, testimoniando al mondo la comunione e una ritrovata unità. Preghiamo. / Per i nostri defunti, perché il Dio della vita doni loro la pace eterna e la felicità che sgorga dall’essere parte della comunione divina. Preghiamo. / Per tutti gli uomini di buona volontà, perché sappiano riconoscere in Cristo la via, la verità e la vita. Preghiamo. / Per tutti coloro che soffrono nel corpo e nello spirito, perché dopo aver abbracciato la croce di Cristo possano godere della felicità della sua risurrezione. Preghiamo. / Perché la nostra fede si radichi in Gesù Cristo crocifisso e risorto, diventando il timone della nostra vita. Preghiamo. / Le nostre preghiere, o Padre, sono balbettii di figli incapaci di seguire la scia del tuo amore, ma consapevoli che, nella morte e risurrezione del tuo Figlio, tu non ci hai fatto un dono, ma ti sei fatto dono per noi. Ascoltaci, comunque, perché vogliamo anche noi essere tuoi. Te lo chiediamo per Cristo nostro Signore.
</p>

<p>
Preghiera sulle offerte / Accogli, Signore, le preghiere e le offerte del tuo popolo, perché questo santo mistero, gioioso inizio della celebrazione pasquale, ci ottenga la forza per giungere alla vita eterna. Per Cristo nostro Signore.
</p>

<p>
Prefazio / Cristo Agnello pasquale / È veramente cosa buona e giusta, nostro dovere e fonte di salvezza, proclamare sempre la tua gloria o Signore, e soprattutto esaltarti in questa notte nella quale Cristo, nostra Pasqua, si è immolato. È lui il vero Agnello che ha tolto i peccati del mondo, è lui che morendo ha distrutto la morte e risorgendo ha ridato a noi la vita. Per questo mistero, nella pienezza della gioia pasquale, l’umanità esulta su tutta la terra, e con l’assemblea degli angeli e dei santi canta l’inno della tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
Antifona di comunione / Cristo, nostra Pasqua, è stato immolato: celebriamo dunque le festa con purezza e verità. Alleluia. (1Cor 5,7-8)<br>
Antifona di comunione / Gesù, il crocifisso è risorto, come aveva detto. Alleluia. (Mt 28,5.6; cf. Mc 16,6; cf. Lc 24,6)
</p>

<p>
Preghiera dopo la comunione / Infondi in noi, o Padre, lo Spirito della tua carità, perché nutriti con i sacramenti pasquali viviamo concordi nel vincolo del tuo amore. Per Cristo nostro Signore.
</p>

<p>
Portate a tutti la gioia del Signore risorto. Andate in pace. Alleluia, alleluia. Rendiamo grazie a Dio. Alleluia, alleluia.
</p>


<hr>

<h5>Evangelizo</h5>

<p>
San Bonaventura (1221-1274) francescano, dottore della Chiesa / L'Albero di vita / Ha trionfato sulla morte / All'aurora del terzo giorno del riposo sacro del Signore nel sepolcro (...) la potenza e la Sapienza di Dio, Cristo, sconfitto l'autore della morte, trionfò sulla morte stessa, ci aprì l'accesso all'eternità e risuscitò dai morti con la sua potenza divina per indicarci le vie della vita. Allora ci fu un forte terremoto, l'Angelo del Signore, vestito di bianco, rapido come il fulmine, scese dal cielo e si mostrò affettuoso coi buoni e severo coi cattivi. Spaventò anche i crudeli soldati e rassicurò le donne afflitte alle quali il Signore risorto apparve per primo, in quanto per il loro forte amore lo meritavano. Apparve in seguito a Pietro e agli altri discepoli sulla via di Emmaus, poi agli apostoli senza Tommaso. Offrì a Tommaso di toccarlo, allora lui esclamò: "Mio Signore e mio Dio". Apparve per quaranta giorni in diversi modi ai discepoli, mangiando e bevendo con loro. Illuminò la nostra fede con prove, aumenta la nostra speranza con promesse per infuocare infine con celesti doni il nostro amore.
</p>

<h5>DiBruno</h5>

<p>
Non è qui. È risorto (Mt 28,1-10) / Gesù per tre volte aveva annunziato che Lui, dopo la sua morte per crocifissione, il terzo giorno sarebbe risorto. Ma questo linguaggio era per essi oscuro, molto oscuro: “Poi prese con sé i Dodici e disse loro: «Ecco, noi saliamo a Gerusalemme, e si compirà tutto ciò che fu scritto dai profeti riguardo al Figlio dell’uomo: verrà infatti consegnato ai pagani, verrà deriso e insultato, lo copriranno di sputi e, dopo averlo flagellato, lo uccideranno e il terzo giorno risorgerà». Ma quelli non compresero nulla di tutto questo; quel parlare restava oscuro per loro e non capivano ciò che egli aveva detto” (Lc 18,31-34). Il Salmo annunzia che il Giusto Sofferente, dopo il suo intimo tormento, avrebbe visto la luce: “Dio mio, Dio mio, perché mi hai abbandonato? Lontane dalla mia salvezza le parole del mio grido! Salvami dalle fauci del leone e dalle corna dei bufali. Tu mi hai risposto! Annuncerò il tuo nome ai miei fratelli, ti loderò in mezzo all’assemblea. Egli non ha disprezzato né disdegnato l’afflizione del povero, il proprio volto non gli ha nascosto ma ha ascoltato il suo grido di aiuto. Da te la mia lode nella grande assemblea; scioglierò i miei voti davanti ai suoi fedeli A lui solo si prostreranno quanti dormono sotto terra, davanti a lui si curveranno quanti discendono nella polvere; ma io vivrò per lui, lo servirà la mia discendenza. Si parlerà del Signore alla generazione che viene; annunceranno la sua giustizia; al popolo che nascerà diranno: «Ecco l’opera del Signore!»” (Sal 22 (21),1-2.22-26.30-32). / Il Canto del Servo del Signore di Isaia non lascia alcun dubbio sul ritorno in vita dalla morte: “Ma al Signore è piaciuto prostrarlo con dolori. Quando offrirà se stesso in sacrificio di riparazione, vedrà una discendenza, vivrà a lungo, si compirà per mezzo suo la volontà del Signore. Dopo il suo intimo tormento vedrà la luce e si sazierà della sua conoscenza; il giusto mio servo giustificherà molti, egli si addosserà le loro iniquità. Perciò io gli darò in premio le moltitudini, dei potenti egli farà bottino, perché ha spogliato se stesso fino alla morte ed è stato annoverato fra gli empi, mentre egli portava il peccato di molti e intercedeva per i colpevoli” (Is 53,10-12). Sia le antiche profezie che Cristo Gesù annunziano un solo mistero, che è di morte e di risurrezione. Ma sia i discepoli che le donne vedono Gesù nella morte e il pensiero della risurrezione neanche li sfiora. Maria di Màgdala e l’altra Maria vanno al sepolcro, per completare il rito della sepoltura appena accennato, la sera della sepoltura a causa del sabato. / <b>Dopo il sabato, all’alba del primo giorno della settimana, Maria di Màgdala e l’altra Maria andarono a visitare la tomba. Ed ecco, vi fu un gran terremoto. Un angelo del Signore, infatti, sceso dal cielo, si avvicinò, rotolò la pietra e si pose a sedere su di essa. Il suo aspetto era come folgore e il suo vestito bianco come neve. Per lo spavento che ebbero di lui, le guardie furono scosse e rimasero come morte. L’angelo disse alle donne: «Voi non abbiate paura! So che cercate Gesù, il crocifisso. Non è qui. È risorto, infatti, come aveva detto; venite, guardate il luogo dove era stato deposto. Presto, andate a dire ai suoi discepoli: “È risorto dai morti, ed ecco, vi precede in Galilea; là lo vedrete”. Ecco, io ve l’ho detto». Abbandonato in fretta il sepolcro con timore e gioia grande, le donne corsero a dare l’annuncio ai suoi discepoli. Ed ecco, Gesù venne loro incontro e disse: «Salute a voi!». Ed esse si avvicinarono, gli abbracciarono i piedi e lo adorarono. Allora Gesù disse loro: «Non temete; andate ad annunciare ai miei fratelli che vadano in Galilea: là mi vedranno».</b> / La risurrezione non è stata osservata nel suo farsi. Nessuno ha visto Gesù mentre risorgeva. Gli Angeli annunziano il mistero. In esso si crede per fede. I discepoli potranno vedere Gesù Risorto in Galilea, secondo quanto da Lui preannunciato. Le donne credono nel mistero e vengono premiate. Gesù appare loro e le conferma nella missione. Esse dovranno dire ai loro fratelli, cioè ai discepoli, che vadano in Galilea. Là essi lo vedranno. Dalla Galilea Lui ha iniziato la missione, compiendo la profezia di Isaia. Dalla Galilea dovranno partire i discepoli per recarsi in tutto il mondo, sempre secondo la profezia di Isaia (Is 8,22-9,69). Gli Apostoli sono i continuatori della Missione del Maestro. Una sola Missione, un solo Missionario: Cristo Signore, nella sua Persona di vero Dio e vero uomo, nel suo corpo che è la Chiesa. / Madre di Dio, Angeli, Santi, fateci perfetti continuatori della missione di Cristo Gesù. 
</p>

<h5>GetUpAndWalk</h5>

<p>
Il sabato santo è il giorno che intercorre tra la morte di Gesù e la sua resurrezione. Sembrerebbe un banale tempo di transizione, per noi che conosciamo la vicenda. Ma chi per chi l’ha vissuto la prima volta, non è stato così. In quel giorno, le persone che hanno visto Gesù morire in croce sanno cosa è successo, ma non sanno ancora cosa accadrà e rimangono con il fiato sospeso. Per loro, il sabato santo è il giorno in cui essere costretti a “stare” in quella morte: non ci si può sottrarre. La sensazione è che tutto non sarà più come prima, ma non si riesce ancora a intravedere quale nuova piega prenderà la vita. Un tempo di sospensione che segue una situazione che ormai ha segnato la nostra esistenza e dalla quale non si può più uscire. Quello del sabato santo, è il tempo dove sperimentiamo una certa impotenza rispetto a quello che è successo. Avremmo potuto prevedere, avremmo dovuto capirlo, avremmo voluto prepararci. Invece è successo così all’improvviso e ne siamo stati travolti. L’impotenza è quella scomoda sensazione per cui ci accorgiamo che la nostra esistenza non è pienamente nelle nostre mani, né come singoli, né come collettività. Da qui, è facile cominciare a raccontarci una storia rassicurante e inquietante allo stesso tempo: se io sono impotente nel gestire la mia stessa vita, allora significa che oltre me esiste qualcuno più potente che può fare quello che io non posso controllare. Un dio che può fare il bello e il cattivo tempo a suo piacimento, senza nemmeno interpellarmi. Un tipo così è meglio che ce lo teniamo amico e facciamo qualcosa che può renderlo contento, così magari sarà benevolo con noi. Nasce il sacrificio, la preghiera di richiesta e contemporaneamente la paura di non avere fatto abbastanza e dunque il senso di colpa. Chiamiamo “grazia” quell’intervento, sporadico ma pur sempre benefico, con cui questo dio interviene in nostro favore. E chiamiamo “mistero” il modo incomprensibile con cui lui interviene nella nostra vita. Ecco la religione, che ci fa vivere la vita a partire dalla paura che l’impotenza sprigiona come suo veleno. Il sabato santo è il tempo dell’immobilità. Ci sentiamo spiazzati perché il mondo si è rovesciato. Gli abbracci, i baci, le carezze, che prima erano segno di affetto e di cura, ora sono gesti che incutono timore. È successo anche a Gesù: con un bacio è stato tradito. L’isolamento, invece, viene implorato come atteggiamento di rispetto e di cura reciproca. Verrebbe quasi da dire: non c’è più religione! Ecco, appunto, non c’è più religione. Forse è proprio così. Rimane però il sentire dell’uomo, che nel bene o nel male di questa vicenda si ri-scopre umano. Umano, quando il suo sguardo comincia a osservare particolari che prima sfuggivano; umano quando sente solidarietà con chi è in prima linea a combattere, anche se non lo conosce personalmente. Umano quando si stupisce di fronte alla natura che si riappropria dei suoi spazi (e dei nostri); umano quando si lamenta della sua libertà negata. Umano quando riscopre la bellezza del tempo gratuito; umano quando soffre per non poter salutare una persona cara che muore. Ecco il sabato santo: un tempo che ci è consegnato come stra-ordinario per rivivere la nostra umanità. Un tempo che finalmente posso decidere come vivere. Posso riempirlo di tante cose da fare. Tanta creatività, tanto chiasso, tanta effervescenza. All’inizio tutti lo abbiamo fatto. Ma, a lungo andare, sentiamo che questo non ci lascia un gusto buono: finché concepiamo questo tempo come un contenitore da riempire, non c’è cosa interessante che possiamo intraprendere che poi non ci stanchi. Possiamo vivere questo sabato santo come tempo di silenzio, dove l’impotenza diventa sospensione del fare e l’immobilità diventa persistenza dell’essere. Il silenzio attiva una modalità di sguardo unica capace di trasfigurare la realtà che mi sta intorno: la contemplazione. Il sabato santo è il tempo dove fermarsi a contemplare. E scopriamo che i nostri occhi sono fatti apposta per contemplare. In questa sosta, ci prepariamo alla resurrezione, una rinascita che non sarà automatica, né spontanea. Avverrà quando prenderemo consapevolezza della bellezza di questo sguardo contemplativo e ci decideremo a vivere la nostra vita per esso. Lì scopriremo che Dio ora vive dentro di noi. Ecco il nuovo credente che si delinea all’orizzonte: colui che una volta passata la scena attuale, di fronte a un mondo che tenderà a regredire a quello di prima, avrà il coraggio di ricordare ciò che tutti hanno potuto contemplare almeno per un momento: che il nostro cuore ha ripreso a battere, che il nostro pianeta ha ripreso a respirare, che il regno di Dio è vicino. Forse ci renderemo conto che basta poco per creare un mondo migliore. Allora cominceremo a ricordare questo momento non come una disgrazia che ci è piovuta addosso, bensì come una benedizione che ci ha salvati. Proprio come è successo ai discepoli duemila anni fa… / Ascolta la tua impotenza. Quali paure va a toccare dentro di te? Rimani immobile. Cosa sprigiona la bellezza del tuo essere? Contempla la realtà. Cosa fa battere il tuo cuore in questo momento? (Flavio Emanuele Bottaro SJ)
</p>

<h5>Preghiamo</h5>

<p>
Fai brillare il mistero della Tua gioia pasquale, come aurora del mattino, nei nostri giorni; concedici di poter essere veramente uomini pasquali in mezzo al Sabato Santo della storia. (Benedetto XVI)
</p>

<p>
Santa Maria, donna del Sabato santo, estuario dolcissimo nel quale almeno per un giorno si è raccolta la fede di tutta la Chiesa, tu sei l'ultimo punto di contatto col cielo che ha preservato la terra dal tragico blackout della grazia. Guidaci per mano alle soglie della luce, di cui la Pasqua è la sorgente suprema. Stabilizza nel nostro spirito la dolcezza fugace delle memorie, perché nei frammenti del passato possiamo ritrovare la parte migliore di noi stessi. E ridestaci nel cuore, attraverso i segnali del futuro, una intensa nostalgia di rinnovamento, che si traduca in fiducioso impegno a camminare nella storia. Santa Maria, donna del Sabato santo, aiutaci a capire che, in fondo, tutta la vita, sospesa com'è tra le brume del venerdì e le attese della domenica di Risurrezione, si rassomiglia tanto a quel giorno. È il giorno della speranza, in cui si fa il bucato dei lini intrisi di lacrime e di sangue, e li si asciuga al sole di primavera perché diventino tovaglie di altare. Ripetici, insomma, che non c'è croce che non abbia le sue deposizioni. Non c'è amarezza umana che non si stemperi in sorriso. Non c'è peccato che non trovi redenzione. Non c'è sepolcro la cui pietra non sia provvisoria sulla sua imboccatura. Anche le gramaglie più nere trascolorano negli abiti della gioia. Le rapsodie più tragiche accennano ai primi passi di danza. E gli ultimi accordi delle cantilene funebri contengono già i motivi festosi dell'alleluia pasquale. Santa Maria, donna del Sabato santo, raccontaci come, sul crepuscolo di quel giorno, ti sei preparata all'incontro col tuo figlio Risorto. Quale tunica hai indossato sulle spalle? Quali sandali hai messo ai piedi per correre più veloce sull'erba? Come ti sei annodata sul capo i lunghi capelli di nazarena? Quali parole d'amore ti andavi ripassando segretamente, per dirgliele tutto d'un fiato non appena ti fosse apparso dinanzi? Madre dolcissima, prepara anche noi all'appuntamento con lui. Destaci l'impazienza del suo domenicale ritorno. Adornaci di vesti nuziali. Per ingannare il tempo, mettiti accanto a noi e facciamo le prove dei canti. Perché qui le ore non passano mai. (Tonino Bello, Maria donna dei nostri giorni)
</p>

<h5>Scritti</h5>

<p>
La morte mi ha vomitato / Ho steso le mie mani e mi sono accostato al mio Signore, poiché lo stendere le mie mani è il segno di lui. E il mio stare eretto è [segno] del legno eretto che fu innalzato sul sentiero del giusto. Fui inutile a coloro che mi conoscevano, perché dovetti nascondermi a coloro che non mi possedevano. Ma sarò presso coloro che mi amano! Sono morti tutti i miei persecutori e mi hanno cercato coloro che speravano in me, perché ero vivo. E sono risorto, e sono con loro (Sal 138 [139],18) e parlerò per bocca loro. Essi, infatti, sprezzarono i loro persecutori e io ho imposto loro il giogo del mio amore. Come il braccio dello sposo sulla sposa, così è il mio giogo su coloro che mi conoscono. Come il talamo disteso nella casa degli sposi, così è il mio amore su coloro che credono in me. Non sono stato rigettato, anche se [tale] sono sembrato, né sono stato distrutto, anche se [così] pensarono di me. Gli inferi mi videro e furono prostrati, la morte mi vomitò, e molti [altri vomitò] con me. Aceto e amarezza fui per essi e con essi scesi, in tutta la loro profondità. Piedi e capo essi lasciarono andare perché non potevano sopportare il mio volto. Ho costituito un'assemblea di vivi tra i loro morti ho parlato loro con labbra vive, perché il mio dire non fosse vano. Corsero presso di me coloro che erano morti e gridarono dicendo: "Abbi pietà di noi,  Figlio di Dio! Agisci con noi secondo la tua dolcezza e liberaci dalle catene della tenebra. Apri a noi la porta per la quale potremo uscire incontro a te. Abbiamo visto, infatti, che la nostra morte non ti ha toccato. Che siamo salvati anche noi insieme a te perché tu sei il nostro Salvatore!". Ascoltai dunque la loro voce e posi nel mio cuore la loro fede. E posi sul loro capo il mio nome perché essi sono figli liberi, e sono miei! Alleluia. (Odi di Salomone 42) 
</p>


        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/PRAXIS/VERBUM.html'>VERBUM</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/PRAXIS/VERBUM.html" title="VERBUM" class="page">VERBUM</a>
<ul>
<li><a href="./A001.html" title="A001" class="page">A001</a></li>
<li><a href="./A002.html" title="A002" class="page">A002</a></li>
<li><a href="./A003.html" title="A003" class="page">A003</a></li>
<li><a href="./A004.html" title="A004" class="page">A004</a></li>
<li><a href="./A005.html" title="A005" class="page">A005</a></li>
<li><a href="./A006.html" title="A006" class="page">A006</a></li>
<li><a href="./A007.html" title="A007" class="page">A007</a></li>
<li><a href="./A008.html" title="A008" class="page">A008</a></li>
<li><a href="./A009.html" title="A009" class="page">A009</a></li>
<li><a href="./A010.html" title="A010" class="page">A010</a></li>
<li><a href="./A011.html" title="A011" class="page">A011</a></li>
<li><a href="./A012.html" title="A012" class="page">A012</a></li>
<li><a href="./A013.html" title="A013" class="page">A013</a></li>
<li><a href="./A014.html" title="A014" class="page">A014</a></li>
<li><a href="./A015.html" title="A015" class="page">A015</a></li>
<li><a href="./A016.html" title="A016" class="page">A016</a></li>
<li><a href="./A017.html" title="A017" class="page">A017</a></li>
<li><a href="./A018.html" title="A018" class="page">A018</a></li>
<li><a href="./A019.html" title="A019" class="page">A019</a></li>
<li><a href="./A020.html" title="A020" class="page">A020</a></li>
<li><a href="./A021.html" title="A021" class="page">A021</a></li>
<li><a href="./A022.html" title="A022" class="page">A022</a></li>
<li><a href="./A023.html" title="A023" class="page">A023</a></li>
<li><a href="./A024.html" title="A024" class="page">A024</a></li>
<li><a href="./A025.html" title="A025" class="page">A025</a></li>
<li><a href="./A026.html" title="A026" class="page">A026</a></li>
<li><a href="./A027.html" title="A027" class="page">A027</a></li>
<li><a href="./A028.html" title="A028" class="page">A028</a></li>
<li><a href="./A029.html" title="A029" class="page">A029</a></li>
<li><a href="./A030.html" title="A030" class="page">A030</a></li>
<li><a href="./A031.html" title="A031" class="page">A031</a></li>
<li><a href="./A032.html" title="A032" class="page">A032</a></li>
<li><a href="./A033.html" title="A033" class="page">A033</a></li>
<li><a href="./A034.html" title="A034" class="page">A034</a></li>
<li><a href="./A035.html" title="A035" class="page">A035</a></li>
<li><a href="./A036.html" title="A036" class="page">A036</a></li>
<li><a href="./A037.html" title="A037" class="page">A037</a></li>
<li><a href="./A038.html" title="A038" class="page">A038</a></li>
<li><a href="./A039.html" title="A039" class="page">A039</a></li>
<li><a href="./A040.html" title="A040" class="page">A040</a></li>
<li><a href="./A041.html" title="A041" class="page">A041</a></li>
<li><a href="./A042.html" title="A042" class="page">A042</a></li>
<li><a href="./A043.html" title="A043" class="page">A043</a></li>
<li><a href="./A044.html" title="A044" class="page">A044</a></li>
<li><a href="./A045.html" title="A045" class="page">A045</a></li>
<li><a href="./A046.html" title="A046" class="page">A046</a></li>
<li><a href="./A047.html" title="A047" class="page">A047</a></li>
<li><a href="./A048.html" title="A048" class="page">A048</a></li>
<li><a href="./A049.html" title="A049" class="page">A049</a></li>
<li><a href="./A050.html" title="A050" class="page">A050</a></li>
<li><a href="./A051.html" title="A051" class="page">A051</a></li>
<li><a href="./A052.html" title="A052" class="page">A052</a></li>
<li><a href="./A053.html" title="A053" class="page">A053</a></li>
<li><a href="./A054.html" title="A054" class="page">A054</a></li>
<li><a href="./A055.html" title="A055" class="page">A055</a></li>
<li><a href="./A056.html" title="A056" class="page">A056</a></li>
<li><a href="./A057.html" title="A057" class="page">A057</a></li>
<li><a href="./A058.html" title="A058" class="page">A058</a></li>
<li><a href="./A059.html" title="A059" class="page">A059</a></li>
<li><a href="./A060.html" title="A060" class="page">A060</a></li>
<li><a href="./A061.html" title="A061" class="page">A061</a></li>
<li><a href="./A062.html" title="A062" class="page">A062</a></li>
<li><a href="./A063.html" title="A063" class="page">A063</a></li>
<li><a href="./A064.html" title="A064" class="page">A064</a></li>
<li><a href="./A065.html" title="A065" class="page">A065</a></li>
<li><a href="./A066.html" title="A066" class="page">A066</a></li>
<li><a href="./A067.html" title="A067" class="page">A067</a></li>
<li><a href="./A068.html" title="A068" class="page">A068</a></li>
<li><a href="./A069.html" title="A069" class="page">A069</a></li>
<li><a href="./A070.html" title="A070" class="page">A070</a></li>
<li><a href="./A071.html" title="A071" class="page">A071</a></li>
<li><a href="./A072.html" title="A072" class="page">A072</a></li>
<li><a href="./A073.html" title="A073" class="page">A073</a></li>
<li><a href="./A074.html" title="A074" class="page">A074</a></li>
<li><a href="./A075.html" title="A075" class="page">A075</a></li>
<li><a href="./A076.html" title="A076" class="page">A076</a></li>
<li><a href="./A077.html" title="A077" class="page">A077</a></li>
<li><a href="./A078.html" title="A078" class="page">A078</a></li>
<li><a href="./A079.html" title="A079" class="page">A079</a></li>
<li><a href="./A080.html" title="A080" class="page">A080</a></li>
<li><a href="./A081.html" title="A081" class="page">A081</a></li>
<li><a href="./A082.html" title="A082" class="page">A082</a></li>
<li><a href="./A083.html" title="A083" class="page">A083</a></li>
<li><a href="./A084.html" title="A084" class="page">A084</a></li>
<li><a href="./A085.html" title="A085" class="page">A085</a></li>
<li><a href="./A086.html" title="A086" class="page">A086</a></li>
<li><a href="./A087.html" title="A087" class="page">A087</a></li>
<li><a href="./A088.html" title="A088" class="page">A088</a></li>
<li><a href="./A089.html" title="A089" class="page">A089</a></li>
<li><a href="./A090.html" title="A090" class="page">A090</a></li>
<li><a href="./A091.html" title="A091" class="page">A091</a></li>
<li><a href="./A092.html" title="A092" class="page">A092</a></li>
<li><a href="./A093.html" title="A093" class="page">A093</a></li>
<li><a href="./A094.html" title="A094" class="page">A094</a></li>
<li><a href="./A095.html" title="A095" class="page">A095</a></li>
<li><a href="./A096.html" title="A096" class="page">A096</a></li>
<li><a href="./A097.html" title="A097" class="page">A097</a></li>
<li><a href="./A098.html" title="A098" class="page">A098</a></li>
<li><a href="./A099.html" title="A099" class="page">A099</a></li>
<li><a href="./A100.html" title="A100" class="page">A100</a></li>
<li><a href="./A101.html" title="A101" class="page">A101</a></li>
<li><a href="./A102.html" title="A102" class="page">A102</a></li>
<li><a href="./A103.html" title="A103" class="page">A103</a></li>
<li><a href="./A104.html" title="A104" class="page">A104</a></li>
<li><a href="./A105.html" title="A105" class="page">A105</a></li>
<li><a href="./A106.html" title="A106" class="page">A106</a></li>
<li><a href="./A107.html" title="A107" class="page">A107</a></li>
<li><a href="./A108.html" title="A108" class="page">A108</a></li>
<li><a href="./A109.html" title="A109" class="page">A109</a></li>
<li><a href="./A110.html" title="A110" class="page">A110</a></li>
<li><a href="./A111.html" title="A111" class="page">A111</a></li>
<li><a href="./A112.html" title="A112" class="page">A112</a></li>
<li><a href="./A113.html" title="A113" class="page">A113</a></li>
<li><a href="./A114.html" title="A114" class="page">A114</a></li>
<li><a href="./A115.html" title="A115" class="page">A115</a></li>
<li><a href="./A116.html" title="A116" class="page">A116</a></li>
<li><a href="./A117.html" title="A117" class="page">A117</a></li>
<li><a href="./A118.html" title="A118" class="page">A118</a></li>
<li><a href="./A119.html" title="A119" class="page">A119</a></li>
<li><a href="./A120.html" title="A120" class="page">A120</a></li>
<li><a href="./A121.html" title="A121" class="page">A121</a></li>
<li><a href="./A122.html" title="A122" class="page">A122</a></li>
<li><a href="./A123.html" title="A123" class="page">A123</a></li>
<li><a href="./A124.html" title="A124" class="page">A124</a></li>
<li><a href="./A125.html" title="A125" class="page">A125</a></li>
<li><a href="./A126.html" title="A126" class="page">A126</a></li>
<li><a href="./A127.html" title="A127" class="page">A127</a></li>
<li><a href="./A128.html" title="A128" class="page">A128</a></li>
<li><a href="./A129.html" title="A129" class="page">A129</a></li>
<li><a href="./A130.html" title="A130" class="page">A130</a></li>
<li><a href="./A131.html" title="A131" class="page">A131</a></li>
<li><a href="./A132.html" title="A132" class="page">A132</a></li>
<li><b>A133</b></li>
<li><a href="./A134.html" title="A134" class="page">A134</a></li>
<li><a href="./A135.html" title="A135" class="page">A135</a></li>
<li><a href="./A136.html" title="A136" class="page">A136</a></li>
<li><a href="./A137.html" title="A137" class="page">A137</a></li>
<li><a href="./A138.html" title="A138" class="page">A138</a></li>
<li><a href="./A139.html" title="A139" class="page">A139</a></li>
<li><a href="./A140.html" title="A140" class="page">A140</a></li>
<li><a href="./A141.html" title="A141" class="page">A141</a></li>
<li><a href="./A142.html" title="A142" class="page">A142</a></li>
<li><a href="./A143.html" title="A143" class="page">A143</a></li>
<li><a href="./A144.html" title="A144" class="page">A144</a></li>
<li><a href="./A145.html" title="A145" class="page">A145</a></li>
<li><a href="./A146.html" title="A146" class="page">A146</a></li>
<li><a href="./A147.html" title="A147" class="page">A147</a></li>
<li><a href="./A148.html" title="A148" class="page">A148</a></li>
<li><a href="./A149.html" title="A149" class="page">A149</a></li>
<li><a href="./A150.html" title="A150" class="page">A150</a></li>
<li><a href="./A151.html" title="A151" class="page">A151</a></li>
<li><a href="./A152.html" title="A152" class="page">A152</a></li>
<li><a href="./A153.html" title="A153" class="page">A153</a></li>
<li><a href="./A154.html" title="A154" class="page">A154</a></li>
<li><a href="./A155.html" title="A155" class="page">A155</a></li>
<li><a href="./A156.html" title="A156" class="page">A156</a></li>
<li><a href="./A157.html" title="A157" class="page">A157</a></li>
<li><a href="./A158.html" title="A158" class="page">A158</a></li>
<li><a href="./A159.html" title="A159" class="page">A159</a></li>
<li><a href="./A160.html" title="A160" class="page">A160</a></li>
<li><a href="./A161.html" title="A161" class="page">A161</a></li>
<li><a href="./A162.html" title="A162" class="page">A162</a></li>
<li><a href="./A163.html" title="A163" class="page">A163</a></li>
<li><a href="./A164.html" title="A164" class="page">A164</a></li>
<li><a href="./A165.html" title="A165" class="page">A165</a></li>
<li><a href="./A166.html" title="A166" class="page">A166</a></li>
<li><a href="./A167.html" title="A167" class="page">A167</a></li>
<li><a href="./A168.html" title="A168" class="page">A168</a></li>
<li><a href="./A169.html" title="A169" class="page">A169</a></li>
<li><a href="./A170.html" title="A170" class="page">A170</a></li>
<li><a href="./A171.html" title="A171" class="page">A171</a></li>
<li><a href="./A172.html" title="A172" class="page">A172</a></li>
<li><a href="./A173.html" title="A173" class="page">A173</a></li>
<li><a href="./A174.html" title="A174" class="page">A174</a></li>
<li><a href="./A175.html" title="A175" class="page">A175</a></li>
<li><a href="./A176.html" title="A176" class="page">A176</a></li>
<li><a href="./A177.html" title="A177" class="page">A177</a></li>
<li><a href="./A178.html" title="A178" class="page">A178</a></li>
<li><a href="./A179.html" title="A179" class="page">A179</a></li>
<li><a href="./A180.html" title="A180" class="page">A180</a></li>
<li><a href="./A181.html" title="A181" class="page">A181</a></li>
<li><a href="./A182.html" title="A182" class="page">A182</a></li>
<li><a href="./A183.html" title="A183" class="page">A183</a></li>
<li><a href="./A184.html" title="A184" class="page">A184</a></li>
<li><a href="./A185.html" title="A185" class="page">A185</a></li>
<li><a href="./A186.html" title="A186" class="page">A186</a></li>
<li><a href="./A187.html" title="A187" class="page">A187</a></li>
<li><a href="./A188.html" title="A188" class="page">A188</a></li>
<li><a href="./A189.html" title="A189" class="page">A189</a></li>
<li><a href="./A190.html" title="A190" class="page">A190</a></li>
<li><a href="./A191.html" title="A191" class="page">A191</a></li>
<li><a href="./A192.html" title="A192" class="page">A192</a></li>
<li><a href="./A193.html" title="A193" class="page">A193</a></li>
<li><a href="./A194.html" title="A194" class="page">A194</a></li>
<li><a href="./A195.html" title="A195" class="page">A195</a></li>
<li><a href="./A196.html" title="A196" class="page">A196</a></li>
<li><a href="./A197.html" title="A197" class="page">A197</a></li>
<li><a href="./A198.html" title="A198" class="page">A198</a></li>
<li><a href="./A199.html" title="A199" class="page">A199</a></li>
<li><a href="./A200.html" title="A200" class="page">A200</a></li>
<li><a href="./A201.html" title="A201" class="page">A201</a></li>
<li><a href="./A202.html" title="A202" class="page">A202</a></li>
<li><a href="./A203.html" title="A203" class="page">A203</a></li>
<li><a href="./A204.html" title="A204" class="page">A204</a></li>
<li><a href="./A205.html" title="A205" class="page">A205</a></li>
<li><a href="./A206.html" title="A206" class="page">A206</a></li>
<li><a href="./A207.html" title="A207" class="page">A207</a></li>
<li><a href="./A208.html" title="A208" class="page">A208</a></li>
<li><a href="./A209.html" title="A209" class="page">A209</a></li>
<li><a href="./A210.html" title="A210" class="page">A210</a></li>
<li><a href="./A211.html" title="A211" class="page">A211</a></li>
<li><a href="./A212.html" title="A212" class="page">A212</a></li>
<li><a href="./A213.html" title="A213" class="page">A213</a></li>
<li><a href="./A214.html" title="A214" class="page">A214</a></li>
<li><a href="./A215.html" title="A215" class="page">A215</a></li>
<li><a href="./A216.html" title="A216" class="page">A216</a></li>
<li><a href="./A217.html" title="A217" class="page">A217</a></li>
<li><a href="./A218.html" title="A218" class="page">A218</a></li>
<li><a href="./A219.html" title="A219" class="page">A219</a></li>
<li><a href="./A220.html" title="A220" class="page">A220</a></li>
<li><a href="./A221.html" title="A221" class="page">A221</a></li>
<li><a href="./A222.html" title="A222" class="page">A222</a></li>
<li><a href="./A223.html" title="A223" class="page">A223</a></li>
<li><a href="./A224.html" title="A224" class="page">A224</a></li>
<li><a href="./A225.html" title="A225" class="page">A225</a></li>
<li><a href="./A226.html" title="A226" class="page">A226</a></li>
<li><a href="./A227.html" title="A227" class="page">A227</a></li>
<li><a href="./A228.html" title="A228" class="page">A228</a></li>
<li><a href="./A229.html" title="A229" class="page">A229</a></li>
<li><a href="./A230.html" title="A230" class="page">A230</a></li>
<li><a href="./A231.html" title="A231" class="page">A231</a></li>
<li><a href="./A232.html" title="A232" class="page">A232</a></li>
<li><a href="./A233.html" title="A233" class="page">A233</a></li>
<li><a href="./A234.html" title="A234" class="page">A234</a></li>
<li><a href="./A235.html" title="A235" class="page">A235</a></li>
<li><a href="./A236.html" title="A236" class="page">A236</a></li>
<li><a href="./A237.html" title="A237" class="page">A237</a></li>
<li><a href="./A238.html" title="A238" class="page">A238</a></li>
<li><a href="./A239.html" title="A239" class="page">A239</a></li>
<li><a href="./A240.html" title="A240" class="page">A240</a></li>
<li><a href="./A241.html" title="A241" class="page">A241</a></li>
<li><a href="./A242.html" title="A242" class="page">A242</a></li>
<li><a href="./A243.html" title="A243" class="page">A243</a></li>
<li><a href="./A244.html" title="A244" class="page">A244</a></li>
<li><a href="./A245.html" title="A245" class="page">A245</a></li>
<li><a href="./A246.html" title="A246" class="page">A246</a></li>
<li><a href="./A247.html" title="A247" class="page">A247</a></li>
<li><a href="./A248.html" title="A248" class="page">A248</a></li>
<li><a href="./A249.html" title="A249" class="page">A249</a></li>
<li><a href="./A250.html" title="A250" class="page">A250</a></li>
<li><a href="./A251.html" title="A251" class="page">A251</a></li>
<li><a href="./A252.html" title="A252" class="page">A252</a></li>
<li><a href="./A253.html" title="A253" class="page">A253</a></li>
<li><a href="./A254.html" title="A254" class="page">A254</a></li>
<li><a href="./A255.html" title="A255" class="page">A255</a></li>
<li><a href="./A256.html" title="A256" class="page">A256</a></li>
<li><a href="./A257.html" title="A257" class="page">A257</a></li>
<li><a href="./A258.html" title="A258" class="page">A258</a></li>
<li><a href="./A259.html" title="A259" class="page">A259</a></li>
<li><a href="./A260.html" title="A260" class="page">A260</a></li>
<li><a href="./A261.html" title="A261" class="page">A261</a></li>
<li><a href="./A262.html" title="A262" class="page">A262</a></li>
<li><a href="./A263.html" title="A263" class="page">A263</a></li>
<li><a href="./A264.html" title="A264" class="page">A264</a></li>
<li><a href="./A265.html" title="A265" class="page">A265</a></li>
<li><a href="./A266.html" title="A266" class="page">A266</a></li>
<li><a href="./A267.html" title="A267" class="page">A267</a></li>
<li><a href="./A268.html" title="A268" class="page">A268</a></li>
<li><a href="./A269.html" title="A269" class="page">A269</a></li>
<li><a href="./A270.html" title="A270" class="page">A270</a></li>
<li><a href="./A271.html" title="A271" class="page">A271</a></li>
<li><a href="./A272.html" title="A272" class="page">A272</a></li>
<li><a href="./A273.html" title="A273" class="page">A273</a></li>
<li><a href="./A274.html" title="A274" class="page">A274</a></li>
<li><a href="./A275.html" title="A275" class="page">A275</a></li>
<li><a href="./A276.html" title="A276" class="page">A276</a></li>
<li><a href="./A277.html" title="A277" class="page">A277</a></li>
<li><a href="./A278.html" title="A278" class="page">A278</a></li>
<li><a href="./A279.html" title="A279" class="page">A279</a></li>
<li><a href="./A280.html" title="A280" class="page">A280</a></li>
<li><a href="./A281.html" title="A281" class="page">A281</a></li>
<li><a href="./A282.html" title="A282" class="page">A282</a></li>
<li><a href="./A283.html" title="A283" class="page">A283</a></li>
<li><a href="./A284.html" title="A284" class="page">A284</a></li>
<li><a href="./A285.html" title="A285" class="page">A285</a></li>
<li><a href="./A286.html" title="A286" class="page">A286</a></li>
<li><a href="./A287.html" title="A287" class="page">A287</a></li>
<li><a href="./A288.html" title="A288" class="page">A288</a></li>
<li><a href="./A289.html" title="A289" class="page">A289</a></li>
<li><a href="./A290.html" title="A290" class="page">A290</a></li>
<li><a href="./A291.html" title="A291" class="page">A291</a></li>
<li><a href="./A292.html" title="A292" class="page">A292</a></li>
<li><a href="./A293.html" title="A293" class="page">A293</a></li>
<li><a href="./A294.html" title="A294" class="page">A294</a></li>
<li><a href="./A295.html" title="A295" class="page">A295</a></li>
<li><a href="./A296.html" title="A296" class="page">A296</a></li>
<li><a href="./A297.html" title="A297" class="page">A297</a></li>
<li><a href="./A298.html" title="A298" class="page">A298</a></li>
<li><a href="./A299.html" title="A299" class="page">A299</a></li>
<li><a href="./A300.html" title="A300" class="page">A300</a></li>
<li><a href="./A301.html" title="A301" class="page">A301</a></li>
<li><a href="./A302.html" title="A302" class="page">A302</a></li>
<li><a href="./A303.html" title="A303" class="page">A303</a></li>
<li><a href="./A304.html" title="A304" class="page">A304</a></li>
<li><a href="./A305.html" title="A305" class="page">A305</a></li>
</ul></li>
</ul>

</div>

</div>
 
</body>
</html>
