<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-18</h1>-->
<h1>DIES-04-18</h1>

<h5>Oremus</h5>

<p>
<ul>
<li>Sì, Signore, tu sei davvero risorto! Questo è il fondamento della nostra fede. Tu vivi in mezzo a noi. Con la tua morte hai sconfitto la morte e il peccato, e con la tua risurrezione ci hai aperto le porte della vita eterna, facendoci accedere al trono della tua grazia. Signore, guariscici per sempre dalla nostra cecità riguardo a noi stessi e alla realtà del mondo spirituale. Strappa il velo che ci nasconde il tuo volto e facci penetrare la profondità dei tuoi santi misteri. Apri il nostro spirito alla comprensione della tua parola affinché essa operi in noi e ci aiuti a raggiungere la perfezione dell'amore. Fa' di noi dei veri apostoli che, come Pietro, Paolo e gli altri discepoli, annuncino il lieto messaggio e manifestino la tua presenza in questo mondo.</li>
</ul>
</p>

<p>
<ul>
<li>Quel Cristo che ci ha salvato sulla croce dei nostri peccati, e continua a salvarci e redimerci oggi. Guarda la sua croce, aggrappati a Lui, lasciati salvare, perché coloro che si lasciano salvare da Lui sono liberati dal peccato, dalla tristezza e dal vuoto interiore. (Papa Francesco, Christus vivit)</li>
</ul>
</p>

<p>
<ul>
<li>Non andare via / Quando trovi chiusa la porta del nostro cuore, abbattila ed entra: non andare via, Signore. Quando le corde della nostre chitarre dimenticano il tuo nome, ti preghiamo, aspetta: non andare via, Signore. Quando il tuo richiamo non rompe il nostro torpore, folgoraci con il tuo dolore: non andare via, Signore. Quando facciamo sedere altri sul tuo trono, o Re della vita: non andare via, Signore. (Rabindranath Tagore)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
18 aprile: santi Ermogene ed Elpidio, martiri; san Pusicio, martire; sant'Eusebio, vescovo di Fano; san Laisren, abate di Leighlin; sant'Ursmaro, vescovo-abate di Lobbes; sant'Antusa, vergine; sant'Atanasia, vedova; san Giovanni Isauro, monaco; san Perfetto, sacerdote e martire; beato Idesbaldo, abate; san Galdino, vescovo di Milano; beato Andrea da Montereale, sacerdote agostiniano; beato Andrea Hibernón, religioso francescano; beata Maria dell'Incarnazione Avrillot, vedova, carmelitana; beato Giuseppe Moreau, sacerdote e martire; beata Savina Petrilli, vergine, fondatrice delle Sorelle dei Poveri di Santa Caterina da Siena; beato Romano Archutowsky, sacerdote e martire.
</p>

<h5>Quotes</h5>

<p>
<ul>
<li>Quando la mia anima è tormentata penso soltanto così: «Gesù è buono e pieno di Misericordia ed anche se la terra si aprisse sotto i miei piedi, non cesserò di aver fiducia in Lui» (Diario Faustina, 1192). </li>
<li>Per capire, impara prima ad ascoltare; per ascoltare, impara prima a tacere; e per tacere, impara prima ad essere paziente. (João Catarin Mezzomo)</li>
<li>Ho qualcosa dentro che mi fa andare avanti. Credo sia qualcosa che ha a che fare con il domani, con il fatto che c’è sempre un domani e che quando arriva tutto può cambiare. (A. Burroughs)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
<sup>108</sup> Numeri / Dall'uno nasce il due, dal due nasce il tre, / dal tre nasce il diecimila. / Cento e otto formano un ciclo, / la rotazione costante crea ogni cosa. / Siamo giunti al centottesimo giorno. Perché i numeri sono così importanti per i seguaci del Tao? Nonostante essi siano ormai prevalentemente al servizio di finanza e progettazione, ancora oggi esistono persone che continuano a venerare i numeri attraverso una rozza forma di misticismo: la superstizione. I numeri formano un mondo chiuso pieno di misteri da esplorare e sfruttare, se solo la nostra comprensione è abbastanza profonda da permettercelo. Per i seguaci del Tao vi sono numeri particolarmente importanti uno è l'unità del Tao. Due la dualità. Il tre è la condizione dispari che genera movimento. Quattro sono le stagioni. Cinque gli elementi da cui è nato il mondo. Sei le parti del corpo: braccia, gambe, testa e tronco. Sette è il giorno della luna crescente secondo il calendario lunare. Otto è il numero della divinazione. Nove quello della vita. Dieci sono i cicli del cielo. L'anno è suddiviso in ventiquattro periodi, ognuno dei quali con caratteristiche proprie. Trentasei è sei al quadrato. Centootto è la somma di tre cicli di trentasei e rappresenta un ciclo superiore, sebbene questo numero abbia anche connotazioni ben più esoteriche. In realtà i numeri non sono che simboli, il modo in cui l'umanità proietta ordine nell'universo. Il loro linguaggio è più preciso di quello verbale. Ma il Tao parla? Padroneggiare i numeri è importante, me ricordiamoci sempre di guardare al di là del linguaggio e delle cifre per scoprire la vera realtà che essi celano. 
</p>

<h5>Krishnamurti</h5>

<p>
18-04 Uno spreco di energia: La maggior parte di noi passa la vita a fare sforzi, a combattere; lo sforzo, la lotta, la competizione sono uno spreco di energia. In ogni periodo della storia umana e stato detto che, se l’uomo vuole scoprire quel qualcosa che ha chiamato realtà o Dio, deve rimanere celibe. Questo comporta che facciate voto di castità, ma poi, per mantenerlo, siete costretti a lottare tutta la vita per controllare e reprimere le vostre esigenze. Guardate che spreco di energia! Anche l’essere permissivi è uno spreco di energia, ma quando reprimete voi stessi, la cosa diventa molto più pericolosa. Lo sforzo di reprimere, di controllare, di negare il vostro desiderio deforma la mente; questa deformazione vi dà un senso di austerità, che si trasforma in asprezza. Ascoltate, vi prego. Osservatelo in voi stessi e nelle persone che vi circondano. Guardate da che cosa effettivamente è determinato lo spreco di energia. A provocarlo non è tanto l’atto sessuale, con tutto quello che esso comporta, ma sono la costruzione degli ideali, la proiezione di immagini, la ricerca del piacere e il continuo pensare a tutto questo. Quante persone sprecano la loro energia reprimendosi o facendo voto di castità e non smettendo più di pensarci! 
</p>

<h5>InFinemDei</h5>

<p>
Il Cristo crocifisso è "scandalo per i Giudei", "stoltezza" per i Greci, constata san Paolo nella prima lettera ai Corinzi (1Cor 1,23). Oggi lo è ugualmente il Cristo risuscitato. Il Messia che soffre è il figlio eterno di Dio, fatto uomo, strappato alla morte dalla potenza del Padre. Tra questi due aspetti del medesimo e unico mistero della nostra salvezza, nasce una provocazione alla nostra fede, uno scandalo. Questo scandalo ci fa valutare la follia, la rovina nella quale la nostra poca fede può farci cadere. Cosa dice l'apostolo Paolo? Scandalo per gli Ebrei che il Messia, il Figlio di Dio, possa essere sottoposto alle sofferenze della passione e della morte. Scandalo, ostacolo che li fa vacillare nella fede. Follia per i Greci che il pensiero del pensiero, il Bene, l'Idea divina, possa condividere la condizione umana, sofferente e vulnerabile. Follia, assurdità che offende l'intelligenza. Scandalo e follia, la croce è un ostacolo per ogni uomo, un ostacolo che rivela ciò che è nascosto nel cuore di ogni uomo e il suo male. Colui che è risuscitato, che solo può guarire, mette in luce le oscure ragioni dei rifiuti a credere che, oggi, sorgono nei popoli cristiani. Gli Ebrei hanno ricevuto la rivelazione di Dio che dona la vita e non la morte. Molti tra loro credono nella risurrezione dei morti. Condividendo questa fede del popolo d'Israele, Paolo testimonia che Gesù, il crocifisso, è risuscitato dal regno dei morti. Quanto ai Greci, in cerca di saggezza, essi pensano che l'intelligenza imperitura, la più alta realtà alla quale l'uomo possa accedere, coincida con l'immortalità. Dunque l'ebreo crede che Dio, nonostante la morte, doni la vita e il pagano pensa che l'uomo non sia completamente sottomesso alla fede del primo, follia per la ragione del secondo è il Signore crocifisso. Che cosa è dei nostri contemporanei, pagani dopo l'avvento del Cristo, popolo senza memoria né fedeltà dei paesi detti cristiani? Noi abbiamo ridotto la croce di Cristo alla portata dei nostri ragionamenti al punto che essa non ci appare più né scandalo né follia. Ed ancora di più, il mistero della croce, ridotto alla portata dell'uomo, diventa come un segno abominevole posato sulla nostra civilizzazione, sulle nostre civilizzazioni. In quale senso? Invece di essere, per il credente, scandalo della fede, la croce è divenuta l'immagine dolorosa di un'umanità che sogna di riscattarsi da sola a prezzo del proprio dolore e della propria passione. Povera umanità, schiacciata dalla vocazione messianica, che essa stessa si arroga. Messianesimo senza Messia. Redenzione senza Redentore. Immaginiamo che la pietà sia redentrice anche se alla fine sfocia nella morte; saremmo volentieri commossi e toccati da un Messia sofferente che non facesse che accompagnarci alla più estrema delle nostre perdite. Il mistero è diventato un'ideologia che si insinua nel tessuto cristiano come un cancro spirituale. E per la ragione pagana, invece di essere follia, la morte è promossa, in una complicità che non si conosce, a saggezza e trionfo della ragione, poiché è in nome della ragione che l'uomo dichiara chi è l'uomo e chi non è l'uomo. Poiché è in nome della ragione che si nega al bambino che la donna porta in grembo il diritto di esistere, quando Dio lo crea a sua immagine e somiglianza. Poiché è nel nome della ragione che si sceglie tra questo o quell'uomo per donare il diritto di vivere o toglierlo, escludendolo dalla vita. Poiché il prezzo della civilizzazione può senza esitazione essere calcolato in milioni, in miliardi non solo di denaro, di materie prime, ma di vite umane. La ragione trionfa veramente quando è così strettamente legata alla morte e si fa sua complice? La saggezza umana si è trasformata in un delirio logico che si impadronisce della coscienza delle nazioni come una malattia della ragione. No, la morte sulla croce non è più per noi né scandalo né follia! Paradossalmente, riportata alla nostra misura, è divenuta mistica mortale e ragione demente. Ma ciò che è scandalo e follia è d'annunciare Cristo risuscitato, di proporre oggi alla nostra speranza la risurrezione. È il motivo per cui nessuno vuole o addirittura nessuno può ascoltarci. E forse per primi gli stessi credenti. Quante volte l'ho sentito sussurrare a voce bassa, e ciò è vero da più di un secolo per l'intelligenza occidentale! Ci si troverebbe meglio con un Vangelo nel quale fossero esclusi i racconti delle apparizioni di Gesù risorto, dei miracoli o della nascita di Gesù Cristo da una vergine. Ci si accontenterebbe di una figura esclusivamente umana, nella quale si potrebbe scorgere il divino in colui che non sarebbe che nostro fratello. E questo Gesù, ci dicono, sarebbe più credibile se non ci fosse richiesta la fede nella sua risurrezione. Poiché ciò che ci sconvolge veramente non è più la sua morte, ma la speranza della vita. Essa si scontra in noi con l'istinto della morte e la complicità con la morte. Sì, la risurrezione di Cristo è oggi "scandalo" per il credente perché lo fa vacillare nella sua fede troppo debole. Noi non osiamo più credere che la morte sia nostra nemica e che Dio l'abbia vinta perché il Signore risuscitato dal regno dei morti ci trasporti nella sua vita. Noi non osiamo più credere che la vita umana abbia una dimensione divina, anche la vita delle creature come noi, modellate a immagine e somiglianza di Dio, che fa tutt'uno con il Verbo eterno fatto carne. Noi non osiamo credere che l'uomo sia un essere divino, a motivo della sua creazione da parte del Padre e della grazia a lui data nel Figlio, per lo Spirito che lo abita. Noi non osiamo credere che l'uomo, segnato dal marchio della morte, possa ancora vivere della potenza di Dio che risuscita i morti e che, per primo, ha risuscitato il Figlio. La fede è osare non vacillare di fronte a questa affermazione, scandalo per la nostra poca fede, e suppone che noi stessi ci convertiamo e lasciamo che la potenza del Risorto ci liberi dal nostro peccato. Poiché il nostro rifiuto a credere, la nostra complicità con la morte, è anche il nostro peccato. I nostri cuori sono freddi, insensibili per sfuggire al senso di colpa. Poiché noi siamo disposti a riconoscerci colpevoli di tutto. Una colpa schiacciante pesa sull'uomo moderno pronto ad accusarsi di tutti i mali, di tutte le sofferenze, di tutti i dolori. Tutti gli uomini ricchi sono pronti a piangere le disgrazie dei poveri; tutti gli uomini in buona salute sono pronti a piangere le disgrazie di coloro che sono feriti e malati; tutti gli uomini vivi sono pronti a piangere i morti. Ma nessuno è pronto a lasciare che il suo cuore sia toccato per convertirsi da questo peccato e credere che Dio è più forte della morte, per assumersi la vera misura di questa complicità con la morte, confessarla e riceverne perdono. Ed è anche una "follia", per i cristiani divenuti pagani, affermare che il Signore è risuscitato dal regno dei morti. In effetti, ciò significa osar dire alla ragione che non è lei la padrona della vita, poiché la vita viene da Dio, la vita nella sua condizione biologica, ma anche la vita dell'anima dell'uomo, creata a immagine e somiglianza di Dio, che riceve la grazia della vita stessa: Dio si è fatto uomo nel suo Verbo fatto carne. Ciò significa, di conseguenza, osar dire il primo e l'ultimo segreto del mondo: Dio dà la vita; essa deve quindi essere rispettata da tutte le potenze divine dell'intelligenza e dell'amore, infusi da Dio nei nostri cuori. Ciò significa, di conseguenza, osar dire che la libertà umana è sacra, santa, poiché è un dono dello Spirito Santo: tutta la vita dell'uomo trova il suo splendore in questo dono ricevuto. Sì, follia agli occhi dei cristiani divenuti pagani è che la nostra speranza non si possa cogliere nei limiti della vita umana. Eppure lo Spirito ci concede l'audacia di dire pubblicamente davanti ai pagani di questo mondo, nostri contemporanei, nostri fratelli, davanti ai religiosi del nostro tempo che Dio ha risuscitato suo Figlio dal regno dei morti, Gesù, il Signore della gloria, nostra speranza. "Perché siete sconvolti? E perché questi pensieri che sorgono in voi?". Il Cristo stesso ci doni l'intelligenza delle Scritture e della saggezza di Dio e apra lui stesso i nostri cuori a questa speranza! Ecco, fratelli, la posta proposta alla nostra generazione. Noi siamo chiamati a credere al Cristo risorto. Non solamente ripetendo le parole: "Cristo è risorto", questo grido di gioia che, un tempo, attraversò le Chiese; noi non dobbiamo fingere questa gioia, e cantare "Alleluia" non è sufficiente. Dobbiamo domandare al Cristo risorto di convertire i nostri cuori, di strapparci da questa complicità peccaminosa con la morte, con la disperazione, con l'annientamento dell'uomo che perde contatto con se stesso. Supplichiamo Dio di darci questa luce e questa forza per osare compiere la missione che il Cristo affida ai suoi apostoli: "Voi ne siete testimoni". (Card. JEAN-MARIE LUSTIGER)
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
