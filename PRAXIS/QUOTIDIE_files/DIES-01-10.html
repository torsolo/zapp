<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-10</h1>-->
<h1>DIES-01-10</h1>

<h5>Oremus</h5>

<p>
<sup>♦</sup> Novena al Santo Bambino Gesù di Praga (9) / E Tu, o Madre mia Maria, per il potere immenso che hai sul Cuore del tuo Figlio Divino, parla per me a Gesù ed ottienimi per i suoi e i tuoi meriti, la grazia che ho chiesto nel corso di questa novena. Avvalora le mie povere preghiere, affinché per il tuo materno intervento mi senta presto consolato. Sì, lo spero dalla tua bontà e dalla misericordia del Bambino Divino, confido anzi che la grazia che attendo oggi stesso mi sarà concessa in tutta la sua pienezza. Bambino Gesù, Vergine Santissima, vi supplico affinché la mia speranza non resti delusa! / Santo Bambino Gesù, benedicimi. / Pater, Ave, Gloria / Santo Bambino Gesù, ascoltami. / Pater, Ave, Gloria / Santo Bambino Gesù, esaudiscimi. / Pater, Ave, Gloria
</p>

<p>
<sup>♦</sup> Novena a Sant'Antonio Abate (3) / O Sant'Antonio che con la parola e con l'esempio fosti guida a tanti discepoli ottienici la grazia di testimoniare con la vita ciò che annunciamo con le parole. / Gloria al Padre...
</p>

<p>
<sup>♦</sup> Trinità, Dio nostro, oggi sei apparso indivisibile. Il Padre, infatti, ha dato una chiara testimonianza del Figlio, lo Spirito in forma di colomba è sceso dal Cielo, Il Figlio ha chinato il suo capo intemerato davanti al Precursore ed essendo stato battezzato ha riscattato l'umanità dalla schiavitù quale amico degli uomini. (Inno ortodosso, Grande Ora III, Vigilia dell'Epifania)
</p>

<p>
<sup>♦</sup> Signore Gesù, insegnami a conoscerti, a venire a te, con semplicità, come un bambino. Signore Gesù, voglio venire a te come un bambino, fammi dono della tua semplicità, aiutami a venire a te, a parlare con te, con semplicità. Prendimi tra le tue braccia, imponi le tue mani su di me. Benedicimi. Amen. (Robert Faricy SJ e Luciana Pecoraio)
</p>

<p>
<sup>♦</sup> Con la potenza della Parola / Se vogliamo pregare che scenda su di noi il regno di Dio, questo gli chiediamo con la potenza della Parola: che io sia allontanato dalla corruzione, sia liberato dalla morte, sia sciolto dalle catene dell’errore; non regni mai la morte su di me, non abbia mai potere su di noi la tirannia del male, non domini su di me l’avversario né mi faccia prigioniero attraverso il peccato, ma venga su di me il tuo regno affinché si allontanino da me le passioni che ora mi dominano e signoreggiano. Come infatti si dissolve il fumo, così esse si dissolveranno; come si scioglie la cera al cospetto del fuoco, così esse periranno. Quando verrà tra noi il regno di Dio, tutte le cose che ora ci dominano saranno condannate alla sparizione. (San Gregorio di Nissa)
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Quotes</h5>

<p>
<sup>♦</sup> La vita non è aspettare che passi la tempesta, ma imparare a ballare sotto la pioggia. (Mahatma Gandhi)<br>
<sup>♦</sup> E’ nella misericordia che il cielo incontra la terra. (Annalena Tonelli)<br>
<sup>♦</sup> I grandi spiriti hanno sempre incontrato l'opposizione violenta delle menti mediocri. (Albert Einstein)
</p>

<h5>Poesia</h5>

<p>
<sup>♦</sup> I poemi di Fresnes - Salmo I / L'opera dei malvagi è caduca, / Gli idoli d'oro che hanno innalzato / Un giorno crolleranno sulla loro base di sabbia / E il buio cadrà sulle loro forme sognate. / O Signore, noi che siamo stati rinchiusi dietro queste porte, / E che siamo stati sbarrati con mille catenacci, / Noi per i quali i soldati di questa fortezza / Fanno risuonare i loro passi nel chiuso dei corridoi, / O Signore, Voi sapete che sdraiati sulla paglia / O sul duro cemento delle prigioni senza finestre / Abbiamo saputo trovare in noi stessi, sia quel che sia, / La speranza incrollabile dei tempi migliori. / Abbiamo ricordato gli antichi affetti / Abbiamo disegnato sul gesso dei muri / Le affascinanti immagini della nostra santa giovinezza / E i nostri Cuori senza rimorsi sanno che resteranno puri. / Fuori la stoltezza si bagna di rosso sangue, / E il nemico già si crede immortale / Ma egli solo spera nel lungo avvenire del suo potere. / E le sbarre, O Signore, non riescono a nasconderci il cielo. (Robert Brasillach)
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<sup>♦</sup> In forma di colomba / Appena battezzato, Gesù uscì dall'acqua: ed ecco, si aprirono per lui i cieli ed egli vide lo Spirito di Dio discendere come una colomba e venire sopra di lui (Mt 3,16). Perché in forma di colomba? La colomba è mite e pura, e poiché anche lo Spirito è uno spirito di mitezza e di pace, per questo motivo appare nella forma di una colomba. Questo ci ricorda una storia dell'Antico Testamento. Quando tutta la terra fu inondata dal diluvio, e il genere umano rischiò di perire, la colomba apparve per indicare la fine dell'inondazione; portava un ramo di olivo e annunciava il ristabilimento della pace sulla terra (Gen 7-8). Tutto questo prefigurava ciò che sarebbe accaduto. Allora la condizione degli uomini era di molto peggiore e ben più meritevole di castigo. Ricordando questa storia siamo invitati a non disperare perché quella condizione disperante si aprì alla liberazione e alla correzione, ma quello che allora avvenne mediante un castigo, ora avviene per grazia e per un dono indicibile. Per questo al battesimo di Gesù la colomba non appare portando in bocca un ramo di olivo, ma indicando agli uomini colui che li libera da ogni male e infondendo in loro grandi speranze. Non fa uscire dall'arca un solo uomo, ma attira tutta la terra verso il cielo e, in luogo di un ramo di olivo, porta agli uomini l'adozione a figli di Dio ... Ed ecco si videro aprire i cieli e lo Spirito santo discendere sulla terra. Gesù Cristo voleva condurci dall'antica alleanza alla nuova. Apre le porte del cielo e fa discendere il suo Spirito santo per chiamare gli esseri umani alla loro patria, dove Dio dimora. E non soltanto li chiama, ma li rende degni di un grande onore, perché ci chiama in questa dimora beata dopo aver fatto di noi non degli angeli, non degli arcangeli, ma i figli di Dio, i suoi figli amati. Consideriamo, fratelli, l'amore di colui che ci ha chiamato, la felicità a cui ci ha invitato, e la gloria che ci ha dato; e viviamo in maniera degna di questi grandi doni. (Giovanni Crisostomo, Omelie sul Vangelo di Matteo 12,3-4) 
</p>

<p>
<sup>♦</sup> Inferno e Paradiso / Un sant’uomo un giorno chiese a Dio: Signore, mi piacerebbe sapere come sono fatti il Paradiso e l’Inferno. Dio condusse il sant’uomo verso due porte. Aprì una delle due e gli permise di guardare all’interno. Al centro della stanza c’era una grandissima tavola rotonda. Al centro della tavola si trovava un grandissimo recipiente contenente cibo dal profumo delizioso. Il sant’ uomo sentì l’acquolina in bocca. Le persone sedute attorno al tavolo erano magre, dall’aspetto livido e malato. Avevano tutti l’aria affamata. Avevano dei cucchiai dai manici lunghissimi, attaccati alle loro braccia. Tutti potevano raggiungere il piatto di cibo e raccoglierne un po’, ma poiché il manico del cucchiaio era più lungo del loro braccio, non potevano accostare il cibo alla bocca. Il sant’uomo tremò alla vista della loro miseria e delle loro sofferenze. Dio disse: Hai appena visto l’Inferno. Poi condusse l’uomo verso la seconda porta e l’aprì.. La scena che l’uomo vide era identica alla precedente. C’era la grande tavola rotonda, il recipiente che gli fece venire l’acquolina. Le persone intorno alla tavola erano ben nutrite e felici e conversavano tra di loro in un clima di festa animata, pur avendo anch’esse i cucchiai dai lunghi manici attaccati alle braccia. Il sant’uomo disse a Dio: Non capisco! E’ semplice, rispose Dio, guarda meglio e vedrai che tutto dipende da una sola abilità: essi hanno appreso ad imboccarsi gli uni gli altri, mentre quelli della prima stanza non pensano che a se stessi. Inferno e Paradiso sono uguali… la differenza la fa ognuno di noi! (Anonimo)
</p>

<h5>Aivanhov</h5>

<p>
<b>10/01/2001</b> Dobbiamo arrivare a un grado di coscienza che ci permetta di sentirci parte del Signore e che non esistiamo al di fuori di Lui. In effetti la realtà è che nessuno può esistere al di fuori di Lui. Lui ci ha creati, Lui ci alimenta, Lui ci permette di vivere. Allora, dov'è la nostra indipendenza? Nessuna creatura è indipendente. Colui che taglia il legame che lo unisce al Signore per essere indipendente, in realtà si allontana dalla Fonte della vita, e non diventa che un granello di polvere. Dunque, dovete dire a voi stessi: "Io non esisto; soltanto Lui, il Signore, esiste, Lui che, attraverso di me, accetta di sentirsi piccolo, debole e misero come me. Io non esisto come individualità separata". Se meditate per anni in questo modo, sentirete di non essere altro che una parte del Signore e, a poco a poco, diverrete una sola cosa con Lui, come Gesù che arrivò a dire: "Il Padre e io siamo una sola cosa". 
</p>

<p>
<b>10/01/2002</b> Meditare sulla luce è uno dei migliori esercizi spirituali. Quando meditate, però, lasciate da parte tutte le preoccupazioni, concentratevi sulla luce come se tutta la vostra vita dipendesse da lei. Questa luce potete immaginarla colorata, ma è preferibile immaginarla bianca, perché il bianco è la sintesi di tutti i colori e racchiude in sé l'onnipotenza del violetto, la pace e la verità del blu, la ricchezza e l'eterna giovinezza del verde, la saggezza e la conoscenza del giallo, la salute e il vigore dell'arancio, la forza e il dinamismo del rosso. Quando saprete veramente concentrarvi sulla luce, quando la percepirete come un'esistenza che vibra, che palpita, in cui tutto è pace e pienezza, comincerete a sentire che la luce è anche musica, quella musica cosmica chiamata musica delle sfere, il canto di tutto ciò che esiste nell'universo, e nello stesso tempo respirerete gli effluvi profumati che emana. Non esiste lavoro più bello e più potente del lavoro con la luce. 
</p>

<p>
<b>10/01/2003</b> L'immagine della vetta è una delle rappresentazioni più luminose di quello che dovrebbe essere il nostro percorso spirituale. La vetta è lo scopo da raggiungere, il punto più alto sul quale puntare lo sguardo per farvi convergere tutte le nostre energie. Per questo è importante essere attenti a tutto quello che ci può ricordare la vetta e in particolare le montagne, perché esse non sono solo luoghi in cui si va a respirare l'aria pura, a riposare o a compiere imprese sportive, ma esse hanno il loro posto anche nei nostri esercizi spirituali. Ogni volta che ne avete occasione, cercate di entrare in rapporto con le cime delle montagne: anche se vi trovate a grande distanza, tendete la mano verso di loro, salutate le entità che le abitano, chiedendo di attirarvi verso di loro per penetrare nella loro purezza e nella loro luce. Imparerete così a creare dei legami con le cime delle montagne più alte e a ricevere da esse il miglior nutrimento per la vostra anima e il vostro spirito. 
</p>

<p>
<b>10/01/2004</b> Non dobbiamo mai accettare quello stato di incertezza in cui tendenze contrarie si contendono il posto, altrimenti finiremo per assomigliare ad un appartamento vuoto, in cui ogni genere di intrusi cerca di introdursi per rubacchiare e vivere alle spese del proprietario. Alcune persone, quando debbono lasciare temporaneamente la propria casa, invitano talvolta degli amici ad occuparla per custodirla meglio. Sul piano fisico, si sa molto bene quello che si deve fare, ma non si pensa che ci siano delle precauzioni da prendere anche a livello del mondo interiore. Allora, quando non vi sentite molto sicuri di voi, preoccupatevi di far venire, almeno per qualche tempo, degli affittuari in tutti i vostri appartamenti; chiamate gli amici luminosi dal mondo invisibile e dite loro: «Temo che esseri indesiderabili vengano e facciano irruzione a casa mia. Venite perciò ad abitare per qualche tempo nella mia dimora, ve ne prego». Dopo qualche tempo non vorrete più che questi amici intelligenti, buoni e attenti se ne vadano, e li terrete sempre con voi.
</p>

<p>
<b>10/01/2005</b> Chi ha troppa fiducia in sé stesso indispone gli altri: si procura nemici e deve passare il proprio tempo in contese e regolamenti di conti. Si metta invece in discussione e dica a sé stesso: «Non sono poi né tanto saggio né tanto buono né tanto forte; allora è meglio che riponga la mia fiducia in Colui che è onnisciente, tutto amore e onnipotente». In tal modo, grazie al dubbio su sé stesso e alla sua fede in Dio, permetterà al Signore di entrare in lui, di manifestarsi attraverso la sua persona e, dovunque andrà, sarà un fattore di pace e di armonia. Poiché sarete umili davanti a Lui, il Signore Si manifesterà attraverso di voi e così otterrete la vera potenza, la potenza spirituale. La vostra salvezza sta nella coscienza di essere ben poca cosa per quanto dipende da voi stessi, e nel riconoscere che la vostra grandezza viene solo da Dio. Potete certo «credere in voi», a condizione che attraverso «voi» crediate in Dio, perché Egli è il solo in cui valga la pena credere. 
</p>

<p>
<b>10/01/2006</b> Quando, scalando una montagna, si scopre il luogo in cui nasce la sorgente di un fiume, ci si meraviglia della purezza di quell’acqua e del suo delizioso sapore. Quell’acqua, a mano a mano che discende verso la pianura, si fa ruscello e poi fiume, e ricevendo sporcizie e prodotti tossici emessi da coloro che abitano lungo le sue rive, quando infine giunge alla foce per gettarsi nel mare, potrebbe avvelenare chi la bevesse. Dalla sorgente fino al mare, il fiume rappresenta tutta una gerarchia. Tale gerarchia la ritroviamo in noi stessi, a partire dalla sorgente che è il nostro Sé divino, fino al piano fisico. Per poter bere la vita pura, dobbiamo liberarci delle regioni inferiori del piano fisico, astrale e mentale e andare a cercare l’acqua sulle cime delle alte montagne in noi: la nostra anima e il nostro spirito. 
</p>

<p>
<b>10/01/2007</b> Perché tante persone si sentono sole? Perché è in loro stesse, è nella loro testa e nel loro cuore che hanno creato quella solitudine. In realtà non si è mai soli. Lamentarsi di essere soli significa dichiarare che si manca di amore; ma si manca di amore perché non si ama. Quanti uomini e donne si accontentano di sognare l’amore! Attendono il principe o la principessa delle Mille e Una Notte, ed è per questo che si sentono soli: perché aspettano l’amore, e non lo cercano in loro stessi. L’amore che aspettate non verrà mai. L’amore, non lo dovete mai aspettare: è dentro di voi. Lasciatelo uscire, lasciate che si manifesti e che s’irradi: è il solo modo per incontrarlo veramente.
</p>

<p>
<b>10/01/2008</b> La luce è la materia della Creazione, e benché sia diffusa ovunque nello spazio e impregni ogni cosa, gli esseri umani non la vedono e non la sentono, perché non sono ancora abbastanza sviluppati spiritualmente da percepire una realtà tanto sottile; essi hanno ancora un grande lavoro da fare a questo riguardo. Chi prende l’abitudine di concentrarsi sulla luce, affina a tal punto le proprie percezioni che non solo incomincia a sentirla, ma la attira in sé. Dite di non sapere su quali soggetti meditare? Concentratevi sulla luce, cercate di sentire che la attirate, che la introducete in voi, e allora tutte le vecchie particelle del vostro corpo saranno a poco a poco sostituite da nuove particelle pure, luminose. Non smettete mai di cercare la luce, la sola che possa ristabilire in voi l’armonia perfetta. Facendo questo esercizio, lavorate per la vostra salvezza. 
</p>

<p>
<b>10/01/2009</b> Le conoscenze che vi vengono date in un Insegnamento iniziatico sono talmente lontane dal vostro campo di coscienza abituale che non penetrano immediatamente nel cervello; ma avendole udite e avendole lette, qualcosa di esse rimane nel vostro subconscio, e un giorno, quando le vostre capacità di comprensione si saranno sviluppate, quelle conoscenze riaffioreranno alla memoria. Per accedere più rapidamente a questa comprensione, dovete allenare il vostro cervello, che è il migliore degli strumenti. Esso non s’indebolisce con l’età al pari degli gli altri organi, poiché le gerarchie divine vi hanno deposto il loro poteri… Esso non s’indebolisce, ma a condizione di nutrirlo con l’attività del pensiero. Il pensiero è una sorta di scala che abbiamo ricevuto dall’Intelligenza cosmica, ed è essenziale imparare a servircene per elevarci.
</p>

<p>
<b>10/01/2010</b> La libertà non può essere compresa se non la si associa all'idea di gerarchia. Se vi trovate in basso sulla scala, che libertà potete avere? Gli animali sono forse liberi? E le piante? E le pietre?... Anche fra gli esseri umani, molti non sono liberi: sono spinti, influenzati da altri esseri umani o da entità del mondo invisibile, perché interiormente si trovano molto in basso, e non sono loro a decidere. Per ottenere la propria libertà, bisogna salire sempre più in alto, sino al Signore. È cercando di raggiungere la sommità che ci si libera. In questo senso, si può dire che solo il Signore è libero. Tutte le altre creature non sono libere; persino gli Arcangeli sono immersi nell'Anima del Signore e ricevono la Sua influenza. Essi sono liberi della libertà del Signore, ma non lo sono in rapporto a Lui. Solo il Signore è libero, e nella misura in cui si avvicinano al Signore, le creature sono libere della Sua libertà, altrimenti non lo sono. 
</p>

<p>
<b>10/01/2011</b> Avete commesso degli errori e ora interiormente vi sentite condannati?... Oppure, anche senza esservi resi colpevoli di una precisa colpa, soffrite molto per il fatto di essere ancora così imperfetti, deboli e miserabili?... Anche nella più profonda disperazione, non dimenticate mai che il Signore vi attende nei Suoi palazzi. Lanciatevi verso di Lui, correte velocissimi per sfuggire, per staccarvi da tutto ciò che può impedirvi di giungere sino a Lui. E cos’è che vi permette di correre così? La preghiera, la preghiera intensa, fervente. È la preghiera che vi fa superare tutti gli ostacoli, varcare tutte le porte… E quando giungete nella sala del convito dove il Signore si rallegra fra i Suoi angeli e le anime dei Giusti, Egli dice ai guardiani pronti a scacciare quell’intruso: «No, poiché il suo slancio lo ha proiettato sin qui, ha il diritto di sedersi fra noi. Fategli posto!» E così come siete, venite accettati.
</p>

<p>
<b>10/01/2012</b> Un essere diventa veramente morale, soltanto quando in lui si risveglia la sensibilità a tutto ciò che è collettivo, universale, cosmico. Questa facoltà gli permette non solo di entrare nell’anima e nel cuore degli altri, ma anche – se gli capita di farli soffrire – di provare egli stesso il dolore che infligge a quegli esseri, e di conseguenza egli cerca di riparare. Un giorno, gli esseri umani dovranno capire che tutto quello che fanno agli altri – il bene come il male – è anche a se stessi che lo fanno. In apparenza, ogni essere è isolato, separato dagli altri, ma in realtà, sul piano spirituale qualche cosa di lui vive in tutte le creature, in tutto l’Universo. Se questa coscienza universale si è risvegliata in voi, nel momento in cui agirete ai danni di qualcuno, sentirete che state facendo del male anche a voi stessi. E avviene altrettanto quando date il vostro aiuto e il vostro amore agli altri. Ecco il fondamento della morale: l’uomo inizia a percepire dentro di sé il male e il bene che egli stesso fa agli altri. 
</p>

<p>
<b>10/01/2013</b> Qualcuno vi porta il frutto di un albero di una specie a voi ancora ignota, e mangiate quel frutto. Ma è forse sufficiente questo per conoscere l’albero che lo ha prodotto? No. Per conoscere l’albero, non dovete gettare il nocciolo come d'abitudine, ma dovete interrarlo, poiché sarà proprio il nocciolo a rivelarvi da quale albero è stato colto quel frutto. Il nocciolo è contenuto nel frutto, ma l’albero è contenuto nel nocciolo. Per conoscere i segreti del nocciolo, è necessario interrarlo e aspettare, osservando come il sole e l’acqua lavorano su di esso affinché possa crescere un albero con radici, tronco, rami, foglie, e di nuovo frutti. Quale lezione si può trarre dall'immagine del nocciolo? Che ogni esperienza nella vita non deve essere soltanto assaporata, ma deve anche essere considerata come un nocciolo da interrare, per vedere cosa ne uscirà. Questo significa che dovete riflettere su tutto ciò che vi accade, per sapere che cosa dovrete fare in futuro con i “frutti” che riceverete: rifiutarli, mangiarli, oppure piantarli in modo da perpetuarli? È così che eviterete molti errori. 
</p>

<p>
<b>10/01/2014</b> Chiunque voglia scoprire le ricchezze e il significato del mondo che lo circonda, deve iniziare scoprendo quelle ricchezze e quel significato in se stesso. È una legge. Si può incontrare esteriormente qualunque cosa, ma se in qualche modo non la si è già scoperta interiormente, le si passerà accanto senza vederla. Più vivrete la bellezza interiormente, più la scoprirete intorno a voi. Molti obietteranno che non è possibile: se non la vedono, significa che lì la bellezza non c'è. Si sbagliano, la bellezza è proprio lì, e se non la vedono dipende dal fatto che non hanno ancora sviluppato a sufficienza certi loro organi di percezione sottili. Iniziate cercando di cogliere la bellezza interiormente e la vedrete anche all’esterno, perché il mondo fisico, oggettivo, non è altro che un riflesso del vostro mondo interiore, del vostro mondo soggettivo. Che si tratti di bellezza, di amore, di saggezza o di verità, è quasi inutile che li cerchiate all’esterno se non avete cominciato a scoprirli in voi. 
</p>

<p>
<b>10/01/2015</b> Quando proviamo il bisogno di fonderci con l'Anima universale, volgiamo spontaneamente il nostro sguardo verso i grandi spazi, verso l'immensità del cielo. Se però rimaniamo in quello stato di dilatazione, non realizzeremo niente sulla terra; per poter agire, occorre utilizzare la legge della concentrazione. Noi abbiamo bisogno di grandi distese per dilatarci, ma poi dobbiamo ripiegarci su noi stessi e concentrarci per raccogliere le forze e agire. Dilatazione e concentrazione corrispondono a due segni astrologici: il Leone, segno di fuoco, e il Capricorno, segno di terra. Il leone è un segno esteriorizzante: proietta, consuma. Viceversa, il Capricorno è un segno interiorizzante: esso accumula e condensa. Sotto il suo influsso, fra i mesi di dicembre e gennaio, la terra concentra le energie nelle radici degli alberi per preparare l'esplosione dei mesi di luglio e agosto: l'abbondanza dei frutti sotto l'influsso del Leone. 
</p>

<p>
<b>10/01/2016</b> Può accadere che incontriate un essere dal quale vi sentite immediatamente attratti. Quell'essere è come un vaso pieno di un’essenza preziosa che vi fa sentire immersi nell'incanto: vi ispira, allarga i vostri orizzonti e vi rivela le bellezze del cielo e della terra. Ringraziate il Signore di averlo incontrato, e se volete far durare ancora a lungo la vostra gioia, cercate di mantenere un po’ di distanza. Perché? Perché lo spazio che separa due esseri, quello spazio che si crede vuoto, in realtà è pieno di essenze sottili che sono le migliori conduttrici delle energie psichiche; è grazie a quello spazio se gli scambi possono realizzarsi nell’armonia e nella luce. Finché esiste una certa distanza tra voi e l’essere che amate, avete la possibilità di scambiare energie e, grazie a queste, di rafforzarvi l’un l’altro. Dopo ogni incontro vi lascerete appagati, pervasi di una felicità straordinaria, perché avrete saputo mantenere quella distanza che offre le condizioni migliori per continuare a comunicare tra voi. Se ascoltate attentamente questo consiglio e cercate di applicarlo, non sarete mai privi di incontri felici nella vostra vita; e poiché saprete apprezzarli, saprete veramente che cos’è l’amore.
</p>

<p>
<b>10/01/2017</b> Un'idea non è un'astrazione. Un'idea è un essere vivente, e un'idea divina è una creatura che scende dal mondo dello spirito. Questa creatura fa un lavoro su di voi: finché la mantenete, finché la nutrite, essa vi plasma, vi modella, tanto che un giorno riuscirete a rispecchiare il mondo sublime da cui essa è scaturita, ossia il mondo degli archetipi dove dimorano quelle creature chiamate appunto “Idee”. Perciò, prima di accettare un'idea, è molto importante dar prova di vigilanza e lucidità, e studiarla a fondo per sapere dove vi condurrà. Quali che siano le condizioni in cui vi trovate, dovete accettare di lavorare unicamente per un'idea divina: essa vi offrirà tutte le condizioni perché possiate migliorare, e farà di voi dei cittadini di quel mondo che è la sua dimora. Se siete in relazione con le regioni celesti, lo siete attraverso le Idee; esse sono come api che vi portano il migliore nutrimento per la vostra anima e per il vostro spirito. 
</p>

<p>
<b>10/01/2018</b> Qualcuno vi porta il frutto di un albero di una specie a voi ancora ignota, e mangiate quel frutto. Ma è forse sufficiente questo per conoscere l’albero che lo ha prodotto? No. Per conoscere l’albero, non dovete gettare il nocciolo come d'abitudine, ma dovete interrarlo, poiché sarà proprio il nocciolo a rivelarvi da quale albero è stato colto quel frutto. Il nocciolo è contenuto nel frutto, ma l’albero è contenuto nel nocciolo. Per conoscere i segreti del nocciolo, è necessario interrarlo e aspettare, osservando come il sole e l’acqua lavorano su di esso affinché possa crescere un albero con radici, tronco, rami, foglie, e di nuovo frutti. Quale lezione si può trarre dall'immagine del nocciolo? Che ogni esperienza nella vita non deve essere soltanto assaporata, ma deve anche essere considerata come un nocciolo da interrare, per vedere cosa ne uscirà. Questo significa che dovete riflettere su tutto ciò che vi accade, per sapere che cosa dovrete fare in futuro con i “frutti” che riceverete: rifiutarli, mangiarli, oppure piantarli in modo da perpetuarli? È così che eviterete molti errori. 
</p>

<p>
<b>10/01/2019</b> A qualunque livello di evoluzione si trovi, ogni essere umano è chiamato ad avanzare ancora e ancora. Se non compie degli sforzi, il più delle volte è perché immagina che per lui la strada sia chiusa... Ma forse è aperta... Allora faccia degli esperimenti per sapere di che cosa è capace. Anche se non può andare molto lontano, tenga bene a mente che la perfezione divina è lo scopo della sua esistenza terrena. Certo, la perfezione divina è un ideale inaccessibile, eppure è alla realizzazione di quell'ideale che egli deve lavorare per costruire il proprio avvenire. A quel punto i suoi pensieri, i suoi sentimenti e i suoi più disparati desideri che lo trascinano in tutte le direzioni e lo indeboliscono, troveranno il loro padrone; saranno obbligati a partecipare alla sua impresa di rigenerazione, come egli stesso ha deciso. Che scienza da acquisire, che disciplina da accettare, e quanti sforzi da fare ogni giorno! Ed è questa la cosa magnifica: essere sempre in movimento, avanzare, arrampicarsi. Tutto il senso della nostra esistenza sta in questo: nell'aspirazione alla perfezione divina. 
</p>

<p>
<b>10/01/2020</b> Certe persone non vogliono fare alcuno sforzo per cambiare la propria vita: pensano che ricadranno subito nelle loro cattive abitudini e nei loro errori, e che quindi non vale la pena cercare di correggersi. Ebbene, questo non è un buon ragionamento, poiché l'importante non è riuscire al primo tentativo. L’essenziale è scegliere il giusto orientamento ed essere sinceri in questa scelta. Di per sé, le cadute non sono importanti: ogni volta che si cade, si acquisisce qualcosa in più. Dunque non bisogna scoraggiarsi: riflettendo ogni volta sui fallimenti per trarne delle lezioni, un giorno si avrà un vero e proprio arsenale di nozioni e di metodi che permetterà di trionfare in tutte le situazioni. 
</p>

<p>
<b>10/01/2021</b> Gesù ha detto: «Voi siete i templi del Dio vivente». Ma gli esseri umani sono abituati ad andare nei templi di legno o di pietra che non sono vivi, e non si occupano di quei templi che sono loro stessi, il loro intero essere. Certo, grazie al fervore di tutti i fedeli che da secoli sono venuti lì a pregare, quegli edifici hanno comunque qualcosa di vivo, ma ciò non ha paragoni con un essere umano che ha saputo rafforzare la propria volontà, purificare il proprio cuore, illuminare il proprio intelletto, espandere la propria anima e santificare il proprio spirito, poiché un tale essere è diventato un vero tempio. Ed è solo quando siete un tempio, quando pregate nel vostro tempio, che Dio vi ascolta e vi esaudisce. E se al tempo stesso siete consapevoli di essere nell'altro tempio, l'universo, allora diventate un essere completo e siete nella pienezza. 
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
