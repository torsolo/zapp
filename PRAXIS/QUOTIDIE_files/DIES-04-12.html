<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-12</h1>-->
<h1>DIES-04-12</h1>

<h5>Oremus</h5>

<p>
<ul>
<li>Signore, la vita è colma di enigmi. Ci sono tante cose che non capisco: la sofferenza che tocca l'uno e risparmia l'altro, la felicità accordata ad uno e rifiutata all'altro, la fede che dà ad uno una certezza incontestabile e che risveglia nell'altro il dubbio. Ti prego, resta vicino a me affinché io possa superare questa giornata nella fiducia in te.</li>
</ul>
</p>

<p>
<ul>
<li>O Dio nostro Padre, che ci hai rivelato per mezzo del tuo unico Figlio, generato dal tuo amore, il mistero e la grandezza della nostra rinascita dallo Spirito, concedici di essere fedeli alla nostra dignità di tuoi figli.</li>
</ul>
</p>

<p>
<ul>
<li>Vieni, mio desiderio / Vieni, luce vera, vieni, eterna vita, vieni, mistero nascosto, vieni, tesoro senza nome, realtà ineffabile, vieni, persona che sfuggi alla comprensione umana, vieni, gioia immortale, vieni, speranza vera di tutti i salvati, vieni, risurrezione dei morti, vieni, tu che la mia povera anima ha desiderato e desidera, vieni, Solo verso il solo perché io sono solo come vedi, vieni, tu che ti sei fatto mio desiderio, che hai agito in modo che io ti desiderassi, tu a cui non può non aspirare ogni uomo. Vieni, mio respiro e mia vita, vieni, consolatore della mia miseria, vieni, mia gioia, mia gloria, mia perenne delizia. Io ti ringrazio, perché senza confusione e alterazione ti sei fatto un solo spirito con me, e benché tu sia Dio al di sopra di ogni cosa, sei diventato per me tutto in tutte le cose. (San Simeone il Nuovo Teologo)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
12 aprile: san Vittore, martire; sante Vissia e Sofia, vergini e martiri; san Giulio I, papa; san Zenone, vescovo di Verona; san Saba il Goto, martire; san Costantino, vescovo di Gap; san Damiano, vescovo di Pavia; san Basilio, vescovo di Pario; sant'Erchembodone, abate di Sithin e vescovo di Thérouanne; sant'Alferio, fondatore e primo abate di Cava; beato Lorenzo, sacerdote dell'Ordine di San Girolamo; santa Teresa di Gesù di Los Andes, vergine carmelitana scalza; san Giuseppe Moscati, medico; san Davide Uribe, sacerdote e martire messicano.
</p>

<h5>Quotes</h5>

<p>
<ul>
<li>Con la fiducia e la semplicità di un piccolo bimbo, mi affido a Te oggi, Signore Gesù, mio Maestro. Lascio a Te la completa libertà di guidare l'anima mia. Guidami per le strade che Tu vuoi; io non voglio conoscerle. Io verrò fiduciosa dietro a Te. Il Tuo Cuore misericordioso può tutto (Diario Faustina, 228). </li>
<li>Il Signore ci dà tante sofferenze, quante ne possiamo portare, non di più, non di meno. (Benedetta Bianchi Porro)</li>
<li>Tu sei là dove sono i tuoi pensieri. Fai attenzione che i tuoi pensieri siano dove tu vuoi essere. (Rabbi Nachman)</li>
<li>Le grandi anime hanno volontà, le deboli solo desideri. (Cina)</li>
<li>Anche la più lunga camminata comincia con un passo. (India)</li>
<li>La salute sta tanto al di sopra di tutti i beni esteriori che in verità un mendico sano è più felice di un re malato. (Arthur Schopenhauer)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>Chi vuole accostarsi al Signore, ottenere la vita eterna, diventare la dimora di Cristo, essere invaso dallo Spirito Santo, portarne i frutti beati, osservare con perfetta lealtà i precetti di Cristo, deve anzitutto coltivare una fede robusta nel Signore. Poi si consegnerà senza riserve alla sua dottrina e alle sue leggi, darà l'addio totale al mondo, affinché i pensieri non gli rimangano invischiati in nessuna realtà visibile. Quest'uomo cercherà, per quanto possibile, di essere abitualmente misericordioso, garbato, pieno di bontà e di compassione, attuando il monito del Signore: Siate miseri­cordiosi, come è misericordioso il Padre vostro. Si ricorderà, che Gesù ha detto: Se mi amate, osserverete i miei comandamenti. E anche: Sforzatevi di entrare per la porta stretta. Sempre e dovunque egli deve modellarsi sull'umiltà e la mansuetudine del Signore, seguendone gli atteggiamenti e la condotta, come se avesse viva davanti agli occhi l'immagine di Cristo. Dovrà perseverare nella preghiera, insistendo fiducioso e instancabile perché il Signore venga ad abitare presso di lui e lo fortifichi in modo che possa osservare tutti i suoi comandamenti. Anzi il Signore stesso deve divenire la dimora della sua anima. E quanto per ora compie facendosi violenza e di mala­voglia, allora lo farà volentieri, perché a poco a poco avrà presa l'abitudine del bene, si ricorderà senza sosta del Signore, aspettando con amore sommo e inesausto che egli venga. Allora il Signore, di fronte all'impegno e alla risolutezza che il suo fedele mette nel bene, al punto da farsi violenza per conservare il ricordo del Signore, avrà pietà di lui. Vedendolo applicato con ogni tenacia, quasi obbligando se stesso sulla via dell'umiltà, della mitezza e dell'amore, lo libererà dai nemici e dal peccato che lo corrode e gli riverserò in cuore lo Spirito Santo. A questo punto l'uomo spirituale osserva in verità, senza costrizione e senza fatica, tutti i comandi del Signore. Meglio: il Signore stesso compie i suoi precetti in quest'uomo e vi produce con assoluta purezza i frutti dello Spirito. (Pseudo Macario: Dalle Omelie attribuite a san Macario. Hom. 19,1.2. PG 34,641‑644)</li>
</ul>
</p>

<h5>DengMingDao</h5>

<p>
<sup>102</sup> Consapevolezza / Gli occhi esteriori / non possono vedersi. / L'occhio interiore / è il riflesso di se stesso. / Ogni volta che guardiamo vediamo cose diverse, ma gli occhi stessi non possono vedersi se non per mezzo di uno specchio. Non siamo abituati all'introspezione. Sebbene i seguaci del Tao ci dicano di guardare dentro di noi per raggiungere lo stato di autocoscienza, se osserveremo, come siamo soliti fare, con gli occhi, ci ritroveremo soltanto confusi. Per questo è importante operare sin da principio una distinzione chiara. Non cerchiamo di conoscere noi stessi secondo le modalità della vista fisica. Piuttosto, guardiamoci dentro usando la visione interiore. Per secoli, popoli di culture diverse hanno parlato di «occhio della mente», «occhio interiore» o «terzo occhio». Sono solo modi per dire che esiste un particolare tipo di osservazione interiore. Quando meditiamo è importante scoprire e utilizzare questa modalità di introspezione. Dobbiamo spingerci al di là del pensiero, della visualizzazione e dell'immaginazione sino a spalancare una parte della mente in genere intorpidita. Questo occhio interiore si trova in un punto preciso, profondamente nascosto nel cervello. Una volta aperto, grazie ad esso potremo vivere esperienze molto più sottili di quelle che ci permette il nostro normale stato fisico. Forse i termini guardare e vedere servono solo a confonderci le idee. Dopotutto, attraverso l'occhio interiore non dobbiamo necessariamente «vedere»: perché da esso ci proviene la consapevolezza diretta di ciò che sta oltre l'immagine. 
</p>

<h5>Krishnamurti</h5>

<p>
12-04 Il bisogno di possedere ci impedisce di amare: L’amore per noi è una sensazione. Amare per noi significa gelosia, paura, ansia. Quando dite di amare qualcuno, ammettete che ci sia invidia, un desiderio di possesso, di appartenenza, di dominio, la paura di perdere e così via. Tutto questo lo chiamiamo amore, ma non conosciamo l’amore che non ha nulla a che fare con la paura, l’invidia, il bisogno di possedere. Parliamo di quell’amore in cui la paura non entra, definendolo impersonale, puro, divino, o Dio sa cos’altro; ma il fatto è che siamo gelosi, oppressivi, possessivi. Conosceremo quell’amore solo quando se ne andranno la gelosia, l’invidia, il desiderio di possedere, di dominare. Il bisogno di possedere ci impedisce di amare... Quando pensate alla persona che amate? Pensate a lei quando se n’è andata, quando è lontana, quando vi ha lasciato... Sentite la mancanza della persona che dite di amare solo quando qualcosa vi disturba, quando soffrite; non avete alcun bisogno di pensarci quando la vostra convinzione di possedere quella persona non è minimamente disturbata... Il pensiero interviene quando qualcosa vi disturba; ed è inevitabile che qualcosa vi disturbi finché chiamerete amore il vostro pensiero. L’amore non è un prodotto della mente; e siccome abbiamo riempito il nostro cuore con i prodotti della mente, noi non abbiamo amore. La mente produce gelosia, invidia, ambizione, desiderio di essere qualcuno, di avere successo. Sono queste le cose che riempiono il vostro cuore e poi voi credete di amare. Ma come è possibile che amiate, quando in voi c’è tutta questa confusione? Quando c’è fumo, come può essere pura una fiamma? 
</p>

<h5>InFinemDei</h5>

<p>
Ti ringraziamo, Signore, perché ci hai protetti durante questa giornata. Ti ringraziamo, perché ci proteggerai durante tutta la notte. Ti preghiamo, Signore, fa' che possiamo dormire nella grazia e nella pace fino a domani mattina. Veglia su coloro che, questa notte, vegliano e piangono, e comanda ai tuoi angeli di vegliare su coloro che dormono. Prendi sotto la tua protezione i malati. Dona il riposo a coloro che sono stanchi. Benedici i moribondi. Calma coloro che soffrono. Abbi pietà di coloro che sono sottomessi alla tentazione. Proteggi coloro che sono allegri, e tutti noi, per il tuo amore.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
