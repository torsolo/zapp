<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-12</h1>-->
<h1>DIES-01-12</h1>

<h5>Oremus</h5>

<p>
<a href="https://www.novena.it/archivio_vangelo.htm" title="Novena" class="https">Novena</a> / <a href="FILE:///C:\MYKNOW\XDOCS\verbum\AV-Una-preghiera-al-giorno.pdf" title="1PRGG" class="FILE">1PRGG</a> / <a href="http://elefantsoftware.altervista.org/rosario/preghiere/it_0_calendario.htm#GENNAIO" title="P1" class="http">P1</a>
</p>

<p>
<sup>♦</sup> Novena a Sant'Antonio Abate (5) / O Sant'Antonio che modellasti la tua vita prendendo esempio da altri santi ottienici la grazia di scorgere il bene ovunque e di saperlo imitare. / Gloria al Padre...
</p>

<p>
<sup>♦</sup> Preghiera di un padre spirituale / <br>
O Dio misericordioso, ti prego per questi tuoi figli.<br>
Mi spinge la missione paterna che mi hai affidato,<br>
mi inclina l’affetto, mi incoraggia la tua bontà.<br>
Tu sai che posto occupano nel mio cuore.<br>
Tu sai, mio Signore,<br>
che non comando loro con durezza né con violenza,<br>
che preferisco giovare loro con la carità che dominarli,<br>
che vorrei nell’umiltà sottomettermi a loro.<br>
Ascoltami dunque, o Signore mio Dio, ascoltami:<br>
affinché i tuoi occhi siano aperti su di loro giorno e notte.<br>
Apri, o piissimo, le tue ali e proteggili,<br>
stendi la tua destra e benedicili,<br>
infondi nei loro cuori il tuo Santo Spirito,<br>
che li conservi nell’unità e nel vincolo della pace,<br>
nella castità del corpo e nell’umiltà dell’anima.<br>
La speranza li sollevi, il timore li renda umili,<br>
la carità li renda ardenti.<br>
Rimani in mezzo a loro secondo la tua fedele promessa;<br>
e poiché tu sai ciò di cui hanno bisogno,<br>
ti supplico di considerare ciò che in loro è debole,<br>
di non rigettare ciò che è fiacco.<br>
Perseverando ottengano la vita eterna:<br>
con il tuo soccorso, o dolcissimo Signore. Amen<br>
(Sant’Aelredo di Rievaulx)
</p>

<p>
<sup>♦</sup> Questo è il tempo del deserto, o Signore. / Anche noi con te, siamo attratti verso le dune del silenzio, / per riscoprire l'orizzonte del nostro mondo interiore / e spezzare il pane saporoso della Parola, che sazia la nostra fame / e dona vigore nei giorni di lotta. / Questo è il tempo del pane spezzato sulla stessa mensa con altri fratelli, / come viatico che fortifica la nostra coscienza di figli. / Questo è il tempo del tuo perdono nella gioia di una libertà ritrovata / sui ruderi delle nostre schiavitù. / Donaci, o Signore, di non sciupare i giorni di luce che tu dipani per noi: / liberaci dalla febbre dell'evasione per tuffarci nella limpida corrente / della tua grazia che rigenera e ci fa essere creature pasquali. / (Enrico Masseroni)
</p>

<p>
<sup>♦</sup> Cristo per noi è tutto. / Se vuoi curare le ferite, Egli è il medico. / Se sei riarso dalla febbre, Egli è la fontana. / Se sei oppresso dal peccato, Egli è il perdono e la santità. / Se hai bisogno di aiuto, Egli è la forza. / Se temi la morte, Egli è la vita. / Se desideri il cielo, Egli è la via. / Se fuggi le tenebre, Egli è la luce. / Se cerchi il cibo, Egli è l'alimento. (Sant'Ambrogio)
</p>

<p>
<sup>♦</sup> Santa Maria,<br>
Madre del Signore,<br>
la tua fede ci guida.<br>
Volgi lo sguardo<br>
verso i tuoi figli,<br>
«Terra del cielo».<br>
La strada è lunga e su di noi la notte scende:<br>
intercedi presso il Cristo,<br>
«Terra del cielo».<br>
(Innario di Bose)
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Quotes</h5>

<p>
<a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/5265almanacco" title="almanacco" class="https">almanacco</a> / <a href="https://www.facebook.com/profile.php?id=100044187918266" title="parlare" class="https">parlare</a><br>
<sup>♦</sup> Grande cosa è il silenzio opportuno, è il padre del pensiero penetrante. (S. Diadoco di foticea)<br>
<sup>♦</sup> <br>
<sup>♦</sup> 
</p>

<h5>Poesia</h5>

<p>
<sup>♦</sup> LO STUPORE / Ed era solo, col suo stupore, / tra le creature senza meraviglia / - per le quali esistere e trascorrere era sufficiente. / L'uomo, con loro, scorreva sull'onda dello stupore! / Meravigliandosi, sempre emergeva / dal maroso che lo trasportava, / come per dire a tutto il mondo: / "fermati! - in me hai un porto, / in me c'è quel luogo d'incontro / col Primordiale Verbo" - / "fermati, questo trapasso ha un senso, / ha un senso... ha un senso... ha un senso!" / (Karol Wojtyla)
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<sup>♦</sup> 
</p>

<h5>Aivanhov</h5>

<p>
<b>12/01/2001</b> Se volete diventare un buon alchimista, non è necessario che vi immergiate in antichi libri di magia, e ancor meno che installiate un laboratorio. È nella vita di tutti i giorni che avete la possibilità di fare il lavoro alchemico, impegnandovi a trasformare tutte le negatività, e il laboratorio è dentro di voi. Quindi, invece di lamentarvi che un tale vi ha lanciato un'occhiata malevola, che un altro non vi ha salutato o che un terzo vi ha rivolto delle parole che vi hanno ferito, cercate di trasformare tutto ciò. Ditevi che si tratta solo di sassi lanciati contro di voi, sassi che costituiscono la materia prima da trasformare in pietre preziose. Quanti sassi hanno ricevuto i grandi Maestri e gli Iniziati, montagne di sassi da tutte le parti! Ma hanno trovato il sistema di trasformarli in pietre preziose. Tutti i tesori che ci hanno lasciato non sono altro che le pietre lanciate contro di loro e con le quali hanno lavorato. Questa è la vera alchimia. Se la terra è capace di trasformare la materia grezza in pietre preziose, perché non potremmo fare altrettanto anche noi? L'essere umano possiede tutte le forze, tutte le potenze; perfino la pietra filosofale, che trasforma il piombo in oro, è dentro di lui, ma è necessario che egli impari a lavorare nel proprio laboratorio interiore. 
</p>

<p>
<b>12/01/2002</b> Su quella lunga strada che è la vita troviamo continuamente ostacoli e sensi vietati, e naturalmente ci sentiamo limitati... Ma non serve lamentarsi e ribellarsi. I limiti e le costrizioni hanno lo scopo di risvegliare nell'uomo la volontà di vincere e di liberarsi. È come per la polvere da sparo: grazie al fatto che è stata compressa, limitata, fa saltare tutto in aria quando la si accende. Ma se lasciate dello spazio, quando la accendete farà puff! e basta. Allo stesso modo, se l'uomo ha una vita agiata e facile, anche lui farà soltanto puff! Naturalmente, quando si sente costretto l'uomo soffre, ma dentro di lui qualcosa gioisce: è il suo spirito, perché sa che dovrà sviluppare la forza per uscire dalle costrizioni. Ecco quello che dovete capire: mentre voi vi lamentate e soffrite, il vostro spirito gioisce. 
</p>

<p>
<b>12/01/2003</b> Dio ci parla? Sì, poiché è in noi, Egli ci parla. La sua voce è molto dolce e bisogna imparare a distinguerla fra tutte le altre voci che si fanno sentire dentro di noi. La si può paragonare alla melodia di un flauto in mezzo al fracasso dei tamburi e delle grancasse. È facile sentire e seguire la voce tonante dello stomaco che grida la sua fame o del sesso che reclama una vittima. Ma quando una piccola voce dice all'uomo: "Calmati... non arrabbiarti... impara a controllarti... prova a sforzarti..." il più delle volte l'uomo non l'ascolta o la zittisce. Pazientemente, con amore, la voce rinnova i suoi consigli, ma se l'uomo vuole a tutti i costi ridurla al silenzio, non insiste. La voce di Dio è molto potente, ma è debole in noi se non vogliamo ascoltarla. 
</p>

<p>
<b>12/01/2004</b> L'apparenza delle cose spesso è menzognera, perché dietro la bellezza può nascondersi la bruttezza, dietro la ricchezza la miseria, dietro la forza la debolezza. La filosofia indù chiama «maya», illusione, questa apparenza ingannatrice. Il saggio è colui che riesce ad andare oltre il velo delle apparenze per scoprire la realtà; poi, dopo averla scoperta, alla luce di questa realtà cerca di analizzare lucidamente le proprie aspirazioni e spesso, comprendendo bene ciò che lo aspetta, abbandona le proprie ambizioni e rinuncia ad inseguire la fortuna, la gloria ed i piaceri. Finché non si vede e non si comprende che cos'è «maya», si parte all'avventura credendo di poter trovare la felicità ed il successo, e si cade così nei tranelli. Quando però si vedono le cose nella loro vera luce, si diventa più prudenti e allora sì, si può avanzare con la certezza di non perdersi.
</p>

<p>
<b>12/01/2005</b> L’amore non è soltanto quel sentimento che gli uomini provano gli uni per gli altri. L’amore è un’energia che proviene da molto in alto, un’energia che è della stessa quintessenza del sole. Gli uomini e le donne hanno il compito di ricevere questa energia e di farla circolare in loro, in modo tale da ricondurla in seguito verso le altezze dalle quali è venuta. Se questa circolazione non avviene in modo corretto, ciò dipende dal fatto che in loro si sono accumulate molte impurità, a causa dei loro istinti e delle loro passioni mal controllate. Per questo, l’energia, invece di salire, discende, sprofonda nella terra, dove si perde. Quando l’essere umano avrà lavorato per purificarsi, quando sarà padrone di sé stesso e veramente legato a Dio, quell’energia, che ogni giorno discende ininterrottamente, attraverso di lui riprenderà il suo cammino verso l’alto, perché nell’Universo, così come è stato pensato e costruito dal Creatore, il punto di partenza è il Cielo, e il punto di arrivo è ancora il Cielo. 
</p>

<p>
<b>12/01/2006</b> Chi ha iniziato male rischia, evidentemente, di finire male. Così, nella vita degli esseri umani, vi sono degli avvenimenti che si svolgono con un rigore implacabile, ed è possibile predirli con la stessa precisione con la quale gli astronomi predicono le eclissi, le congiunzioni o le opposizioni dei pianeti, poiché tutto si svolge secondo regole assolute. Tuttavia, se fanno degli sforzi, se fanno appello allo spirito, certi esseri che avevano cominciato male, riescono a cambiare il corso delle cose, poiché in realtà non c’è mai nulla che sia scritto in modo definitivo. Quando lo spirito viene a dire la sua, gli avvenimenti non si svolgono più in modo così meccanico. Là dove lo spirito imprime il proprio sigillo, gli elementi cambiano natura e configurazione, tutto si purifica, si armonizza e gli avvenimenti seguono un altro corso. Non sta dunque scritto da nessuna parte che chi ha cominciato male debba necessariamente finire male. 
</p>

<p>
<b>12/01/2007</b> La concentrazione è un accumulo di forze e di materiali in un dato spazio, in vista di un lavoro, di una futura creazione, e si manifesta inizialmente come una limitazione. Dio stesso Si è limitato per creare il mondo, ed è ciò che esprime simbolicamente questo versetto del libro dei Proverbi: “Quando l’Eterno tracciò un cerchio sulla superficie dell’abisso…” La concentrazione è necessaria alla formazione: non si può creare nulla senza riunire e aggregare tra loro gli elementi. A un livello superiore, si può dire che anche la fratellanza tra gli uomini è una forma di concentrazione. Essa rappresenta anzi la più alta forma di spiritualità, perché in questo caso gli elementi sono le anime che si riuniscono attorno a un’idea per collaborare insieme alla sua realizzazione. In una fratellanza spirituale, gli esseri sono gli elementi uniti saldamente fra loro per realizzare il più alto ideale: il Regno di Dio sulla terra.
</p>

<p>
<b>12/01/2008</b> La lira non è unicamente quello strumento musicale che, secondo una leggenda greca, fu inventato dal dio Hermes. Essa è un simbolo dell’essere umano: ad ogni corda corrisponde uno dei suoi corpi. La maggior parte degli esseri umani, però, si accontenta di far vibrare una sola corda: il proprio corpo fisico. Essi non si preoccupano tanto delle altre corde, ossia del corpo astrale, mentale, causale, buddhico e atmico; ecco perché la musica che fanno sentire è così povera!I discepoli di una Scuola iniziatica studiano la natura e le proprietà di ciascuna corda, di ciascun corpo, e si esercitano per svilupparli. Questi esercizi riguardano la totalità dell’essere; presuppongono quindi un nuovo modo di vivere che tenga conto di ogni minima attività della vita quotidiana, poiché lo scopo è riuscire a far sì che non ci sia più alcuna dissonanza tra il corpo fisico, il cuore, l’intelletto, la volontà, l’anima e lo spirito. Colui che ha compreso il simbolismo profondo della lira diviene egli stesso una “lira” che vibra all’unisono con l’intero cosmo, e viene ricevuto tra i figli del Cielo.
</p>

<p>
<b>12/01/2009</b> Come spiegare l’eternità? Questa nozione è ovviamente in rapporto con il tempo, e tuttavia l’eternità non è un susseguirsi di secoli o millenni. La si definisce come un periodo senza principio né fine… Ma si può avere un’idea di ciò che essa è realmente soltanto imparando a sentirla come una qualità della materia. Sì, l’eternità è una fusione tra materia e spirito. Quando noi stessi facciamo l’esperienza dell’eternità, si tratta proprio di una sensazione che proviamo. Se per qualche secondo ci può accadere di avere la sensazione dell’eternità, è perché siamo entrati in un'altra dimensione della materia: siamo stati proiettati in un mondo in cui la materia è animata dalle più alte vibrazioni dello spirito. 
</p>

<p>
<b>12/01/2010</b> La pietra filosofale, l'elisir della vita immortale, la panacea universale, lo specchio magico e la bacchetta magica sono cinque simboli del lavoro che il discepolo deve realizzare, per essere degno di ricevere l'Iniziazione. Quando trasforma i suoi pensieri e i suoi sentimenti egoistici, meschini, in pensieri e sentimenti generosi e disinteressati, prepara la pietra filosofale che trasmuta i metalli vili in oro. Quando, attraverso una vita pura, rigenera le cellule del suo organismo, egli distilla l'elisir della vita immortale. Quando diffonde attorno a sé la luce e il calore, lavora con la panacea universale. Quando ha imparato a proiettarsi sino alle regioni più elevate del mondo spirituale, riceve dei messaggi dallo spazio, e gli oggetti e gli esseri vengono a riflettersi nella sua anima come in uno specchio magico. Infine, quando acquisisce la piena padronanza di se stesso, egli entra in possesso della bacchetta magica che dà tutti i poteri.
</p>

<p>
<b>12/01/2011</b> Il Cielo non sa resistere a chi ha compreso il valore dell’amore disinteressato: giorno e notte lo ricompensa; se poi capita che questo essere venga danneggiato, il Cielo fa ancora in modo che egli senta quel danno come una ricompensa. Siete scioccati, dite che non potete concepire un’idea simile… Ma perché? Perché non ne avete ancora fatto l’esperienza. Oggi, anche se vi pare incomprensibile, fate lo sforzo di meditare su questa verità: Dio ha costruito l’Universo in modo tale che ciò di cui siamo privati su un piano ci venga reso su un altro, e anche mille volte meglio, se sappiamo come cercarlo. Chi conosce il segreto dell’amore e del sacrificio dona tutto e riceve tutto.
</p>

<p>
<b>12/01/2012</b> Il passato vi è sfuggito e l’avvenire non è ancora vostro. Solo il presente vi appartiene, ed è fra le vostre mani come una materia prima da modellare. In quel presente, avete a disposizione un minuto, un’ora, una giornata… Quel minuto, quell'ora e quella giornata vi appartengono: sforzatevi quindi di viverli nella chiarezza. Quando avrete liberato lo spazio fra voi e il mondo divino, potrete affermare che anche l’avvenire vi appartiene. Il vostro avvenire è la gioia, la luce! E non lasciatevi influenzare da coloro che predicono solo difficoltà e disgrazie, poiché questi non sanno cosa sia realmente l'avvenire né come crearlo. I mali rappresentano il passato, non l’avvenire. Per presentarsi, l’avvenire – ossia il vostro vero avvenire di figli e figlie di Dio – attende che il passato sia cancellato. Questo però non significa che l’avvenire non sia già in cammino. In realtà, l'avvenire è vivo, esiste già: lo state creando voi stessi. 
</p>

<p>
<b>12/01/2013</b> Per impregnarci a fondo dell’importanza del giorno presente, dobbiamo comportarci come se fosse l’ultimo. Alcuni diranno che è spaventoso avere di continuo nella mente il pensiero della morte. E invece no: il fatto di vivere ciascun giorno come se fosse l’ultimo, non ci spinge verso la morte, bensì verso la vita. A camminare verso la morte, è piuttosto chi si comporta con leggerezza e noncuranza pur continuando a sperare in un avvenire migliore. Sì, costui spreca la propria vita. Quando i saggi ci dicono che dobbiamo vivere ogni giorno come se fosse l’ultimo, è per spronarci a fare dell'oggi qualcosa di più utile, di più bello, di più prezioso… qualcosa di unico! Voi non credete veramente che quello sarà l’ultimo giorno, ma utilizzate semplicemente un metodo pedagogico per vivere l'oggi in pienezza.
</p>

<p>
<b>12/01/2014</b> Anche se avete tutte le ragioni per ritenervi infelici o scontenti, ringraziate. Pronunciando la parola “grazie” è come una sorgente di luce, di pace e di gioia che fate sgorgare dalla vostra anima. Quella sorgente inonderà tutte le vostre cellule e a poco a poco sentirete che qualcosa in voi si vivifica, si fortifica. “Grazie”: ecco la parola più semplice, ma che scioglie tutte le tensioni. Ripetetela più volte impregnandovi a fondo del suo significato. A partire dall'istante in cui introducete in voi un sentimento di gratitudine e lo alimentate per farlo crescere, esso non si limita a esistere passivamente. Quel sentimento possiede determinate vibrazioni, e per la legge di affinità attira pensieri e sensazioni che gli corrispondono. Da questo semplice slancio di gratitudine giungeranno a voi tutte le benedizioni. «Grazie Signore», «Grazie mio Dio»… È necessario che queste parole finiscano per scaturire naturalmente in voi, senza che dobbiate far intervenire la volontà. Ringraziando il Creatore, uscirete dal cerchio ristretto del vostro sé personale, limitato, per entrare nella pace della coscienza cosmica… Quando tornerete, sentirete che in voi si sono introdotti elementi nuovi e molto preziosi. 
</p>

<p>
<b>12/01/2015</b> Ogni religione ha un giorno riservato in modo particolare al culto: per i cristiani è la domenica, per gli ebrei il sabato, per i musulmani il venerdì... Tuttavia, agli occhi del Creatore del cielo e della terra, tutti i giorni sono sacri. Ci sono il venerdì, il sabato e la domenica, ma anche il lunedì, il martedì ecc. per santificare il Suo Nome e per fare il bene. Altrimenti tutto questo non avrebbe alcun senso. Per sei giorni si trasgrediranno tranquillamente le leggi, e il settimo giorno si andrà in chiesa, alla moschea o alla sinagoga per cercare di cancellare gli errori commessi durante gli altri sei! Chi ha vissuto sei giorni nell'incoscienza e nella trivialità, in quale stato giungerà dinanzi al Signore? Dio apprezzerà forse quell'ipocrisia? Soprattutto, però, questo suo atteggiamento non gli porterà nulla. Non ci si deve fare illusioni: un giorno alla settimana non solo è insufficiente per progredire nella via della saggezza, dell'amore, della purezza... ma inoltre quel che si vive il settimo giorno dipende dal modo in cui si sono vissuti gli altri sei. Ogni giorno, dunque, per tutto il giorno e per tutta la notte si devono fare degli sforzi per essere nella chiesa di Dio, e la chiesa di Dio è l'intera creazione. 
</p>

<p>
<b>12/01/2016</b> La maggior parte degli esseri umani è abituata a prendere la vita come viene, senza immaginare che gli avvenimenti sono una materia che bisogna cercare di preparare, così come si prepara il cibo facendolo cuocere e aggiungendovi determinati ingredienti: olio, aceto, sale, pepe ecc. E non è forse vero che neppure i pesci vengono mangiati tali e quali a quando vengono pescati, o gli ortaggi tali e quali a quando vengono raccolti dalla terra? La cucina è dunque l’arte di rendere commestibili, oltre che saporiti, tutti quei tipi di prodotti che sarebbero indigesti o insipidi, se non ci si preoccupasse di pulirli, di farli cuocere e condirli. Lo stesso vale per la felicità. La felicità è il risultato di una vera e propria cucina interiore. I momenti buoni dell’esistenza non si presenteranno a voi spontaneamente, non li coglierete come si coglie al volo dall’albero un frutto maturo. Dovete imparare a lavorare su ogni situazione, e in particolare sulle situazioni difficili, dolorose, aggiungendovi alcuni elementi del vostro spirito e della vostra anima, ispirati dalla saggezza e dall’amore divini.
</p>

<p>
<b>12/01/2017</b> Esistono numerosi libri che spiegano come meditare e quali formule pronunciare durante le meditazioni... Non nego che tali formule siano belle, utili ed efficaci, ma c'è una parola che non viene mai menzionata, una parola che per me è la più potente di tutte, una parola che illumina, che armonizza, che guarisce: è la parola “grazie”. Nella mia vita ho provato tanti metodi, ho fatto tante esperienze, ma il giorno in cui mi sono abituato a pronunciare coscientemente la parola “grazie”, ho sentito di possedere una bacchetta magica in grado di trasformare tutto. Se saprete come pronunciarla, questa parola farà in voi un lavoro fin nel midollo delle vostre ossa. Niente è più importante che dire “grazie” a Dio: «Grazie Signore, grazie con tutto il mio cuore, con tutto il mio pensiero, con tutta la mia anima e con tutto il mio spirito, grazie». Avrete l'eternità per verificare il valore di questa parola.
</p>

<p>
<b>12/01/2018</b> Per impregnarci a fondo dell’importanza del giorno presente, dobbiamo comportarci come se fosse l’ultimo. Alcuni diranno che è spaventoso avere di continuo nella mente il pensiero della morte. E invece no: il fatto di vivere ciascun giorno come se fosse l’ultimo, non ci spinge verso la morte, bensì verso la vita. A camminare verso la morte, è piuttosto chi si comporta con leggerezza e noncuranza pur continuando a sperare in un avvenire migliore. Sì, costui spreca la propria vita. Quando i saggi ci dicono che dobbiamo vivere ogni giorno come se fosse l’ultimo, è per spronarci a fare dell'oggi qualcosa di più utile, di più bello, di più prezioso… qualcosa di unico! Voi non credete veramente che quello sarà l’ultimo giorno, ma utilizzate semplicemente un metodo pedagogico per vivere l'oggi in pienezza.
</p>

<p>
<b>12/01/2019</b> Quante persone si credono molto intelligenti e molto informate! A sentir loro, hanno visto tutto, conosciuto tutto e capito tutto, e gettano uno sguardo superficiale su ciò che le circonda. Per questa ragione non imparano quasi più niente: sono annoiate. Si sforzino invece di vedere ogni cosa come se fosse la prima volta, e non solo scopriranno realmente qualcosa di nuovo, ma assaporeranno nuove gioie. Voi respirate, mangiate, bevete… Provate a farlo come se fosse sempre la prima volta, e tutto vi sembrerà delizioso; e agite allo stesso modo con gli esseri che vi circondano: vostro marito, vostra moglie, i vostri figli, i vostri amici... Mi direte che occorre possedere un grande potere di autosuggestione per trovare nuovo, o nuova,un marito o una moglie di cui ci si è stancati da molto tempo. Certo, ma se perseverate, se ci provate veramente, la capacità di suggestione vi farà scoprire un'altra realtà.
</p>

<p>
<b>12/01/2020</b> Se riuscite a mettere il Signore a capo della vostra esistenza, gli angeli e gli arcangeli Lo seguiranno per tenergli compagnia, e per voi sarà la vera trasformazione. Ma per far questo, occorre almeno che vi diciate: «Non voglio essere io a comandare; voglio essere servitore, voglio obbedire, poiché è il Signore che verrà a stabilirsi in me», e poi è necessario lavorare in questo senso quanto più potete. Alla fine, quando il Signore trova che per Lui ci sono condizioni favorevoli, arriva, e quando arriva gli angeli arrivano con Lui e si stabiliscono ovunque. Vedete, è stato sufficiente solo cambiare chi è alla testa, e tutto è cambiato, non può che essere così. Come volete che il Signore, avendo deciso di stabilirsi da qualche parte, si ritrovi tutto solo o attorniato da diavoli? No, no, Egli arriva accompagnato da un intero seguito di entità luminose e belle che vengono a cantare vicino a Lui. 
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
