<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-30</h1>-->
<h1>DIES-12-30</h1>

<h5>Oremus</h5>

<p>
<ul>
<li>Signore insegnaci a saper attendere, togli dai nostri cuori l'impazienza delle cose del mondo sostituiscila con il desiderio di fare la tua volontà. Padre, Tu che ci hai fatto come tue creature, mostraci qual è la vita vissuta in pienezza, apri per noi una via di letizia.</li>
</ul>
</p>

<p>
<ul>
<li>Dio è umile / O Gesù, a Betlemme Tu hai acceso una luce, che illumina definitivamente il volto di Dio: Dio è umile! Mentre noi vogliamo essere grandi, Tu, o Dio, ti fai piccolo; mentre noi vogliamo essere i primi, Tu, o Dio, ti metti all’ultimo posto; mentre noi vogliamo dominare, Tu, o Dio, vieni per servire; mentre noi cerchiamo gli onori e i privilegi, Tu, o Dio, cerchi i piedi degli uomini e li lavi e li baci amorevolmente. Quanta differenza tra noi e te, o Signore! O Gesù, mite e umile, noi ci fermiamo sulla soglia di Betlemme e sostiamo pensosi e titubanti: la montagna del nostro orgoglio non entra nell’angusto spazio della grotta. O Gesù, mite e umile, toglici l’orgoglio dal cuore, sgonfia le nostre presunzioni, donaci la tua umiltà e, scendendo dal piedestallo, incontreremo Te e i nostri fratelli; e sarà Natale e sarà festa! Amen. (Card. Angelo Comastri)</li>
</ul>
</p>

<p>
<ul>
<li>Dalle steppe russe /-/ Spegnimi gli occhi / e io ti vedo ancora. / Rendimi sordo / e odo la tua voce. / Mozzami i piedi / e corro la tua strada. / Senza parole / a te sciolgo preghiere. / Spezzami le braccia / e io ti stringo. / Se fermi il cuore / batte il mio cervello. / Ardi anche questo / e il mio sangue, allora, / ti accoglierà, Signore, / in ogni stilla. / (Rainer Maria Rilke, Monte Croce di Perlè - Idro)</li>
</ul>
</p>

<p>
<ul>
<li>Signore, dammi il coraggio e rendi saldo il mio cuore. Non Ti chiedo di tenere lontano da me la paura, ma di aiutarmi a superarla, né di allontanarmi dai pericoli, ma di darmi la forza di affrontarli. Nell’ora dei miei fallimenti, non togliermi il Tuo sguardo di misericordia e non negarmi la Tua mano per risollevarmi e riprendere il cammino. Donami luce per conoscere i Tuoi pensieri e coraggio per seguire le Tue vie. Tu mi hai detto di perdere la mia vita e accettare la croce di ogni giorno. Mi sento a disagio di fronte a queste Tue parole che mi inseguono e mi giudicano. Dammi il coraggio di mettere Te al centro del mio essere, di lasciare a Te le redini del mio cuore. Permettimi di comprendere l’inconsistenza del mio io, le prevaricazioni del mio egoismo e del mio orgoglio, l’insufficienza delle mie vedute, di perdermi nell’infinito vivificante del Tuo mistero. Dammi il coraggio, Signore, di essere solidale con i poveri, con i deboli, con i sofferenti, con quelli che non contano. Dammi il coraggio di dimenticare, di sorridere, di accogliere tutti e sempre, di perdonare, di amare come ami Tu. Nell’ora del dolore vieni incontro alla mia debolezza e alla mia paura. Ti chiedo, Signore, la forza di non scandalizzarmi della sofferenza, ma di accettarla come l’hai accettata Tu; di non fuggire l’umiliazione, il rifiuto, l’abbandono; di ricordarmi che Tu hai percorso prima di me, e per me, questa via che ci ha portato alla salvezza. Dammi il coraggio di abbandonare le mie preoccupazioni per assumere quelle del Tuo Regno, di realizzarmi in Te e di raccogliere i semi di bene e di verità che Tu, Divino Seminatore, spargi dove vuoi. Signore, dammi il coraggio dell’ottimismo, della gioia e della speranza. Amen. (Anonimo)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Quotes</h5>

<p>
<ul>
<li>Siamo su questa terra per cercare la felicità, non per trovarla. (Sidonie-Gabrielle Colette)</li>
<li>Per l'uomo che prega nel proprio cuore, il mondo intero è una chiesa. (Silvano del Monte Athos)</li>
<li>Puoi farcela, per un semplice motivo. Hai deciso che così dev’essere. La tua volontà è l’elemento vincente, quello decisivo affinché i tuoi progetti possano davvero concretizzarsi. Non devi dunque chiederti se ce la farai. La domanda giusta è: lo voglio davvero? (A. Vanligt)</li>
<li>Un metro di ghiaccio non si forma in un giorno (Cina)</li>
<li>L'amore non obbedisce alle nostre aspettative, è un mistero puro e semplice. (RICHARD LAGRAVENESE)</li>
</ul>
</p>

<h5>Poesia</h5>

<p>
<ul>
<li>Il tuo prossimo è lo sconosciuto che è in te, reso visibile. Il suo volto si riflette nelle acque tranquille, e in quelle acque, se osservi bene, scorgerai il tuo stesso volto. Se tenderai l'orecchio nella notte, è lui che sentirai parlare, e le sue parole saranno i battiti del tuo stesso cuore. Non sei tu solo ad essere te stesso. Sei presente nelle azioni degli altri uomini, e questi, senza saperlo, sono con te in ognuno dei tuoi giorni. Non precipiteranno se tu non precipiterai con loro, e non si rialzeranno se tu non ti rialzerai. (Kahlil Gibran, Gesù figlio dell'uomo)</li>
</ul>
</p>

<p>
<ul>
<li>QUANDO NON C’È NULLA DA DIRE / mettersi al riparo dalla tempesta con la tempesta, / dalla pioggia con la pioggia, vivere deve essere questo. / (Ángel Fondo) / Quando non c’è nulla da dire / Quando le porte non si aprono e non si chiudono / e preferiscono ballare un tango con il vento / Non scriverai nulla / Scriverai / il suono delle pietre nel fiume / (Ruth Hernández Boscán)</li>
</ul>
</p>

<p>
<ul>
<li>A cosa serve vivere / Basta! Sono stanco morto, stanco di pensare troppo. Come un uccello folle la mia testa gira e rigira a vuoto, e si imbatte nelle griglie dei mille perché della mia vita. Ci sono troppe domande, e sempre nessuna risposta! Perché questa vita stereotipata con i minuti che spingono le ore, le ore che spingono i giorni, i giorni che spingono i mesi, e poi, tutto ricomincia automaticamente? Qual è il senso della mia vita? Sarà per lo studio? E poi? Per la laurea? E poi? Per il lavoro? Per il denaro? Per le vacanze? Per la pensione? E poi? E poi? Per il nulla quando si pensava di avere raggiunto il tutto! Signore, siamo giovani bulimici di avere e anoressici di essere! Appena sono nato, piccolo pargolo, mi hanno colmato con il prezzo dei loro giocattoli; mi hanno nutrito sempre preoccupati se ero sazio abbastanza; mi hanno vestito con magliette e scarpe alla moda; mi hanno dato tutto perché non mi mancasse niente... ...e adesso sono vuoto, privo di senso, con una vita piena di avere e povera di essere! Tu mi hai detto Signore, «una cosa ti manca: vai, vendi quello che hai e dallo ai poveri e avrai un tesoro in cielo; poi vieni e seguimi!». Donami, Signore, la forza per diventare come Francesco: povero nel suo saio ed estraneo a qualsiasi moda; pellegrini tranquillo lungo la strada verso l'eternità; lontano dalla gabbia dorata di una vita comoda; irradiazione di gioia cibandosi di nulla; felice, pur essendo privo di tutto; pazzo, dopo l'incontro con Te senza il quale non si può Essere; pazzo come lui, per essere me stesso e felice. (padre Stefano dell'abbazia di Sant'Antimo)</li>
</ul>
</p>

<h5>Aivanhov</h5>

<p>
<b>30/12/2001</b> Quando un discepolo si presentava dal Maestro Peter Deunov per raccontargli le proprie disgrazie, qualche volta il Maestro si metteva a ridere. Perché? Come bisogna agire in simili circostanze?... Quando qualcuno vi racconta le proprie delusioni, le proprie disgrazie, generalmente non lo fa tanto per essere aiutato a trovare una soluzione, ma piuttosto perché desidera condividere con voi la sua condizione. Quindi? Se vi lasciate invadere dal suo mondo psichico, non solo non l'aiuterete, ma vi limiterete come lui e finirete entrambi con l'essere sopraffatti. Se volete veramente aiutare qualcuno, non permettete che il suo problema penetri in voi. Rimanete lucido, tranquillo, saldo; questo è il sistema per liberarlo dalla situazione in cui si trova. Non dico che bisogna essere insensibili; no, è importante sapersi mettere al posto degli altri. Tuttavia per manifestare compassione non è sufficiente soffrire con le persone. Si fa loro del bene solo con la forza della propria luce. Bisogna trovare dentro di sé la pace, l'armonia e la luce, per poterla dare agli altri. 
</p>

<p>
<b>30/12/2002</b> Dovete imparare a lavorare con l'amore, a farlo scaturire dentro di voi, a proiettarlo su tutte le persone, tutti gli oggetti, attorno a voi e al di là, sugli alberi, le montagne, gli oceani... Diventerete così una presenza benefica per il mondo intero. Attraverso il pensiero, la parola, cercate di aggiungere sempre un elemento capace di portare dei miglioramenti. Anche se siete soli, pensate a pronunciare delle parole di pace, di speranza, di gioia per tutti gli uomini sulla terra, sapendo che produrranno dei risultati. Poiché è possibile donare agli altri ciò che si possiede già in sé stessi, cercate innanzitutto di creare in voi l'armonia e la luce, poi, quando sentirete di essere riusciti a rendere reali l'armonia e la luce dentro di voi, proiettatele nello spazio. Questo significa lavorare con l'amore divino. 
</p>

<p>
<b>30/12/2003</b> Quando uno studente passa con successo gli esami, gli viene dato un diploma che gli apre alcune porte: può continuare gli studi, trovare un lavoro, ecc.; allo stesso modo, quando riusciamo a superare alcune prove della vita con successo, ci viene dato un diploma che ci offre maggiori possibilità e maggior sicurezza. Questo diploma però non è di carta come i diplomi universitari, che possono andar persi o distrutti. È un diploma che il mondo invisibile ci pone sul viso, su tutto il nostro corpo e si imprime così profondamente in noi che niente e nessuno può togliercelo e allora anche gli spiriti della natura, che sanno leggere questo diploma, ci riconoscono. Nello spazio, ovunque andiamo, vedono quel diploma, che rappresenta per loro il segno che ci debbono accogliere, proteggere ed aiutare. 
</p>

<p>
<b>30/12/2004</b> Ogni giorno la Borsa informa sul corso dei valori: alcuni sono in rialzo altri in ribasso, quelli in rialzo oggi, saranno in ribasso domani, e viceversa. Ebbene, su grande scala, nella storia del mondo si vedono produrre gli stessi fenomeni: in un dato momento certi valori erano in rialzo, mentre altri non erano considerati. In certe epoche, per esempio, si è esaltato il coraggio fisico: gli eroi erano coloro che sapevano battersi nei tornei, nei duelli o nelle guerre e che non avevano mai paura del pericolo. In altri periodi il valore più riconosciuto era il sacrificio: si ammiravano tutti coloro che erano capaci di abbandonare tutto per consacrarsi a Dio nella solitudine e nel silenzio, oppure per mettersi al servizio dei poveri, dei malati e dei perseguitati. Ai giorni nostri i valori in rialzo sono quelli dell'intelletto, cioè la capacità di ragionare e acquisire conoscenze per agire sulla materia. Ma tutto questo non durerà, già sta per apparire un altro valore: la fratellanza. Sarà lei che spingerà gli esseri umani ad ampliare sempre più la loro coscienza, per acquisire la coscienza dell'universalità.
</p>

<p>
<b>30/12/2005</b> In quante nazioni, nei cabaret, nei teatri, alla radio o alla televisione, i dirigenti dei rispettivi Paesi vengono presentati in un modo ridicolo e grottesco per divertire il pubblico! Molti se lo meritano, direte voi. È possibile. Ma anche se fosse, non è in questo modo che li spingerete a migliorarsi. Al contrario. Esponendoli continuamente alle critiche e alla mancanza di rispetto dei cittadini, si creano le condizioni affinché essi commettano degli errori e prendano delle cattive decisioni. Allora, se volete aiutare veramente il vostro Paese, invece di imprecare continuamente contro chi ne è a capo, inviategli della luce affinché sia sempre ben ispirato. Non potete aiutare tutto il vostro Paese, poiché è immenso, ma basta aiutare un uomo, uno soltanto; è più facile, e sarà lui a fare del bene a tutti, perché molte cose dipendono da lui. Se egli riuscirà a far votare delle buone leggi in favore della salute pubblica, degli alloggi, dell’istruzione, del lavoro, tutti beneficeranno del fatto che un solo individuo è stato ben ispirato. 
</p>

<p>
<b>30/12/2006</b> Il denaro, il potere, la gloria – ossia la scalata sociale – oppure il piacere: ecco gli scopi più ricorrenti delle attività umane. Allora, chi mi ascolterà se dico che un’attività ha senso soltanto se contribuisce alla nostra elevazione morale e spirituale? Questa fine d’anno è stata l’occasione per mandare in onda una trasmissione televisiva che aveva per tema “la festa”. Si sono riuniti scrittori, cineasti, sociologi, giornalisti e tutti hanno detto che la festa fa bene perché riunisce le persone, le rilassa, le diverte, le distoglie dal lavoro di tutti i giorni… Non parlavano d’altro che di piacere, di distrazione, di passatempo. Non hanno mai detto che la festa può essere anche un’occasione per progredire interiormente, per riprendere in mano le redini del proprio destino, per calmarsi, rinforzarsi e chiarirsi le idee. L’unico punto era “provare piacere”, “sfogarsi”… Quando sentiremo dire che la festa deve anche contribuire all’elevazione, al miglioramento e alla nobilitazione dell’essere umano?
</p>

<p>
<b>30/12/2007</b> I sentieri della vita sono paragonabili a un immenso labirinto ove corriamo incessantemente il pericolo di perderci. Per poterlo percorrere con la speranza di trovare un giorno l’uscita, dobbiamo conoscere certe regole che ci vengono date dai grandi Maestri, e applicarle. Colui che cerca i percorsi più facili, i più adatti ai suoi desideri egoistici e ai suoi capricci, trasgredisce le leggi divine, e non può che smarrirsi. Perché? Perché non appena si lascia andare a trasgredire le leggi, tutto nella natura contribuisce a indurlo in errore: è come se egli avesse introdotto in sé una bussola che lo spinge ogni volta a scegliere l’orientamento sbagliato. Colui che invece agisce in armonia con le leggi divine è sempre trascinato nella giusta direzione, e tutta la natura è là per illuminarlo e sostenerlo. 
</p>

<p>
<b>30/12/2008</b> Due persone s’incontrano: «Come va? – Bene!» Se si conoscono abbastanza bene, si abbracciano, ma lo fanno per abitudine, meccanicamente. Poi si lasciano perché sono di fretta, e già non si ricordano più se si sono abbracciate. Non trovano niente di anormale nel fare tutto velocemente, inconsciamente – perfino abbracciarsi – e poi si meravigliano che le relazioni con quelli che esse comunque chiamano “i loro amici” non dia loro gran che. Incontrate qualcuno. Per prima cosa, non è talmente necessario che vi abbracciate; ma se lo fate – e anche se non lo fate – almeno per qualche secondo, mettete il vostro pensiero e la vostra anima in quell’incontro, e ne rimarrà un sapore, un profumo che vi seguirà per molto tempo ancora.
</p>

<p>
<b>30/12/2009</b> Colui che si sforza ogni giorno di accordarsi con le leggi divine, prepara le migliori condizioni per le altre sue vite in questo mondo o nell’altro, perché entra in relazione con le entità e le intelligenze più evolute, e queste verranno a stabilirsi in lui: egli le attira, crea con esse un’associazione, lavora con quelle entità. Perciò, più tardi, quando lascerà la Terra, quando il suo corpo fisico si disgregherà e tutte le particelle che lo compongono andranno nuovamente a raggiungere i quattro elementi, egli si ritroverà nell’altro mondo in compagnia delle entità che aveva attirato. Senza saperlo, senza conoscere ancora tutti gli amici che ne faranno parte, ognuno di voi sta lavorando per formare la società in cui vivrà nell’altro mondo. Ed ecco la spiegazione di ciò che le religioni hanno chiamato Inferno, Purgatorio e Paradiso.
</p>

<p>
<b>30/12/2010</b> Nella vita interiore, nella vita spirituale, bisogna sperare di avere un posto accanto al Re, ma negli affari terreni è meglio non aspirare a una posizione così elevata. Se veramente ci sarà bisogno di voi, si finirà sicuramente per trovarvi, ma niente vi dice che sarete molto felici quando vi sentirete oppressi dalle responsabilità e dalle preoccupazioni che assalgono fatalmente coloro che in affari, in politica, ecc. occupano il vertice. Un vero Iniziato non ricerca un posto elevato, ma interiormente mira così in alto che non potrete nemmeno scorgerlo. Come lui, accettate un posto modesto nella società, se il destino non ve ne presenta di più gloriosi, ma nella vita spirituale cercate di elevarvi il più in alto possibile.
</p>

<p>
<b>30/12/2011</b> Di fronte allo spettacolo del mondo attuale, ci si dice ovviamente che il peggio può sempre arrivare: una guerra atomica, epidemie, catastrofi naturali, ecc., capaci di causare la scomparsa dell’umanità. Per questa ragione, certe voci si fanno udire per annunciare che i flagelli descritti nell’Apocalisse si abbatteranno sulla Terra. È vero che l’Apocalisse predice la fine del mondo: è scritto. Ma, in realtà, gli avvenimenti non sono mai assolutamente determinati: possono prendere un orientamento del tutto diverso, a seconda del comportamento degli esseri umani. Non esiste niente che sia già prestabilito, non esiste un destino irrevocabile, né per una persona né per il mondo intero. Dio non è un tiranno che decreta cataclismi ai quali nessuno possa rimediare. Ha creato gli esseri umani con una volontà libera, ed essi dispongono del proprio avvenire. Se vivono nell’incoscienza e nel disordine, scatenano delle correnti caotiche, e allora, ovviamente, le leggi della Natura – che sono le leggi della giustizia – li portano verso le catastrofi: è matematico. Ma se essi decidono di rinsavire, se proiettano attorno a sé forze armoniose, se non turbano più l’equilibrio della Natura, molti mali possono essere evitati. 
</p>

<p>
<b>30/12/2012</b> Mai nessuna delle vostre buone azioni e delle vostre buone parole va perduta. Perché? Perché nulla si perde, e la pur minima delle vostre manifestazioni ha ripercussioni da qualche parte. Voi non lo credete, perché non vedete verificarsi nulla sotto i vostri occhi. Questo però non è un argomento valido: voi ignorate gli effetti che le vostre azioni e le vostre parole produrranno necessariamente, e talvolta molto lontano da voi. Quando migliorate voi stessi, anche numerose persone diventano migliori. E se non progredite, ostacolate ugualmente l’evoluzione di una quantità di altri esseri: impedite loro di trovare il cammino della luce. Se per una volta la Provvidenza vi desse la possibilità di vedere i legami sottili che si tessono fra ciascuno di voi e tutti gli esseri sulla Terra – e anche al di là – rimarreste stupefatti. È così che ogni giorno tessete dei legami. È quindi importante che facciate costantemente degli sforzi per trionfare sulle vostre debolezze e risvegliare le virtù che troppo spesso lasciate sonnecchiare in voi.
</p>

<p>
<b>30/12/2013</b> Anche nella modesta posizione in cui vi trovate, potete contribuire al bene di tutta l'umanità. Ogni giorno, consacrate almeno qualche minuto a pensare come essa in futuro sarà finalmente una grande famiglia in cui tutti i membri si capiranno, si ameranno e si sorrideranno. Ci sono talmente tante cose belle alle quali si può pensare per la felicità della terra intera! Pensare che tutti gli esseri umani vanno a contemplare il sole che sorge... che si incontrano per danzare e per cantare in coro inni di gioia e di riconoscenza al Creatore... Non è forse meraviglioso poter formulare simili desideri, anziché agitare quotidianamente tanti pensieri e sentimenti pessimisti, prosaici ed egoistici? Pensate anche a tutta la vita che è nel Cielo: agli angeli, agli arcangeli, alle divinità, a tutte le gerarchie... Pensate alla luce, all'amore e alla purezza in cui vivono, ed esprimete il desiderio che quello splendore scenda sulla terra. Costruirete così dei ponti, creerete delle comunicazioni affinché la perfezione, la ricchezza e la bellezza che sono in alto possano un giorno scendere realmente sulla terra. 
</p>

<p>
<b>30/12/2014</b> Un anno ha termine e un altro sta per iniziare... Ma prima di pensare all'anno che verrà, soffermatevi per un momento su quello che se ne va e rivolgetevi ad esso, poiché un anno è un essere vivente e potete dunque parlargli. Al momento di lasciarlo, chiedetegli di ricordarsi di voi. Essendo vivo, l'anno non rimane inattivo: ha registrato non solo le vostre azioni, ma anche i vostri desideri, i vostri sentimenti e i vostri pensieri. L'ultimo giorno, l'anno fa il suo rapporto ai Signori dei destini e vi collega al nuovo anno: sappiatelo salutare prima che se ne vada definitivamente. Quanto all'anno nuovo, potete iniziare a prepararlo coscientemente fissandovi un obiettivo: una cattiva abitudine da perdere, una qualità da sviluppare, un progetto da realizzare per il bene di tutti. Tramite quel pensiero e quel desiderio, è come se posaste una prima pietra, e allora tutti gli spiriti benevoli della natura vi daranno il loro aiuto affinché possiate realizzare il vostro progetto. Ecco quali devono essere oggi le vostre preoccupazioni: ricevere l'anno nuovo mettendovi sotto la protezione della luce. 
</p>

<p>
<b>30/12/2015</b> Voi siete impazienti di vedere realizzato ciò che desiderate, e desiderate talmente tante cose!... È naturale, eppure, anziché attendere il giorno in cui vedrete finalmente i vostri sogni realizzarsi, cominciate a esaminare attentamente la natura di ciò che chiedete. Sì, perché ciò che desiderate finirà per arrivare, e se non avrete saputo cosa chiedere, non è certo che – quando verrà il giorno – abbiate veramente di che rallegrarvene. Perciò, invece di ostinarvi a volere a tutti i costi che le vostre preghiere siano esaudite, fatevi questa domanda: «Quel che desidero così ardentemente, porterà qualcosa di veramente buono per me e per gli altri?». Prima di esigere qualunque cosa, occorre essere veramente sicuri che ciò che si desidera sia conforme alle leggi divine. Se ne siete certi, continuate pure a desiderarlo, e siate convinti che tutto ciò si realizzerà.
</p>

<p>
<b>30/12/2016</b> A volte proviamo la sensazione che l'immensità, l'illimitato, sia la vera patria della nostra anima. Questa sensazione non è un'illusione: ha la sua origine nella nostra struttura psichica. Perciò, coloro che rifiutano di prendere in considerazione le necessità della propria anima, sentiranno sempre, nel profondo, una specie di insoddisfazione. Anche se saranno fortunati, anche fra gli onori, i successi e la gloria, avranno sempre la sensazione che manchi loro qualcosa. Ed è inutile che cerchino con qualsiasi mezzo di negare o reprimere tale sensazione, poiché essa è lì per obbligarli ad avanzare sul cammino che li condurrà fino alla Sorgente della luce. Dio non può essere visto né udito né toccato né spiegato né raggiunto. Ora, noi siamo abitati dal bisogno irresistibile di andare alla Sua ricerca, ed è Dio stesso che ha messo in noi questo bisogno affinché non smettiamo mai di avanzare. L'essenziale è non fermarsi mai.
</p>

<p>
<b>30/12/2017</b> Non aspettate il Regno di Dio come un’organizzazione politica o sociale che verrà a imporsi sulla terra. Il Regno di Dio è anzitutto uno stato di coscienza, un modo di vivere e di lavorare. Ecco perché non può essere realizzato sul piano fisico se prima non è stato realizzato nel pensiero. Una volta realizzato nel pensiero scenderà nel cuore, nei sentimenti, e allora potrà finalmente esprimersi attraverso le azioni. Tale infatti è il processo della realizzazione nella materia: pensiero - sentimento - azione. Un giorno il Regno di Dio si realizzerà sulla terra, ma prima di tutto deve venire nei pensieri e nei sentimenti degli esseri umani. E lì si può vedere che il processo è già cominciato… Migliaia di uomini e donne nel mondo nutrono in se stessi l’ideale e l’amore del Regno di Dio, e sono anche molto più numerosi di quanto crediate. Nel comportamento e nel modo di vivere di alcuni, il Regno di Dio si è già realizzato; e anche se noi non li conosciamo, è con loro che lavoriamo.
</p>

<p>
<b>30/12/2018</b> Anche nella modesta posizione in cui vi trovate, potete contribuire al bene di tutta l'umanità. Ogni giorno, consacrate almeno qualche minuto a pensare come essa in futuro sarà finalmente una grande famiglia in cui tutti i membri si capiranno, si ameranno e si sorrideranno. Ci sono talmente tante cose belle alle quali si può pensare per la felicità della terra intera! Pensare che tutti gli esseri umani vanno a contemplare il sole che sorge... che si incontrano per danzare e per cantare in coro inni di gioia e di riconoscenza al Creatore... Non è forse meraviglioso poter formulare simili desideri, anziché agitare quotidianamente tanti pensieri e sentimenti pessimisti, prosaici ed egoistici? Pensate anche a tutta la vita che è nel Cielo: agli angeli, agli arcangeli, alle divinità, a tutte le gerarchie... Pensate alla luce, all'amore e alla purezza in cui vivono, ed esprimete il desiderio che quello splendore scenda sulla terra. Costruirete così dei ponti, creerete delle comunicazioni affinché la perfezione, la ricchezza e la bellezza che sono in alto possano un giorno scendere realmente sulla terra. 
</p>

<p>
<b>30/12/2019</b> Se gli esseri umani non sanno come agire oggi, quale avvenire credono di potersi aspettare? Pur sperando che sarà migliore, in realtà si preoccupano: cosa fare per essere al riparo dal bisogno e dai pericoli? Perché l’avvenire è sempre incerto, è vero. È quindi inutile perdere il proprio tempo e le proprie energie preoccupandosi di tutti gli incidenti che possono verificarsi e dei mezzi per preservarsene. Quali che siano gli eventi che si presentano, l'unico modo per trovare soluzioni per l’avvenire è svolgere al meglio il proprio lavoro di oggi. Si può dunque definire il presente come il mezzo per rimediare agli errori del passato e creare l’avvenire. Chi rimanda sempre a dopo gli sforzi da fare, non conosce mai l’avvenire poiché ristagna in un eterno passato. Finché il presente rimane identico al passato, l’avvenire non può essere che il prolungamento, l’amplificazione del passato. Per i pigri e i negligenti, il passato si perpetua, mentre per chi è cosciente e attivo, il presente lavora sul passato e prepara un avvenire di luce e di gioia.
</p>

<p>
<b>30/12/2020</b> Gesù diceva: «Mio Padre lavora, e anch'io lavoro con Lui». Pochissimi, anche fra gli Iniziati, possono pronunciare una simile frase. «Mi arrabatto... fatico... mi arrovello... faccio degli infelici tentativi»: ecco ciò che la maggior parte degli esseri umani può dire. Solo chi è riuscito a elevarsi fino allo Spirito divino per impregnarsi di Lui può dire: «Io lavoro». In duemila anni non si è ancora sondata la profondità di questa frase: «Mio Padre lavora, e anch'io lavoro con Lui», ed essa è dunque rimasta così, inutile, vuota di significato. Non ci si è neppure chiesti quale fosse il lavoro di Dio né come Egli lavorasse, e neppure ci si è chiesti perché Gesù si fosse associato a Lui in quel lavoro. Il lavoro del Cristo consiste nel purificare tutto, armonizzare tutto, illuminare tutto e far convergere ogni cosa verso la Sorgente divina, affinché l'acqua di quella sorgente possa fluire ovunque e vivificare la terra e tutte le sue creature.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
