<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>VERBUM</h1>-->
<h1>VERBUM</h1>

<p>
<u>HODIE</u> / Feria propria del 23 Dicembre
</p>

<p>
<u>ANTIFONA</u> / Nascerà per noi un bambino e il suo nome sarà: Dio potente, in lui saranno benedette tutte le stirpi della terra. (Is 9,6; Sal 71,17)
</p>

<p>
<u>COLLETTA</u> / Dio onnipotente ed eterno, contemplando ormai vicina la nascita del tuo Figlio, rivolgiamo a te la nostra preghiera: ci soccorra nella nostra indegnità il Verbo che si è fatto uomo nascendo dalla Vergine Maria e si è degnato di abitare in mezzo a noi. Egli è Dio, e vive e regna con te.
</p>

<p>
<u>LETTURA1</u> / Prima del giorno del Sgnore manderò il profeta Elìa / Dal libro del profeta Malachìa (Ml 3,1-4.23-24) / Così dice il Signore: «Ecco, io manderò un mio messaggero a preparare la via davanti a me e subito entrerà nel suo tempio il Signore che voi cercate; e l'angelo dell'alleanza, che voi sospirate, eccolo venire, dice il Signore degli eserciti. Chi sopporterà il giorno della sua venuta? Chi resisterà al suo apparire? Egli è come il fuoco del fonditore e come la lisciva dei lavandai. Siederà per fondere e purificare l'argento; purificherà i figli di Levi, li affinerà come oro e argento, perché possano offrire al Signore un'offerta secondo giustizia. Allora l'offerta di Giuda e di Gerusalemme sarà gradita al Signore come nei giorni antichi, come negli anni lontani. Ecco, io invierò il profeta Elìa prima che giunga il giorno grande e terribile del Signore: egli convertirà il cuore dei padri verso i figli e il cuore dei figli verso i padri, perché io, venendo, non colpisca la terra con lo sterminio». / Parola di Dio.
</p>

<p>
<u>PSALMUS</u> / (Sal 24) <b>Leviamo il capo: è vicina la nostra salvezza</b> / Fammi conoscere, Signore, le tue vie, insegnami i tuoi sentieri. Guidami nella tua fedeltà e istruiscimi, perché sei tu il Dio della mia salvezza. / Buono e retto è il Signore, indica ai peccatori la via giusta; guida i poveri secondo giustizia, insegna ai poveri la sua via. / Tutti i sentieri del Signore sono amore e fedeltà per chi custodisce la sua alleanza e i suoi precetti. Il Signore si confida con chi lo teme: gli fa conoscere la sua alleanza.
</p>

<p>
<u>ALLELUIA</u> / Allleuia, alleluia / O Emmanuele, Dio con noi, attesa dei popoli e loro liberatore: vieni a salvarci con la tua presenza. / Alleluia.
</p>

<p>
<u>VANGELO</u> / <b>Nascita di Giovanni Battista</b> / Dal Vangelo secondo Luca (Lc 1,57-66) / In quei giorni, per Elisabetta si compì il tempo del parto e diede alla luce un figlio. I vicini e i parenti udirono che il Signore aveva manifestato in lei la sua grande misericordia, e si rallegravano con lei. Otto giorni dopo vennero per circoncidere il bambino e volevano chiamarlo con il nome di suo padre, Zaccarìa. Ma sua madre intervenne: «No, si chiamerà Giovanni». Le dissero: «Non c'è nessuno della tua parentela che si chiami con questo nome». Allora domandavano con cenni a suo padre come voleva che si chiamasse. Egli chiese una tavoletta e scrisse: «Giovanni è il suo nome». Tutti furono meravigliati. All'istante gli si aprì la bocca e gli si sciolse la lingua, e parlava benedicendo Dio. Tutti i loro vicini furono presi da timore, e per tutta la regione montuosa della Giudea si discorreva di tutte queste cose. Tutti coloro che le udivano, le custodivano in cuor loro, dicendo: «Che sarà mai questo bambino?». E davvero la mano del Signore era con lui. / Parola del Signore.
</p>

<p>
<u>OREMUS</u> / Unendo la nostra lode all'esultanza di Maria, proclamiamo la bontà e la misericordia del Signore, che continua a riversare su di noi doni senza fine. Diciamo insieme: <b>Sei grande, Signore!</b> / Esaudisci le lacrime di chi ti implora: / Per la tua potenza, la sterilità diventa feconda: / Capovolgi le situazioni di ingiustizia: / Ti ricordi dei poveri: / Scegli gli ultimi per le tue parole: / Riversi fiumi di misericordia sui peccatori: / Blocchi il braccio di chi fa violenza: / Deludi le attese dei potenti: / Vieni incontro a chi ti cerca: / Mantieni la Parola data: / Una creatura diventa tua Madre: / Il tuo Verbo si fa nostro fratello: / Ogni uomo ritrova speranza: / O Padre, tu rinnovi oggi per noi le meraviglie del tuo amore: noi ti riconosciamo santo e mirabile in tutte le tue opere e con Maria, nostra madre e signora, ti presentiamo il sospiro e la preghiera di quanti solo da te aspettano la salvezza. Per Cristo nostro Signore. Amen.
</p>

<p>
<u>OREMUS</u> / Nell'imminenza delle celebrazioni natalizie intensifichiamo la nostra supplica verso il Salvatore, e in nome di tutti gli uomini, imploriamo: <b>Vieni, Signore Gesù!</b> / Signore, non sei venuto con il fuoco e la potenza, ma nell'umiltà e nella povertà: concedi alla tua Chiesa di seguirti nella scelta di mezzi poveri e semplici. Preghiamo: / Signore, la tua venuta realizza le promesse dei profeti: fa' che i cristiani riconoscano che questo è l'oggi della salvezza e non si lascino distrarre da desideri mondani. Preghiamo: / Signore, hai dato a Giovanni il compito di prepararti la strada: dona ai missionari forza e speranza di fronte alle difficoltà che incontrano nel preparare i cuori all'incontro con te. Preghiamo: / Signore, la nascita e la crescita di Giovanni lasciarono molti nello sconcerto: fa' che i genitori accolgano con fiducia e docilità il tuo progetto per la vita dei loro figli. Preghiamo: / Signore, ci hai riuniti attorno alla tua mensa: aiutaci in questi giorni a spendere i soldi con semplicità, liberi da ogni conformismo, per poter soccorrerti nei poveri che incontriamo. Preghiamo: / Per quanti in questi giorni si accostano al sacramento della penitenza. / Per i gruppi cristiani presenti in parrocchia. / Signore Gesù, che vieni a sanare i nostri cuori con la misericordia del Padre, ascolta la preghiera di coloro che hai voluto fratelli e, per la forza del tuo sacramento, concedi loro di essere creature nuove. Tu vivi e regni nei secoli dei secoli. Amen.
</p>

<p>
<u>OFFERTORIO</u> / Questo sacrificio, nel quale ci fu data la pienezza del culto divino, sia per noi, o Signore, riconciliazione perfetta con te, perché con animo purificato possiamo celebrare la nascita del nostro redentore. Egli vive e regna nei secoli dei secoli.
</p>

<p>
<u>PREFAZIO</u> / <b>Le due attese di Cristo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. Egli fu annunciato da tutti i profeti, la Vergine Madre l’attese e lo portò in grembo con ineffabile amore, Giovanni proclamò la sua venuta e lo indicò presente nel mondo. Lo stesso Signore, che ci invita a preparare con gioia il suo Natale, ci trovi vigilanti nella preghiera, esultanti nella lode. Per questo dono della tua benevolenza, uniti agli Angeli e agli Arcangeli, ai Troni e alle Dominazioni e alla moltitudine dei cori celesti, cantiamo con voce incessante l’inno della tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Maria nuova Eva</b> / È veramente giusto rendere grazie a te, Signore, Padre santo, Dio onnipotente ed eterno. Noi ti lodiamo, ti benediciamo, ti glorifichiamo per il mistero della Vergine Madre. Dall’antico avversario venne la rovina, dal grembo verginale della figlia di Sion è germinato colui che ci nutre con il pane degli angeli e sono scaturite per tutto il genere umano la salvezza e la pace. La grazia che Eva ci tolse ci è ridonata in Maria. In lei, Madre di tutti gli uomini, la maternità, redenta dal peccato e dalla morte, si apre al dono della vita nuova. Dove abbondò la colpa, sovrabbonda la tua misericordia in Cristo nostro salvatore. E noi, nell’attesa della sua venuta, uniti agli angeli e ai santi, cantiamo l’inno della tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / Ecco: sto alla porta e busso. Se qualcuno ascolta la mia voce e mi apre la porta, io verrò da lui, cenerò con lui ed egli con me. (Ap 3,20)
</p>

<p>
<u>COMMUNIO</u> / A Zaccaria si sciolse la lingua e parlava benedicendo Dio. Il popolo che udiva, diceva: «Che sarà mai questo bambino?». Davvero la mano del Signore era con lui. (Lc 1,64.66)
</p>

<p>
<u>GRATIAS</u> / O Signore, che ci hai saziati con il dono del cielo, accordaci la tua pace, perché siamo pronti ad andare incontro con le lampade accese al tuo amatissimo Figlio che viene. Egli vive e regna nei secoli dei secoli.
</p>


<hr>

<h5>PROFUNDIS</h5>

<p>
<u>EVANGELIZO</u> / Omelia attribuita a san Gregorio il Taumaturgo (ca 213 – ca 270) vescovo / Omelia sulla santa Teofania, 4 / «Parlava benedicendo Dio» / [Giovanni Battista diceva:] Alla tua presenza, Signore Gesù, non posso tacere, perché «Io sono la voce, e la voce di colui che grida nel deserto: preparate la via del Signore. Sono io che ho bisogno di essere battezzato da te, e sei tu che vieni da me!» (Mt 3,3.14) Io, quando sono nato, ho cancellato la sterilità di colei che mi metteva al mondo; e quando ero appena un neonato, ho portato rimedio al mutismo di mio padre ricevendo da te la grazia di questo miracolo. Ma tu, nato da Maria Vergine nel modo che hai voluto e che sei il solo a conoscere, non hai cancellato la sua verginità, tu l'hai protetta aggiungendole il titolo di madre; né la sua verginità ha impedito la tua nascita, né la tua nascita ha intaccato la sua verginità. Queste due realtà incompatibili, il parto e la verginità, sono state riunite in un'unica armonia, il che è alla portata del Creatore della natura. Io, che sono un uomo, non faccio che partecipare alla grazia divina; ma tu, tu sei nello stesso tempo Dio e uomo, perché sei per natura l'amico degli uomini (Sap 1,6).
</p>

<p>
<u>DIBRUNO</u> / Che sarà mai questo bambino? (Lc 1,57-66) / Tutte le opere di Dio sono visibili e misteriose allo stesso tempo. Si vede la mano del Signore che agisce, ma il mistero che è in una vita spesso sfugge ai nostri occhi. La Sacra Scrittura è anche questo mistero. Per alcune persone la loro storia è oltre l’umanamente concepibile o immaginabile. Lo attesta il modo del suo svolgersi. Chi avrebbe potuto mai immaginare che un bambino salvato dalle acque del Nilo domani sarebbe divenuto il liberatore e il salvatore del suo popolo? Eppure i segni del mistero sono evidenti: “Un uomo della famiglia di Levi andò a prendere in moglie una discendente di Levi. La donna concepì e partorì un figlio; vide che era bello e lo tenne nascosto per tre mesi. Ma non potendo tenerlo nascosto più oltre, prese per lui un cestello di papiro, lo spalmò di bitume e di pece, vi adagiò il bambino e lo depose fra i giunchi sulla riva del Nilo. La sorella del bambino si pose a osservare da lontano che cosa gli sarebbe accaduto. Ora la figlia del faraone scese al Nilo per fare il bagno, mentre le sue ancelle passeggiavano lungo la sponda del Nilo. Ella vide il cestello fra i giunchi e mandò la sua schiava a prenderlo. L’aprì e vide il bambino: ecco, il piccolo piangeva. Ne ebbe compassione e disse: «È un bambino degli Ebrei». La sorella del bambino disse allora alla figlia del faraone: «Devo andare a chiamarti una nutrice tra le donne ebree, perché allatti per te il bambino?». «Va’», rispose la figlia del faraone. La fanciulla andò a chiamare la madre del bambino. La figlia del faraone le disse: «Porta con te questo bambino e allattalo per me; io ti darò un salario». La donna prese il bambino e lo allattò. Quando il bambino fu cresciuto, lo condusse alla figlia del faraone. Egli fu per lei come un figlio e lo chiamò Mosè, dicendo: «Io l’ho tratto dalle acque!» (Es 2,1-10). Molti sono gli eventi che attestano l’agire del Signore nella vita dell’uomo. Poiché il segno non svela il mistero, dobbiamo attendere che esso si compia. Ma neanche allora lo possiamo conoscere secondo purezza di verità senza l’aiuto dello Spirito Santo. Il mistero si conosce solo per rivelazione che viene dall’alto. / In quei giorni, per Elisabetta si compì il tempo del parto e diede alla luce un figlio. I vicini e i parenti udirono che il Signore aveva manifestato in lei la sua grande misericordia, e si rallegravano con lei. Otto giorni dopo vennero per circoncidere il bambino e volevano chiamarlo con il nome di suo padre, Zaccaria. Ma sua madre intervenne: «No, si chiamerà Giovanni». Le dissero: «Non c’è nessuno della tua parentela che si chiami con questo nome». Allora domandavano con cenni a suo padre come voleva che si chiamasse. Egli chiese una tavoletta e scrisse: «Giovanni è il suo nome». Tutti furono meravigliati. All’istante gli si aprì la bocca e gli si sciolse la lingua, e parlava benedicendo Dio. Tutti i loro vicini furono presi da timore, e per tutta la regione montuosa della Giudea si discorreva di tutte queste cose. Tutti coloro che le udivano, le custodivano in cuor loro, dicendo: «Che sarà mai questo bambino?». E davvero la mano del Signore era con lui. / Quanti sono venuti a contatto con gli eventi riguardanti il figlio di Zaccaria ed Elisabetta, constatano che si è fuori da ciò che comunemente accade nelle altre famiglie, a iniziare dall’età avanzata nella quale è avvenuto il concepimento. Se a questo evento si aggiungono gli altri, allora la conclusione non può essere che una sola: Qui c’è il dito di Dio. Qui opera la mano del Signore. Oggi questi occhi mancano a molti cristiani. Non si riesce più a vedere Dio operante nella nostra storia. È questa la povertà delle povertà perché conduce alla perdita della vera fede. Un cristiano che non vede Dio nella storia attesta che il suo cuore non è puro. Se fosse puro vedrebbe il Signore, perché è proprio dei puri di cuore vedere Dio operante nella storia. Non vedendo Dio, neanche possiamo prendere decisioni secondo la volontà di Dio. Siamo ciechi che agiscono, consigliano, camminano da ciechi. Da ciechi mai si potrà essere creatori della vera speranza. C’è il pericolo che possiamo cadere nella perdita della fede, consegnandoci al principe del mondo. La superbia acceca. La scienza gonfia di orgoglio. Nella semplicità e piccolezza si vedono invece i segni della presenza di Dio. / Madre della Redenzione, Angeli, Santi, fateci miti e umili di cuore in Cristo Gesù. 
</p>

<p>
<u>SILVESTRINI</u> / O Emmanuel / Un alba nuova sorge all'orizzonte. La salvezza, intesa come ritorno a Dio, come novità di vita, nella sua pienezza, può essere attuata solo dal Signore, da Colui che viene. Ma nei suoi misteriosi disegni egli filtra il suo intervento decisivo mediandolo con la presenza di uomini, da lui stesso prescelti, per preparargli la via. Si tratta dei profeti, di Giovanni Battista; sì, ma si tratta anche di me e di te: anche noi siamo chiamati ad abbassare i colli, a spianare le strade scoscese, a far posto al Signore. Il sole che sorge dall'Alto potrà inondarci di luce solo se schiudiamo le nostre porte, talvolta ermeticamente e peccaminosamente chiuse. Sarebbe un peccato se così ci sorprendesse il Bambino che nasce. La voce di Giovanni deve diventare la nostra voce e nostra la sua testimonianza riscoprendo i doni divini e i prodigi che egli ha operato e continuamente opere a nostro favore. La nostra conversione, la nostra alba, portatrice di luce, può ben aver inizio dalla meraviglia e dallo stupore che deve far suscitare in noi l'evento, gli eventi che celebriamo.
</p>

<p>
<u>LOYOLA</u> / La nascita di Gesù è ormai imminente, ma la Chiesa ci chiede di fermarci a contemplare la nascita di un altro bambino, Giovanni, che vedrà la sua vita intimamente legata a quella di Gesù. La nascita di Giovanni, infatti, ci prepara alla novità del Dio che si fa uomo. Nel fatto della nascita troviamo tutta la vita di Giovanni: conversione e annuncio. Tutti i parenti e gli amici devono, infatti, convertirsi: sono chiamati a trattare la vita che nasce in modo diverso da come erano abituati a fare. Non possono più dare al bambino il nome di Zaccaria. Giovanni sarà altro da suo padre. Il popolo di Israele è chiamato ad accogliere un profeta diverso da quelli che lo avevano guidato fino ad allora dall’uscita dell’Egitto. E poi l’annuncio: chi andava a trovare Elisabetta si stupiva e meravigliava. “Che sarà mai questo bambino?”. La nascita di Giovanni preannuncia cose nuove, preannuncia una presenza di Dio che questa volta si farà carne. Oggi fermiamoci a questa natività e contempliamo come Elisabetta e Zaccaria si stupiscano davanti a Dio, disposti a fargli spazio nella loro vita. / Quale aspetto della tua vita che ha preso il “nome” voluto dagli altri? Sei disposto/a a lasciare che sia Dio a scegliere un nome? In cosa oggi hai bisogno di conversione, in cosa di stupore per la promessa mantenuta da Dio? (Matteo Palma)
</p>

<p>
<u>BOSE</u> / Nascita di Giovanni Battista / Giovanni, nascendo, scioglie il silenzio di Zaccaria (Lc 1,64). Non era bene che il padre tacesse al giungere della voce; era bene, invece, che questa nascita come prima aveva legato al padre la lingua perché non era stata creduta, così, una volta manifestatasi, gliela sciogliesse. A Zaccaria eri stato annunciato e per lui generato come voce della Parola e Precursore della luce, o intercessore per le anime nostre. Oggi la voce della Parola scioglie la voce del padre trattenuta dalla mancanza di fede e manifesta la bella fecondità della chiesa sciogliendo i vincoli della sterilità materna. Avanza la lampada che ospita la luce (Gv 5,35), il raggio indica la venuta del sole di giustizia (Ml 3,20), che viene a riplasmare tutti e a salvare le nostre anime. Procedendo dal seno sterile di Elisabetta è apparso oggi il grande Precursore, il profeta più grande di tutti i profeti (Mt 11,9-11), al quale non c'è né ci sarà mai nessuno di simile, poiché alla lampada che fa da precursore succede la luce sfolgorante, alla voce la Parola, e lo sposo all'amico dello sposo che prepara al Signore un popolo di suo particolare possesso (Lc 1,17; Tt 2, 14) e lo purifica con l'acqua in vista dello Spirito (Mt 3,11). Egli è il germoglio di Zaccaria, lo splendido figlio del deserto, l'araldo della conversione, la purificazione delle colpe, colui che annuncia negli inferi la resurrezione dai morti e intercede per le anime nostre. Giovanni, degno di ogni lode e apostolo del mondo intero, buona notizia portata da Gabriele, germoglio della sterile, splendido figlio del deserto, sincero amico dello sposo Cristo, pregalo perché sia fatta misericordia alle nostre anime. (Liturgia bizantina, Mineo del 24 giugno) 
</p>

<p>
<u>FEGF</u> / Omelie per la nascita di Cristo, 2,6 / Sorse il Sole di Giustizia di San Basilio nel quarto secolo / Dio sulla terra, Dio in mezzo agli uomini: non un Dio che consegna la Legge tra bagliori di fuoco e suoni di tromba su un monte fumante, o in densa nube fra lampi e tuoni, seminando il terrore tra coloro che lo ascoltano (Es 19,18); ma un Dio incarnato, che con soavità e dolcezza parla a creature che hanno la sua stessa natura. Dio nella nostra carne!… In che modo, per mezzo di uno solo, lo splendore raggiunse tutti? In che modo la divinità risiede nella carne? Come il fuoco nel ferro:… per partecipazione. Il fuoco, infatti, non passa nel ferro, ma rimanendo dov’è, gli comunica la sua virtù; né per questa comunicazione diminuisce, ma pervade di sé tutto quello a cui si comunica. Così, il Dio-Verbo, senza mai separarsi da se stesso, «venne ad abitare in mezzo a noi», senza subire alcun mutamento, «si fece carne»: il cielo che lo conteneva non rimase privo di lui mentre la terra lo accoglieva nel suo seno. Cerca di penetrare nel mistero: Dio assume la carne proprio per distruggere la morte in essa nascosta. Come gli antidoti di un veleno, una volta ingeriti, ne annullano gli effetti, e come le tenebre di una casa si dissolvono alla luce del sole, così la morte che dominava sull’umana natura fu distrutta dalla presenza di Dio. E come il ghiaccio rimane solido nell’acqua finché dura la notte e regnano le tenebre, ma tosto si scioglie al calore del sole, così la morte che aveva regnato fino alla venuta di Cristo, appena apparve la grazia di Dio Salvatore e sorse il sole di giustizia (Mal 3,20), fu ingoiata dalla vittoria (1Cor 15,54), non potendo coesistere con la vita. O grandezza della bontà e dell’amore di Dio per gli uomini!
</p>

<p>
<u>FEGF</u> / Discorso per la notte di Natale 4, §6 Il tesoro nascosto di San Bernardo nel dodicesimo secolo / Oggi, le meraviglie abbondano, le ricchezze si moltiplicano, perché il tesoro viene aperto. Colei che partorisce è madre e vergine, colui che è partorito è Dio e uomo… Dobbiamo nascondere tale tesoro in un campo (Mt 13,44): lo sposalizio della madre nasconda agli occhi del mondo la concezione verginale, i pianti del bambino sottraggano agli sguardi degli uomini il parto senza dolore. Nascondi, o Maria, sì, nascondi lo splendore del sole che sorge! (Lc 1,78); deponi il tuo bambino in una mangiatoia; avvolgilo in fasce, poiché queste fasce sono la nostra sola ricchezza. Le fasce del Salvatore sono più preziose della porpora; il suo presepio è più glorioso dei troni dorati dei re, la povertà di Cristo supera in valore ogni fortuna e ogni tesoro. C’è infatti ricchezza più preziosa di questa umiltà che ci permette di guadagnare il Regno dei cieli e di acquistare la grazia divina? Sta scritto infatti: «Beati i poveri in spirito perché di essi è il Regno dei cieli» (Mt 5,3), e l’apostolo afferma: «Dio resiste ai superbi; agli umili invece dà la sua grazia» (Gc 4, 6). Vedete quanta umiltà ci viene raccomandata dalla nascita del Salvatore. Venendo nel mondo, umiliò se stesso, «assumendo la condizione di servo e divenendo simile agli uomini» (Fil 2,7). Eppure vedremo ricchezze più preziose ancora e una gloria più grande:… «Nessuno ha un amore più grande di questo: dare la vita per i propri amici» (Gv 15,13). Le ricchezze della nostra salvezza e della sua gloria sono il sangue prezioso che ci riscatta e la croce del Signore.
</p>


<hr>

<h5>HOMILY</h5>

<p>
PRIMA LETTURA<br>
Il Signore mai agisce nella storia senza prima aver preparato quanto è necessario perché tutto raggiunge il suo vero fine.<br>
Prima di creare l’uomo a sua immagine e somiglianza, il Signore gli prepara il luogo nel quale abitare, vivere, portare a compimento la sua umanità.<br>
Prima di mandare Cristo Gesù sulla nostra terra per compiere il mistero della salvezza e della redenzione, il Signore ha preparato i cuori con un tempo lungo circa duemila anni. <br>
Come attesta l’Apostolo Paolo, solo quando i tempi furono maturi, mandò il suo figlio Unigenito.<br>
Quando venne la pienezza del tempo, Dio mandò il suo Figlio, nato da donna, nato sotto la Legge, per riscattare quelli che erano sotto la Legge, perché ricevessimo l’adozione a figli. <br>
E che voi siete figli lo prova il fatto che Dio mandò nei nostri cuori lo Spirito del suo Figlio, il quale grida: «Abbà! Padre!». Quindi non sei più schiavo, ma figlio e, se figlio, sei anche erede per grazia di Dio (Gal 4,4-7). <br>
Prima però di mandare il suo Figlio Unigenito, prepara la Madre dalla quale farlo nascere come vero uomo.<br>
Ora Gesù è pronto, dopo una preparazione di circa trent’anni, ad entrare nella storia.<br>
La sua entrata nella storia va preparata. Chi è chiamato a preparare la via a Cristo Gesù? Giovanni il Battista, colmato di Spirito Santo fin dal grembo della Madre.<br>
Giovanni il Battista viene con lo Spirito e la potenza di Elia, così come annuncia il profeta Malachia.<br>
Ma non viene per preparare la venuta al Signore che scende nella storia per giudicare il mondo, prima della creazione definitiva dei cieli nuovi e della terra nuova.<br>
Giovanni viene per preparare la via a Colui che deve giudicare i cuori e separare chi in Lui crede da chi in Lui non crede.<br>
Gesù viene e compie la profezia di Malachia secondo l’altra grande profezia: quella del Vecchio Simeone. <br>
Il padre e la madre di Gesù si stupivano delle cose che si dicevano di lui. Simeone li benedisse e a Maria, sua madre, disse: «Ecco, egli è qui per la caduta e la risurrezione di molti in Israele e come segno di contraddizione e anche a te una spada trafiggerà l’anima –, affinché siano svelati i pensieri di molti cuori» (Lc 2,33-35).<br>
Sempre le profezie anteriori vanno lette alla luce delle profezie posteriori, allo stesso modo che le verità anteriori vanno lette e illuminate delle verità posteriori.<br>
Tutti i mali della nostra fede dipendono dalle verità e dalle profezie singolarmente prese.<br>
Sempre la profezia anteriore deve essere illuminata dalla profezia posteriore e sempre la verità posteriore deve essere la luce che illumina la verità anteriore.<br>
Profezia anteriore e profezia posteriore sono una sola profezia. Verità anteriore e verità posteriore sono una sola verità.<br>
Così come sono una sola verità Sacra Scrittura e Sacra Tradizione. Allo stesso modo che devono essere una sola verità Sacra Tradizione e Magistero.<br>
Isolare le profezie, isolare le verità, isolare Sacra Scrittura, Sacra Tradizione, Magistero, prendere una cosa senza le altre, fa di noi dei cattivi, se non pessimi conoscitori e annunciatori del mistero della salvezza.
</p>

<p>
LEGGIAMO Mal 3,1-4.23-34<br>
Eco, io manderò un mio messaggero a preparare la via davanti a me e subito entrerà nel suo tempio il Signore che voi cercate; e l’angelo dell’alleanza, che voi sospirate, eccolo venire, dice il Signore degli eserciti. <br>
Chi sopporterà il giorno della sua venuta? Chi resisterà al suo apparire? Egli è come il fuoco del fonditore e come la lisciva dei lavandai. <br>
Siederà per fondere e purificare l’argento; purificherà i figli di Levi, li affinerà come oro e argento, perché possano offrire al Signore un’offerta secondo giustizia. <br>
Allora l’offerta di Giuda e di Gerusalemme sarà gradita al Signore come nei giorni antichi, come negli anni lontani. <br>
Ecco, io invierò il profeta Elia prima che giunga il giorno grande e terribile del Signore:<br>
egli convertirà il cuore dei padri verso i figli e il cuore dei figli verso i padri, perché io, venendo, non colpisca la terra con lo sterminio.<br>
La profezia di Malachia è il primo annuncio della venuta del Signore sulla nostra terra preceduto dall’invio di Elia a preparare ii cuori ad accoglierlo.<br>
A questa profezia segue dopo qualche secolo la rivelazione del Siracide:<br>
Tu sei stato designato a rimproverare i tempi futuri, per placare l’ira prima che divampi, per ricondurre il cuore del padre verso il figlio e ristabilire le tribù di Giacobbe (Sir 48,10). <br>
Malachia e Siracide vanno letti con le parole dell’annuncio dell’Angelo Gabriele a Zaccaria:<br>
«Non temere, Zaccaria, la tua preghiera è stata esaudita e tua moglie Elisabetta ti darà un figlio, e tu lo chiamerai Giovanni. <br>
Avrai gioia ed esultanza, e molti si rallegreranno della sua nascita, perché egli sarà grande davanti al Signore; non berrà vino né bevande inebrianti, sarà colmato di Spirito Santo fin dal seno di sua madre e ricondurrà molti figli d’Israele al Signore loro Dio. <br>
Egli camminerà innanzi a lui con lo spirito e la potenza di Elia, per ricondurre i cuori dei padri verso i figli e i ribelli alla saggezza dei giusti e preparare al Signore un popolo ben disposto» (Lc 1,13-17). <br>
Le parole dell’Angelo Gabriele con le Parole di Zaccaria:<br>
E tu, bambino, sarai chiamato profeta dell’Altissimo perché andrai innanzi al Signore a preparargli le strade, per dare al suo popolo la conoscenza della salvezza nella remissione dei suoi peccati (Lc 1,76-77). <br>
Senza l’ultima profezia e senza l’ultima verità sempre si ha una errata comprensione di tutto il mistero della salvezza. <br>
Oggi purtroppo siamo andati ben oltre questa regola. Abbiamo costituito il pensiero dell’uomo profezia e verità per leggere e comprendere tutta la Scrittura, tutta la Tradizione, tutto il Magistero.<br>
Così facendo si compie per noi la Parola del Salmo: “Oracolo del peccato nel cuore del malvagio: non c’è paura di Dio davanti ai suoi occhi; perché egli s’illude con se stesso, davanti ai suoi occhi, nel non trovare la sua colpa e odiarla.<br>
Le sue parole sono cattiveria e inganno, rifiuta di capire, di compiere il bene. Trama cattiveria nel suo letto, si ostina su vie non buone, non respinge il male (Sal 36,1-5). <br>
Chi ama veramente l’uomo, deve porre ogni attenzione affinché faccia giungere al suo orecchio la sola purissima Parola del Signore, purissimamente compresa e santissimamente vissuta.
</p>

<p>
LETTURA DEL VANGELO<br>
Per entrare con il cuore nel Vangelo offerto alla nostra meditazione, riflessione, contemplazione, dobbiamo sempre avere dinanzi ai nostri occhi due grandi insegnamenti che riguardano il “SENTIRE CUM DEO”. <br>
Il “SENTIRE CUM DEO” è quella conoscenza spirituale delle cose, cioè conoscenza nello Spirito Santo, che ci fa distinguere le cose che sono da Dio dalle cose che sono dalla terra.<br>
Di questa conoscenza nello Spirito Santo ascoltiamo prima cosa insegna Gesù Signore e poi cosa l’Apostolo Paolo scrive alla Chiesa di Dio che sta in Corinto.<br>
In quel tempo Gesù disse: «Ti rendo lode, Padre, Signore del cielo e della terra, perché hai nascosto queste cose ai sapienti e ai dotti e le hai rivelate ai piccoli. <br>
Sì, o Padre, perché così hai deciso nella tua benevolenza. Tutto è stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorrà rivelarlo.<br>
Venite a me, voi tutti che siete stanchi e oppressi, e io vi darò ristoro. Prendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. Il mio giogo infatti è dolce e il mio peso leggero» (Mt 11,25-30).<br>
La parola della croce infatti è stoltezza per quelli che si perdono, ma per quelli che si salvano, ossia per noi, è potenza di Dio. Sta scritto infatti: Distruggerò la sapienza dei sapienti e annullerò l’intelligenza degli intelligenti.<br>
Dov’è il sapiente? Dov’è il dotto? Dov’è il sottile ragionatore di questo mondo? Dio non ha forse dimostrato stolta la sapienza del mondo? Poiché infatti, nel disegno sapiente di Dio, il mondo, con tutta la sua sapienza, non ha conosciuto Dio, è piaciuto a Dio salvare i credenti con la stoltezza della predicazione. <br>
Mentre i Giudei chiedono segni e i Greci cercano sapienza, noi invece annunciamo Cristo crocifisso: scandalo per i Giudei e stoltezza per i pagani; ma per coloro che sono chiamati, sia Giudei che Greci, Cristo è potenza di Dio e sapienza di Dio. Infatti ciò che è stoltezza di Dio è più sapiente degli uomini, e ciò che è debolezza di Dio è più forte degli uomini.<br>
Considerate infatti la vostra chiamata, fratelli: non ci sono fra voi molti sapienti dal punto di vista umano, né molti potenti, né molti nobili. <br>
Ma quello che è stolto per il mondo, Dio lo ha scelto per confondere i sapienti; quello che è debole per il mondo, Dio lo ha scelto per confondere i forti; quello che è ignobile e disprezzato per il mondo, quello che è nulla, Dio lo ha scelto per ridurre al nulla le cose che sono, perché nessuno possa vantarsi di fronte a Dio. <br>
Grazie a lui voi siete in Cristo Gesù, il quale per noi è diventato sapienza per opera di Dio, giustizia, santificazione e redenzione, perché, come sta scritto, chi si vanta, si vanti nel Signore.<br>
Anch’io, fratelli, quando venni tra voi, non mi presentai ad annunciarvi il mistero di Dio con l’eccellenza della parola o della sapienza. Io ritenni infatti di non sapere altro in mezzo a voi se non Gesù Cristo, e Cristo crocifisso. <br>
Mi presentai a voi nella debolezza e con molto timore e trepidazione. La mia parola e la mia predicazione non si basarono su discorsi persuasivi di sapienza, ma sulla manifestazione dello Spirito e della sua potenza, perché la vostra fede non fosse fondata sulla sapienza umana, ma sulla potenza di Dio.<br>
Tra coloro che sono perfetti parliamo, sì, di sapienza, ma di una sapienza che non è di questo mondo, né dei dominatori di questo mondo, che vengono ridotti al nulla. Parliamo invece della sapienza di Dio, che è nel mistero, che è rimasta nascosta e che Dio ha stabilito prima dei secoli per la nostra gloria. Nessuno dei dominatori di questo mondo l’ha conosciuta; se l’avessero conosciuta, non avrebbero crocifisso il Signore della gloria. <br>
Ma, come sta scritto: Quelle cose che occhio non vide, né orecchio udì, né mai entrarono in cuore di uomo, Dio le ha preparate per coloro che lo amano.<br>
Ma a noi Dio le ha rivelate per mezzo dello Spirito; lo Spirito infatti conosce bene ogni cosa, anche le profondità di Dio. Chi infatti conosce i segreti dell’uomo se non lo spirito dell’uomo che è in lui? Così anche i segreti di Dio nessuno li ha mai conosciuti se non lo Spirito di Dio. <br>
Ora, noi non abbiamo ricevuto lo spirito del mondo, ma lo Spirito di Dio per conoscere ciò che Dio ci ha donato. Di queste cose noi parliamo, con parole non suggerite dalla sapienza umana, bensì insegnate dallo Spirito, esprimendo cose spirituali in termini spirituali. <br>
Ma l’uomo lasciato alle sue forze non comprende le cose dello Spirito di Dio: esse sono follia per lui e non è capace di intenderle, perché di esse si può giudicare per mezzo dello Spirito. <br>
L’uomo mosso dallo Spirito, invece, giudica ogni cosa, senza poter essere giudicato da nessuno. Infatti chi mai ha conosciuto il pensiero del Signore in modo da poterlo consigliare? Ora, noi abbiamo il pensiero di Cristo (1Cor 1,18-2,16).<br>
Quanti oggi sono presenti in casa di Zaccaria, quanti ascoltano ciò che è sta avvenendo, veramente, realmente sono pervasi del “Sentire cum Deo” nello Spirito Santo.<br>
Quanto sta accadendo non appartiene alla terra, perché rivestito di grande soprannaturalità.<br>
Quanto essi stanno vivendo non viene dagli uomini, ma da Dio.<br>
Ma questa è conoscenza che viene solo dallo Spirito Santo ed è data ai piccoli, ai semplici, agli umili, a quanti cercano il Signore e lo amano.<br>
I misteri di Dio presenti nella nostra storia – e sono infiniti e ogni giorno possono manifestarsi molte volte e in diversi modi – solo chi si lascia travolgere da essi, li potrà conoscere.<br>
Superbi e arroganti, presuntuosi e colmi di sé mai potranno gustare la presenza del Signore sulla nostra terra. 
</p>

<p>
LEGGIAMO IL TESTO DI Lc 1,57-66<br>
Per Elisabetta intanto si compì il tempo del parto e diede alla luce un figlio. <br>
I vicini e i parenti udirono che il Signore aveva manifestato in lei la sua grande misericordia, e si rallegravano con lei.<br>
Otto giorni dopo vennero per circoncidere il bambino e volevano chiamarlo con il nome di suo padre, Zaccaria. <br>
Ma sua madre intervenne: «No, si chiamerà Giovanni». Le dissero: «Non c’è nessuno della tua parentela che si chiami con questo nome». <br>
Allora domandavano con cenni a suo padre come voleva che si chiamasse. Egli chiese una tavoletta e scrisse: «Giovanni è il suo nome». Tutti furono meravigliati. <br>
All’istante gli si aprì la bocca e gli si sciolse la lingua, e parlava benedicendo Dio. Tutti i loro vicini furono presi da timore, e per tutta la regione montuosa della Giudea si discorreva di tutte queste cose. <br>
Tutti coloro che le udivano, le custodivano in cuor loro, dicendo: «Che sarà mai questo bambino?». E davvero la mano del Signore era con lui.<br>
È questo il più grande miracolo che si compie nella storia: lo Spirito Santo che invade e pervade i cuori dei semplici e dei piccoli.<br>
Senza questo miracolo ininterrotto, saremmo tutti prigionieri della falsità, della menzogna, dell’inganno. <br>
Questa presenza dello Spirito Santo con la sua sapienza nessuno la potrà distruggere. Si può recalcitrare contro di essa, ma mai distruggere perché nessuno potrà mai distruggere lo Spirito Santo con la sua sapienza.<br>
Sulla sapienza che pervade ogni cosa, ecco cosa viene rivelato:<br>
Ho conosciuto tutte le cose nascoste e quelle manifeste, perché mi ha istruito la sapienza, artefice di tutte le cose.<br>
In lei c’è uno spirito intelligente, santo, unico, molteplice, sottile, agile, penetrante, senza macchia, schietto, inoffensivo, amante del bene, pronto, libero, benefico, amico dell’uomo, stabile, sicuro, tranquillo, che può tutto e tutto controlla, che penetra attraverso tutti gli spiriti intelligenti, puri, anche i più sottili.<br>
La sapienza è più veloce di qualsiasi movimento, per la sua purezza si diffonde e penetra in ogni cosa.<br>
È effluvio della potenza di Dio, emanazione genuina della gloria dell’Onnipotente; per questo nulla di contaminato penetra in essa.<br>
È riflesso della luce perenne, uno specchio senza macchia dell’attività di Dio e immagine della sua bontà. <br>
Sebbene unica, può tutto; pur rimanendo in se stessa, tutto rinnova e attraverso i secoli, passando nelle anime sante, prepara amici di Dio e profeti.<br>
Dio infatti non ama se non chi vive con la sapienza. Ella in realtà è più radiosa del sole e supera ogni costellazione, paragonata alla luce risulta più luminosa; a questa, infatti, succede la notte, ma la malvagità non prevale sulla sapienza.<br>
La sapienza si estende vigorosa da un’estremità all’altra e governa a meraviglia l’universo (Sap 7,21-8,1). <br>
È questo il grande miracolo di ieri, di oggi, di sempre. La sapienza che agisce dal di fuori dell’uomo è conosciuta dalla sapienza che è nel cuore dell’uomo.<br>
Lo Spirito Santo che opera nella storia è conosciuto dallo Spirito Santo che è nel cuore dell’uomo.<br>
Per questa presenza dello Spirito Santo e della sua sapienza nei cuori mai la luce della divina verità potrà essere spenta e mai potrà essere ignorata quando essa entra con potenza nella storia.<br>
Solo gli ipocriti possono scandalizzarsi dello Spirito Santo e della sua sapienza. Si compie per loro la parola del Siracide:<br>
Chi teme il Signore ne accetta l’istruzione, chi lo ricerca di buon mattino trova il suo favore.<br>
Chi scruta la legge viene appagato, ma l’ipocrita vi trova motivo di scandalo.<br>
Quelli che temono il Signore sanno giudicare, i loro giudizi brillano come luce. Il peccatore non accetta critiche e trova scuse a suo piacere (Sir 32,14-17). <br>
Ecco come oggi la Chiesa innalza il suo grido al Signore: «O Emmanuele, nostro Re e legislatore, speranza e salvezza dei popoli, vieni a salvarci, o Signore nostro Dio».<br>
Madre dell’Emmanuele, ottienici la grazia di essere piccoli, umili, semplici, miti di cuore. È la sola via per conoscere lo Spirito Santo che scende nella storia per la nostra salvezza.<br>
Tu pregherai per noi e noi confesseremo la bellezza della luce e della grazia che spande il nostro Dio nella storia e nei nostri cuori. Amen. 
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
