<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-28</h1>-->
<h1>DIES-02-28</h1>

<h5>Oremus</h5>

<p>
<ul>
<li>Dio onnipotente ed eterno, rivelaci la gloria manifestata al mondo in Gesù, tuo Figlio. La tua grazia ci liberi dal nostro attaccamento ai beni materiali, quell'attaccamento che limita la nostra visione. Liberaci anche dalla paura che ci trattiene dal ricambiare il tuo amore col nostro amore. Colmaci della luce della tua rivelazione affinché, conoscendo Gesù Cristo, arriviamo a riconoscerti come il Padre di noi tutti. Ti rivolgiamo questa preghiera tramite Gesù Cristo, nostro Salvatore e nostro Signore.</li>
</ul>
</p>

<p>
<ul>
<li>Tacere davanti a te, offrirti il mio silenzio in omaggio d'amore. Tacere davanti a te per poter dire l'inesprimibile al di là delle parole. Tacere per liberare il fondo del mio spirito, l'essenza della mia anima. Tacere per lasciar battere il cuore più forte nella tua intimità, e per prendere il tempo di guardarti meglio, più libero e più sereno.  </li>
</ul>
</p>

<p>
<ul>
<li>Non lasciarmi a metà strada Signore, donami anche oggi la forza per credere, per sperare, per amare. Non lasciarmi a metà strada invischiato nelle mille cose che non mi bastano più. Lascia che mi fermi anch’io ogni giorno ad ascoltarti per riprendere poi il cammino lungo le strade che mi dai da percorrere. Liberami perciò da tutto ciò che mi appare indispensabile e non lo è, da ciò che credo necessario e invece è solo superfluo, da ciò che mi riempie e mi gonfia ma non mi sazia, mi bagna le labbra ma non mi disseta il cuore. Sì, lo so che tu vuoi farlo, ma aiutami a lasciartelo fare sempre, subito!</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
28 febbraio: santi martiri di Alessandria; san Romano, abate di Condat; sante Marana e Cira, vergini; beato Daniele Brottier, sacerdote spiritano; beato Timoteo Trojanowski, frate minore conventuale, martire ad Auschwitz.
</p>

<h5>Quotes</h5>

<p>
<ul>
<li>Nessun'anima deve avere dubbi finché vive, anche fosse la più miserabile. Ognuna può diventare una grande santa, poiché è grande la potenza della grazia di Dio. Noi dobbiamo solo non opporci all'azione divina (Diario Faustina, 283). </li>
<li>Il destino dell’uomo è riflettere la bellezza di Dio. (Silvano Fausti SJ)</li>
<li>Perché la morale cristiana ce l’ha tanto con i vizi e le cattive abitudini? Essenzialmente per questo: perché sono delle schiavitù, perché, attentando alla libertà dell’uomo, attentano alla sua dignità. (P. Claudel)</li>
<li>Bisogna scendere dai gradini rappresentati dai ruoli, appassionandosi alle persone e alle situazioni. La mia proposta è di non avere paura, resistendo non da profeti di sventura ma nell’attesa di generare sogni. (Antonietta Potente)</li>
<li>Un migliaio di parole non lasciano un’impressione tanto profonda quanto una sola azione. (H. Ibsen)</li>
<li>L'uomo giunge ad un momento in cui non ha più la libertà della scelta, non perché ha scelto, ma perché non l'ha fatto, il che si può anche esprimere così: perché gli altri hanno scelto per lui, perché ha perso se stesso. (Søren Kierkegaard)</li>
<li>Sarebbe bello parlare con i bambini che eravamo e chieder loro cosa ne pensano degli adulti che siamo diventati. (Juanfelipe Gabanhia)</li>
<li>Ma se per la tua gioia hai bisogno del permesso di altri, sei proprio un povero sciocco. (Hermann Hesse)</li>
<li>Credere è una bella cosa, ma mettere in atto le cose in cui si crede è una prova di forza. Sono molti coloro che parlano come il fragore del mare, ma la loro vita è poco profonda e stagnante come una putrida palude. Sono molti coloro che levano il capo al di sopra delle cime delle montagne, ma il loro spirito rimane addormentato nell'oscurità delle caverne. (Kahlil Gibran)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
<sup>059</sup> Sorgente / Una sorgente d'energia / zampilla al centro del corpo. / Attingete ad essa il vostro sostegno. / Incanalatela, ed essa vi parlerà. / La sorgente di ogni forza sta dentro di noi. Anche se le circostanze esterne ci sono talvolta d'intralcio, il vero movimento viene solo dall'interno, E' una sorgente in stato di perenne latenza: ognuno la possiede e può imparare ad attingervi. Quando ciò accade, al centro del nostro corpo la forza si solleva, simile al getto luccicante di un pozzo. Dal punto di vista fisico ci sosterrà e nutrirà, ma può fare molto di più per noi. Può offrirci doni che vanno dall'acquisizione di una particolare conoscenza, alla conquista della semplice tranquillità. Tutto dipende da come decidiamo di disporre delle nostre energie. Dire che possiamo raggiungere l'illuminazione per il solo fatto di avere attinto a questa sorgente di forza è sbagliato. L'energia è neutra, e richiede esperienza, saggezza e abilità per essere diretta. Possiamo trarre forza dalle nostre meditazioni, ma due persone che abbiano ottenuto il medesimo successo possono usarlo in due modi diversi, sino ai due estremi opposti del bene e del male. Trovare la sorgente della forza spirituale è una gioia immensa; decidere come usarla è la più grande delle responsabilità. 
</p>

<h5>InFinemDei</h5>

<p>
Nel mistero della Trasfigurazione, o anima mia, considera quanto il Signore abbia voluto confermare la nostra fede, sia per mezzo della duplice testimonianza della legge e dei profeti che sono rappresentati dall'apparizione gloriosa di Mosé ed Elia in compagnia di Cristo, sia per mezzo della testimonianza di Dio stesso, manifestatosi contemporaneamente nelle tre persone (la voce del Padre, la gloria del Figlio e la nube luminosa dello Spirito Santo). Osserva quanto abbia voluto, per mezzo della gloria della sua Trasfigurazione, incoraggiare tutti i suoi discepoli a sopportare pazientemente le pene, le fatiche, le croci e le persecuzioni di questa vita, nella speranza di condividere la gloria eterna di cui egli ci ha dato, in certo modo, un'idea proprio in questo mistero... Ma dobbiamo anche far tesoro della lezione che apprendiamo dalla voce del Padre celeste nella Trasfigurazione di nostro Signore, cioè che la via retta verso la felicità eterna e verso ogni bene consiste nell'ascoltare il Figlio di Dio e nell'obbedire. San Pietro, fuori di sé per la gioia della visione, avrebbe voluto restare sempre in quella felicità e gustare sempre quella gloria; per questo esclama: "Maestro, è bello per noi stare qui", non sapendo, come scrive san Luca, quel che diceva (Lc 9,33). Perché, anche se fu infinitamente dolce vedere e pregustare, sia pure per breve tempo, un piccolo raggio della luce e della gloria celeste, tuttavia, poiché la vita terrena non doveva essere un tempo di piacere, ma di fatiche e di sofferenze, e il Figlio di Dio stesso sarebbe entrato nella gloria attraverso fatiche e sofferenze, era eccessivo desiderare - sulla terra - una continuità che era riservata per l'avvenire e solo per coloro che ne avrebbero avuto diritto a motivo delle fatiche e delle sofferenze affrontate. Impara dunque, anima mia, che, per quanto riguarda le consolazioni divine o altre grazie simili, anche se devi riceverle - quando ti sono date - con umiltà, gratitudine e amore, ammirando la bontà e la generosità di Dio al quale piace volgere lo sguardo verso di te, la più indegna fra le anime dei peccatori, nonostante ciò - dicevo - non devi desiderarle ad ogni costo, e nemmeno devi essere delusa e scoraggiata quando esse ti sono tolte, perché il merito e la perfezione non si trovano in esse, ma nel lavoro, nella sofferenza e nell'amore. Durante tutta la vita mortale, vale molto di più essere col Signore sul Calvario che sul monte Tabor. (RICHARD CHALLONER 1691-1781)
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
