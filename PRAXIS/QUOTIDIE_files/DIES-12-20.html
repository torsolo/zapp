<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-20</h1>-->
<h1>DIES-12-20</h1>

<h5>Oremus</h5>

<p>
<ul>
<li>NOVENA DIO NATALE / G5: UNA MISSIONE ALTISSIMA / Il piano di salvezza di Dio si incontra con la volontà e la collaborazione umana di due creature: Maria e Giuseppe. Due creature meravigliose, completamente disponibili al volere del Signore. Il brano evangelico ci presenta l'uomo giusto e timorato di Dio, scelto ad una missione altissima: fare sulla terra le veci del Padre che è nei Cieli. La figura di Giuseppe ci appare in questo passo alta e drammatica, scolpita di fede e umiltà. Egli non può ancora capire il mistero di Dio, ma quando ha la certezza della divina volontà, crede e obbedisce. / Emmanuele: Dio con noi: "Ecco come avvenne la nascita di Gesù Cristo: sua madre Maria, essendo promessa sposa di Giuseppe, prima che andassero a vivere insieme si trovò incinta per opera dello Spirito Santo. Giuseppe suo sposo, che era giusto e non voleva ripudiarla, decise di licenziarla in segreto. Mentre però stava pensando a queste cose, ecco che gli apparve in sogno un Angelo del Signore e gli disse: "Giuseppe, figlio di Davide, non temere di prendere con te Maria, tua sposa, perché quel che è generato in lei viene dallo Spirito Santo. Essa partorirà un figlio e tu lo chiamerai Gesù: egli infatti salverà il suo popolo dai suoi peccati". Tutto questo avvenne perché si adempisse ciò che era stato detto dal Signore per mezzo del profeta: "Ecco, la vergine concepirà e partorirà un figlio che sarà chiamato Emmanuele", che significa Dio con noi. Destatosi dal sonno, Giuseppe fece come gli aveva ordinato l'Angelo del Signore e prese con sé la sua sposa" (Mt 1,18-24). / L'obbedienza di Giuseppe: Di fronte al mistero divino, Giuseppe ha saputo mantenere il contegno giusto. Egli non si lascia prendere da umani sentimenti. Non è in grado di comprendere ciò che vede in Maria e non vuole penetrare a forza il mistero; si ritira piuttosto in disparte, con timida e rispettosa venerazione, abbandonandosi al volere di Dio e lasciando a Lui tutto il resto. Giuseppe dunque obbedisce alla Parola, la mette in pratica, dichiarandosi con le opere strumento docile nelle mani dell'Altissimo. Egli non vuole nulla per sé, perché intende essere semplicemente a disposizione di Dio. Prende quindi con sé Maria, sua sposa, per adempiere la volontà di Dio, perché Ella possa dare alla luce il suo Figlio. Sarà però lui, Giuseppe, in tutta obbedienza, a dargli il nome. Quel nome attorno al quale rotea l'universo e per volontà del quale ogni cosa è stata creata: Gesù, il Messia, il Salvatore. (R. Gutzwilier) / Ascoltaci, o Signore: Perché siamo fedeli agli impegni assunti nel nostro Battesimo e portiamo a termine la nostra vocazione - Noi Ti preghiamo, ascoltaci, o Signore. Perché, ad imitazione di San Giuseppe, siamo sempre disponibili all'obbedienza al divino volere, anche quando tutto ci appare oscuro - Noi Ti preghiamo, ascoltaci, o Signore. Perché siamo capaci di ascoltare, nel silenzio interiore, la voce delle divine ispirazioni - Noi Ti preghiamo, ascoltaci, o Signore. Perché il nome di Gesù, nel quale solo c'è speranza di salvezza, sia conosciuto e invocato da tutti gli uomini. - Noi Ti preghiamo, ascoltaci, o Signore. Disponi, o Padre, i nostri cuori a ricevere nel tempio vivo della Chiesa la tua misericordia, perché la nuova nascita del tuo Figlio ci liberi dalla schiavitù del peccato e ci renda degni di partecipare alla ricchezza della tua grazia. Per Cristo nostro Signore. Amen.</li>
</ul>
</p>

<p>
<ul>
<li>Vergine dell'Annunciazione, rendici, ti preghiamo, beati nella speranza, insegnaci la vigilanza del cuore, donaci l'amore premuroso della sposa, la perseveranza dell'attesa, la fortezza della croce. Dilata il nostro spirito perché nella trepidazione dell'incontro definitivo troviamo il coraggio di rinunciare ai nostri piccoli orizzonti per anticipare, in noi e negli altri, la tenera e intima familiarità di Dio. (Carlo Maria Martini)</li>
</ul>
</p>

<p>
<ul>
<li>Vieni nell’umiltà / Vieni Gesù, nelle fasce, non nelle lacrime; nell’umiltà, non nella grandezza; nella mangiatoia, non nelle nubi del cielo; tra le braccia di tua madre, non sul trono della maestà; sull’asina e non sui cherubini; verso di noi, non contro di noi; per salvare, non per giudicare; per visitare nella pace, non per condannare nel furore. Se viene così, Gesù, invece di sfuggirti, noi fuggiremo verso di te. (San Pietro di Celle )</li>
</ul>
</p>

<p>
<ul>
<li>Insegnami, Signore, a dire grazie / Grazie per il pane, il vento, la terra e l’acqua. Grazie per la musica e per il silenzio. Grazie per il miracolo di ogni nuovo giorno. Grazie per i gesti e le parole di tenerezza. Grazie per le risate e per i sorrisi. Grazie per tutto ciò che mi aiuta a vivere, nonostante le sofferenze e lo sconforto. Grazie a tutti quelli che amo e che mi amano. E che questi mille ringraziamenti si trasformino in un’immensa azione di grazie quando mi rivolgo a Te, fonte di ogni grazia e roccia della mia vita. Grazie per il Tuo amore senza confini. Grazie per il pane dell’Eucarestia. Grazie per la pace che viene da Te. Grazie per la libertà che Tu ci dai. Con i miei fratelli io proclamo la Tua lode per la nostra vita che è nelle Tue mani e per le nostre anime che Ti sono affidate. Per i favori di cui Tu ci inondi e che non sempre sappiamo riconoscere. Dio buono e misericordioso, che il Tuo nome sia benedetto, sempre. (Jean-Pierre Dubois-Dumée)</li>
</ul>
</p>

<h5>Quotes</h5>

<p>
<ul>
<li>E’ necessario guardarsi dall’orgoglio. L’orgoglio annienta ogni cosa. Ecco perché Gesù ha detto ai suoi discepoli di essere miti e umili di cuore. (Madre Teresa di Calcutta)</li>
<li>Il Natale ci ricorda che il segreto è tornare piccoli: col pensiero semplice, senza rancori, con il coraggio di alzarsi ad ogni caduta, con la sicurezza che c’è sempre Qualcuno che ci rialza, con la fede che Qualcuno non ci abbandonerà e tiferà sempre per noi! (Anonimo)</li>
<li>La morte manda la sua sfida in un capello grigio (Arabia)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Aivanhov</h5>

<p>
<b>20/12/2001</b> Non è tanto sul piano fisico che bisogna cercare di sistemare le situazioni, perché il piano fisico è il mondo in cui si manifestano gli effetti, e il potere che abbiamo su di essi è limitato. Per produrre cambiamenti durevoli, bisogna elevarsi con il pensiero fino al mondo delle cause, perché solo a quel livello si hanno tutti i mezzi per toccare e scatenare forze benefiche che prima o poi produrranno dei risultati. La maggior parte degli esseri umani però non lo sa, e si limita a intervenire sul piano fisico. Poi si meraviglia se i cambiamenti che ha potuto apportare non sono duraturi: subentrano avvenimenti o persone che, senza chiedere la loro opinione, organizzano nuovamente le cose a modo loro. La stessa legge vale per l'individuo. Se, ad esempio, volete cambiare le vostre cattive abitudini, non attaccatele direttamente. Cercate di innalzarvi col pensiero fino al piano causale, perché lassù, legandovi al mondo della saggezza, dell'amore e della verità potrete liberare delle forze che si ripercuoteranno sul vostro comportamento, sul piano fisico. 
</p>

<p>
<b>20/12/2002</b> L'ambizione spinge gli uomini a ricercare situazioni e luoghi sempre più elevati. Ma tali situazioni, tali luoghi comportano per loro delle responsabilità sempre più pesanti. Qualunque sia il campo: politico, sociale, scientifico, economico, religioso, morale, arriva il momento in cui sentono le loro responsabilità come un fardello terribile, una fonte di turbamenti e di fastidio, una perdita di libertà. Allora, al posto di aiutarli a rinforzarsi, ad illuminarsi, a nobilitarsi, tale carico li opprime, li schiaccia. Un Iniziato deve anche lui assumersi dei pesanti carichi, ma poiché cerca senza sosta il modo di agire per trascinare coloro che lo circondano in una direzione divina, trova nelle proprie responsabilità possibilità di evoluzione sino all'infinito. Ciò non vuol dire che non senta alcun peso. Tuttavia dice: "Grazie a tale carico svilupperò il controllo, allargherò la mia coscienza", e così avanza, progredisce e si arricchisce. 
</p>

<p>
<b>20/12/2003</b> Un iniziato non parla solo con le parole. Si può paragonare Il suo linguaggio a quello della natura. Che fa la natura? Non smette mai di inviarci messaggi e, pur non servendosi di parole, tuttavia ci parla: il sole, le stelle, i boschi, i laghi, gli oceani, le montagne ci parlano, ci comunicano incessantemente qualcosa della loro vita, dei loro segreti. Queste comunicazioni si registrano in noi a nostra insaputa e proprio grazie a loro, a poco a poco, la nostra sensibilità si arricchisce e la nostra comprensione migliora. Non sappiamo come avvenga questa comprensione, ma avviene. Un iniziato ci parla allo stesso modo: grazie alla potenza del suo spirito emette delle particelle, proietta dei raggi e, consciamente o inconsciamente, chi li riceve ne è illuminato ed arricchito. 
</p>

<p>
<b>20/12/2004</b> La parola Bibbia significa libro. Ma la vera Bibbia, il vero Libro, è il Libro della Natura viva, cioè l'universo che Dio ha creato e l'essere umano che Egli ha fatto ad immagine di quell'universo e nel quale ha infuso il Suo spirito. Tutti i libri sacri hanno la loro origine in quel grande Libro ed ognuno ne presenta solo qualche frammento. Solo il Libro della Natura è completo ed indistruttibile e se non avete appreso a leggerlo, potrete passare tutta la vostra vita nella lettura della Bibbia, non ci capirete granché. Alcuni fanatici brandiscono la Bibbia, il Corano o altri testi sacri, ma anche se sono di ispirazione divina, quei libri non potranno mai sostituire il libro nel quale il Creatore ha inscritto tutto: l'uomo. Quel libro possiede ciò che né la Bibbia né gli altri libri sacri possiedono: un'anima ed uno spirito viventi, immortali.
</p>

<p>
<b>20/12/2005</b> I libri sacri di tutte le religioni sono delle opere molto preziose, non sarò io a dire il contrario; tuttavia, un essere umano è ancora più prezioso, perché è vivo e racchiude in sé tutto l’universo. Credete che non ci sarà più modo di trovare la verità, una volta che i libri sacri saranno scomparsi? Non è assolutamente così. Quei libri potranno essere riscritti, perché la loro origine è in alto, nello zodiaco, nelle stelle, e anche nell’essere umano. Ma invece di capire questo, i teologi sono fissi sui testi: annotano, paragonano, commentano. Si allontanino un po’ dai testi, vadano a vedere fuori, più in alto, più lontano, nella vita, e capiranno meglio! 
</p>

<p>
<b>20/12/2006</b> In quanto entità cosciente, l’essere umano è posto alla frontiera tra il mondo inferiore e il mondo superiore. Se egli non è vigile le forze oscure lo attirano a sé per stritolarlo e divorarlo, e una volta che queste lo hanno divorato, viene rifiutato e di lui non resta più nulla. Se invece egli si lascia attirare e assorbire dalle forze del mondo superiore, tutto si rischiara ed egli diventa un centro di correnti luminose, potenti e benefiche. Ma oltre a doversi sforzare di sfuggire all’attrazione del mondo inferiore, l’essere umano non deve neppure abbandonarsi completamente all’attrazione del mondo superiore, poiché egli ha la missione di lavorare sulla terra con le forze celesti, senza tuttavia perdere di vista l’equilibrio da mantenere fra la terra e il Cielo. Dal momento che egli si trova sulla terra, non deve lasciarla prematuramente. Se spezza questo equilibrio per raggiungere più rapidamente il Cielo, forse vivrà nell’immensità e nella luce, ma non realizzerà la sua missione: lavorare sulla terra con i mezzi del Cielo. 
</p>

<p>
<b>20/12/2007</b> Il velo di Iside menzionato dalla tradizione rappresenta i misteri della Natura vivente, che soltanto l’Iniziato può penetrare. Essendo parte della natura, l’essere umano è anch’egli avvolto da un velo: ecco perché incontra tante difficoltà a conoscersi e a conoscere gli altri. La vera conoscenza esige che egli riesca ad elevarsi fino alle regioni sublimi dello spirito. Quando cesserà di vedere sé stesso e gli altri attraverso il vetro deformante dei suoi corpi opachi, potrà infine sapere ciò che egli è nelle regioni sublimi. Nascosto sotto quegli strati di materia, abita uno spirito, una scintilla, un essere indescrivibile, onnisciente, onnipotente. E colui che mediante l’ascesi, la preghiera e la rinuncia è in grado di obbedire alle esigenze dello spirito, vede Iside apparire davanti a lui spogliata dei suoi veli.
</p>

<p>
<b>20/12/2008</b> Tutti i materialisti che non hanno mai fatto niente per rendere abitabile il loro mondo interiore, pensano ad andare a distrarsi esclusivamente all’esterno. Non appena si ritrovano soli con se stessi, si annoiano, ed è una vera desolazione. Lo spiritualista, invece, ha saputo ordinare e abbellire così bene il proprio mondo interiore, che in quel mondo non manca niente: la poesia, i colori, la musica… Tutta la bellezza è presente, ed egli soffre quando è costretto ad “uscire” e ad abbandonare quella bellezza. Quindi ora, riflettete… Quanto tempo state con gli altri? Qualche minuto, qualche ora. E quanto tempo state con voi stessi? Ininterrottamente, giorno e notte. Ebbene, non trovate che sia molto più importante migliorare il luogo dal quale non uscite mai? Perché lasciate il vostro spazio interiore malandato come un tugurio, come un abbaino dai vetri rotti, dove i ragni passeggiano sul soffitto e i topi si danno alla pazza gioia?
</p>

<p>
<b>20/12/2009</b> Perché sprecare la vostra vita rincorrendo acquisizioni che non sono importanti quanto la vita stessa? Se pensaste prima alla vita che è in voi, al fine di proteggerla e conservarla nella più grande purezza, avreste sempre maggiori possibilità di realizzare i vostri migliori desideri. È proprio la vita illuminata, rischiarata, intensa, che può darvi tutto. Dal momento che avete ricevuto la vita, credete di poterne disporre a vostro piacere… Eh no! Quando avrete lavorato per anni per soddisfare le vostre ambizioni, un giorno vi ritroverete talmente sfiniti, stanchi, che se fate un bilancio di ciò che avete ottenuto e di ciò che avete perso, vi accorgerete di aver perso quasi tutto e guadagnato pochissimo. Vi sembra intelligente?… D’ora in poi, sforzatevi di lavorare unicamente per abbellire la vostra vita, purificarla, santificarla. Solo la vita pura, armoniosa, intensa, può riuscire a toccare, nelle regioni sottili dello spazio, delle correnti, delle entità che verranno ad aiutarvi e ad ispirarvi.
</p>

<p>
<b>20/12/2010</b> Per i cabalisti, la Divinità è un'entità talmente inaccessibile che essi La situano al di là della luce e delle tenebre, al di là dei mondi creati. A questa entità hanno dato il nome di Aïn Soph Aur: Luce Senza Fine. E per esprimere ancor meglio il Suo mistero, al di là di Aïn Soph Aur hanno concepito una regione che hanno chiamato Aïn Soph: Senza Fine, e ancora al di là di Aïn Soph, Aïn: Senza. All'origine dell'Universo vi è dunque una negazione. Ma quel "Senza", che sta a significare l'assenza, la mancanza, non significa tuttavia la non esistenza. Aïn non è il niente assoluto, come taluni hanno immaginato il Nirvana degli induisti. In realtà, è esattamente l'inverso. Aïn Soph Aur, come il Nirvana, non è una non-esistenza, un niente, bensì una vita al di là della Creazione, della manifestazione, talmente al di là che sembra non essere più nulla. Aïn Soph Aur, Aïn Soph, Aïn... è così che i cabalisti hanno cercato di definire l'essenza della Divinità. Essa sfugge alla nostra comprensione, ma queste parole possono farci sentire ciò che è impossibile esprimere.
</p>

<p>
<b>20/12/2011</b> Essere umili non consiste nello sminuirsi continuamente, dicendo: «Non sono niente, non valgo niente». La vera umiltà consiste nel dare il primo posto alla Divinità dentro di sé, per manifestare tutte le Sue virtù, tutte le Sue ricchezze. Ma quanti sono in grado di comprendere questa verità? E poiché non l’hanno compresa, finiscono per ergersi davanti al Signore, fino al punto di volersi mettere al Suo posto. Ma è proprio così che rimpiccioliscono e si cancellano... fino a scomparire. La grandezza di questa creatura tanto imperfetta, che è l’essere umano, sta nel comprendere che malgrado le sue carenze può fare miracoli, ma a condizione di mettere il Signore al primo posto nella sua mente e nel suo cuore. Senza il Signore, non può andare molto lontano: qualunque cosa faccia, sarà semplicemente umano, mediocre. È questo che dovete comprendere, e dovete fare di tutto affinché il Signore penetri in voi, Si manifesti attraverso voi e vi prenda al Suo servizio. È questa la vera umiltà!
</p>

<p>
<b>20/12/2012</b> Che sia uomo o donna, l’essere che ha veramente trovato la propria anima gemella – vale a dire che ha trovato in se stesso il suo principio complementare – ha la sensazione di incontrare quel principio ovunque, in tutte le creature. Un tale essere ama tutte le donne e tutti gli uomini sulla terra, li ama spiritualmente ed è felice grazie alla sua anima gemella che lo ha appagato. Non prova più quella mancanza che lo costringe a cercare continuamente un modo per porvi rimedio, ma sente che tutti gli incontri che fa contribuiscono ad arricchirlo. Sì, quando avete realizzato la pienezza in voi stessi, scoprite il vostro principio complementare in tutte le creature. Sono esperienze inspiegabili e inesprimibili. Soltanto chi le ha vissute può capirle. Ma fino ad allora, quanta strada da percorrere! Sempre soffrire, essere delusi, sempre cercare un essere e non trovarlo mai... Si dice a se stessi: «Ah, eccolo! È lui!» Poi, qualche tempo dopo, ci si rende conto che non era lui. Allora, sarà forse un altro?... E si continua così fino a quando ci si rende conto di possedere quell'essere dentro di sé. Ma a partire dal giorno in cui lo si è trovato dentro di sé, lo si trova ovunque anche esternamente. Ora, capitemi bene: io non sconsiglio e non condanno l’amore fisico, l’unione fisica. Vi spiego semplicemente che se volete trovare realmente la pienezza, è prima in voi stessi che dovete realizzare l’unione dei due principi.
</p>

<p>
<b>20/12/2013</b> Prima che decidiate di servire un ideale siete liberi, ma una volta presa la decisione non lo siete più: avete attivato un movimento e siete tenuti a rimanere fedeli al vostro impegno. Sapendo questo, alcuni penseranno che sia preferibile per loro non impegnarsi, in modo da preservare la propria indipendenza... Ne hanno il diritto. Sappiano però che l'indipendenza, così come la intendono, non farà che portare loro delusioni e prove. Allora sì che si sentiranno veramente legati. Altri diranno che l'idea di servire un ideale li riempie di entusiasmo, ma sanno di essere deboli e temono di incespicare lungo il cammino. Risponderò loro che le cadute non sono così gravi. Si rialzeranno e cercheranno di capire perché sono caduti; poi, forti di quell'esperienza, la volta successiva sapranno meglio trionfare sulle proprie debolezze. Finché si rimane sul cammino giusto, pur inciampando, si raggiunge sempre la meta. Immaginate di dover attraversare una foresta inestricabile per raggiungere alcuni amici: vi accadrà sicuramente di incespicare ogni tanto, ma se avete una bussola per mantenere la direzione, finirete per giungere alla meta. Ed è preferibile incespicare per arrivare alla meta, piuttosto che non intraprendere nulla per paura degli sforzi.
</p>

<p>
<b>20/12/2014</b> «Sono sicuro di essere già venuto sulla terra – mi hanno detto alcuni – e so che ci tornerò. Non ho però alcun ricordo delle mie esistenze precedenti, e vorrei non dimenticare del tutto quella attuale. Esiste un metodo per ricordarsi di certe esperienze fatte e di certe persone incontrate?»... Sì, esistono dei metodi, e per coloro che lo desiderano posso indicarne almeno uno. Prendete come punto di partenza una montagna, ad esempio, o qualcosa che resisterà all'usura del tempo. Può trattarsi anche di un monumento noto a livello mondiale, poiché anche se un giorno venisse distrutto, ne rimarrebbero delle riproduzioni in qualche libro. Guardate spesso quella montagna o quel monumento e dite a voi stessi: «Quando mi capiterà di vederlo di nuovo in una prossima vita, voglio che certi avvenimenti della mia vita attuale mi tornino alla memoria». Creerete così un legame tra voi e quella montagna o quell'edificio. Imprimerete un cliché che continuerà a lavorare in voi, e quando vi reincarnerete ritornerete con quello stesso cliché. Nel momento in cui avrete sotto gli occhi la montagna o il monumento davanti al quale vi eravate concentrati, quel cliché risveglierà la memoria degli avvenimenti della vostra vita che avevate via via registrato.
</p>

<p>
<b>20/12/2015</b> Mostratevi ogni giorno riconoscenti per la vita che avete ricevuto da Dio, quella vita che vi permette di scoprire tante ricchezze. Ringraziate per la felicità di avere la salute, una famiglia, degli amici… E pensate anche a tutti i cattivi incontri e a tutti gli incidenti che possono sopraggiungere in una giornata e ai quali siete sfuggiti. Quando rientrate sani e salvi da un tragitto in automobile, pensate forse a ringraziare il Cielo? Quanti incidenti possono avvenire sulla strada, e talvolta li si evita davvero per poco! Pronunciando la parola “grazie” è come se nella vostra anima faceste zampillare una sorgente di luce, di pace e di gioia, e questa sorgente inonda tutte le vostre cellule. A poco a poco sentite che qualcosa in voi si vivifica, si fortifica, si illumina. Così il giorno in cui dovrete affrontare grandi prove, non solo non crollerete, ma sarete ancora in grado di continuare a ringraziare. Non dimenticatelo mai: la capacità di ringraziare nelle prove vi aiuta a superarle. 
</p>

<p>
<b>20/12/2016</b> La purezza non consiste nel chiudersi in un bozzolo, al riparo da ogni contatto. No, una tale purezza, che pensa solo a proteggere se stessa, è inutile ed è perfino deleteria. La vera purezza è l'amore divino, perché l'amore divino è la vita, è l'acqua che zampilla dalla sorgente, e quello zampillare respinge tutto ciò che è sporco, spento e oscuro. Una purezza nella quale non ci sia amore non è vera purezza. Quanti religiosi hanno creduto e credono tuttora che la purezza consista nel guardarsi dall'amore! Forse saranno bianchi come la neve, ma sono anche freddi come la neve, e la loro purezza è sterile. Non è dall'amore che bisogna guardarsi e neppure dal contatto con gli altri, ma dall'egoismo e dalla possessività; nel momento in cui simili sentimenti entrano in un essere, egli non è più puro. La vera purezza è quella dell'acqua cristallina che zampilla, che fluisce e va ad irrigare i campi e i giardini nell'anima e nel cuore di tutti gli esseri.
</p>

<p>
<b>20/12/2017</b> Ovviamente non è riprovevole manifestare interesse e comprensione per tutte le forme di spiritualità. Ciò che è pericoloso è disperdersi, non scegliere mai un metodo di lavoro interiore e attenersi a quello. La questione non è nemmeno sapere se sia meglio essere cattolico, protestante, ortodosso, musulmano, buddhista, taoista, o niente di tutto ciò. La questione – ed essa si pone a ciascuno, credente o meno – è fermarsi su alcune verità spirituali essenziali e impegnarsi a metterle in pratica. Occorre comprendere che la spiritualità non è una disciplina facoltativa che si può scegliere di praticare oppure no, come si fa per le lingue straniere, l’arte, lo sport ecc. Data la struttura dell’essere umano, la spiritualità è per lui una necessità vitale, e fintanto che egli non prenderà coscienza di tale necessità, si dedicherà ad attività inutili e perfino pericolose per lui e per gli altri. Per il modo in cui è costruito, l’essere umano ha un bisogno essenziale di trovare alimenti per la sua anima e il suo spirito e di nutrirsene tutti i giorni.
</p>

<p>
<b>20/12/2018</b> Prima che decidiate di servire un ideale siete liberi, ma una volta presa la decisione non lo siete più: avete attivato un movimento e siete tenuti a rimanere fedeli al vostro impegno. Sapendo questo, alcuni penseranno che sia preferibile per loro non impegnarsi, in modo da preservare la propria indipendenza... Ne hanno il diritto. Sappiano però che l'indipendenza, così come la intendono, non farà che portare loro delusioni e prove. Allora sì che si sentiranno veramente legati. Altri diranno che l'idea di servire un ideale li riempie di entusiasmo, ma sanno di essere deboli e temono di incespicare lungo il cammino. Risponderò loro che le cadute non sono così gravi. Si rialzeranno e cercheranno di capire perché sono caduti; poi, forti di quell'esperienza, la volta successiva sapranno meglio trionfare sulle proprie debolezze. Finché si rimane sul cammino giusto, pur inciampando, si raggiunge sempre la meta. Immaginate di dover attraversare una foresta inestricabile per raggiungere alcuni amici: vi accadrà sicuramente di incespicare ogni tanto, ma se avete una bussola per mantenere la direzione, finirete per giungere alla meta. Ed è preferibile incespicare per arrivare alla meta, piuttosto che non intraprendere nulla per paura degli sforzi.
</p>

<p>
<b>20/12/2019</b> Nella sua vita psichica, come nella sua vita fisica, l’essere umano è sottoposto ad alternanze. Per un certo periodo si sente felice, appagato, pieno di speranza. Ma tutto ciò non dura, e all’improvviso – talvolta senza capirne il perché – entra in un periodo di oscurità e di privazioni. Sulla terra non si può vivere interiormente in un'eterna primavera, in mezzo ai fiori e agli uccelli che cantano; a un certo punto arriva necessariamente l’inverno. Tuttavia non si è costretti a subirlo e ci si può preparare facendo delle provviste, non spendendo tutto ciò che si è accumulato durante il periodo di abbondanza. Quando interiormente ci si sente bene e tutto sembra più facile, si ha la tendenza a diventare negligenti. Ebbene, è proprio allora che occorre essere vigili, previdenti, e mettere da parte certe scorte: il periodo di penuria – l’inverno, simbolicamente – sarà meno difficile da sopportare. Non bisogna dimenticarlo: dato che sono sempre le prove che ci costringono ad avanzare, quel periodo verrà e, per superarle, è saggio fare delle provviste.
</p>

<p>
<b>20/12/2020</b> Se la natura inferiore in noi è così forte, è perché nel corso dei secoli ha dovuto affrontare grandi ostacoli che l'hanno obbligata a proteggersi con ogni mezzo. Ora è difficilissimo vincerla, e in ogni caso non potete vincerla con i vostri mezzi. Se cercate di lottare da soli contro la vostra natura inferiore, sarete sempre voi a essere sconfitti. Per dominarla, è necessario fare appello a forze che sono al di sopra di voi, ossia la Divinità, l'intelligenza, la luce, e aggrapparsi a esse. Non abbiate troppa fiducia nelle vostre capacità: per sopravvivere, la natura inferiore ha dovuto sviluppare talmente tante energie che ora tiene testa a tutto, e s'inchina solo dinanzi al mondo divino. Se vi presentate davanti a lei senza le armi del Cielo, senza la luce, essa non vi riconosce. Dice: «Tu non sei il mio domatore!» e si getta su di voi per divorarvi. Il domatore, quello vero, è Dio stesso; è Lui che ha creato ogni cosa, e dunque è Lui che sa come tenere a bada quel mostro.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
