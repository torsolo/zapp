<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-15</h1>-->
<h1>DIES-12-15</h1>

<h5>Oremus</h5>

<p>
Solo quando avremo taciuto noi, Dio potrà parlare. Comunicherà a noi solo sulle sabbie del deserto. Nel silenzio maturano le grandi cose della vita: la conversione, l'amore, il sacrificio. Quando il sole si eclissa pure per noi, e il Cielo non risponde al nostro grido, e la terra rimbomba cava sotto i passi, e la paura dell'abbandono rischia di farci disperare, rimanici accanto. In quel momento, rompi pure il silenzio: per dirci parole d'amore! E sentiremo i brividi della Pasqua. (Tonino Bello)
</p>

<p>
Ti attendo, Signore, nella quiete e nel silenzio, Con una grande nostalgia nel cuore, con un desiderio insopprimibile. (Dal Diario di Suor Faustina)
</p>

<p>
Prendimi come sono Signore, prendimi come sono con i miei difetti, con le mie mancanze; ma fammi diventare come tu desideri. (Giovanni Paolo II)
</p>

<p>
Per un bambino non ancora nato / O Madre, Maria tu che tutto conosci sulla gioia e la felicità e l’incertezza che ogni madre sente per il proprio figlio non ancora nato. Benedici i genitori e benedici questo bambino per quanto piccolo e minuto possa essere. Preparagli una vita piena di pace e di gioia, di amore e di felicità. Proteggi questa piccola vita con tutta la tua forza con tutta la tua attenzione. Carissima Madre, Maria vigila affinché questo piccolo cuore che pulsa nel ventre di sua madre nessuno lo colpisca prima di nascere e prima di aver compiuto la sua missione in questo mondo che il Padre nostro benevolmente ci ha donato. Amen. (Beata Teresa di Calcutta)
</p>

<p>
Signore, fa’ che io nutra un odio implacabile contro la menzogna e un amore sempre più grande per la verità. (Eustorgio Mattavelli)
</p>

<p>
Il digiuno che piace al Signore / Digiuna dal giudicare gli altri: scopri Cristo che vive in loro. / Digiuna dal dire parole che feriscono: riempiti di frasi che risanano. / Digiuna dallessere scontento: riempiti di gratitudine. / Digiuna dalle arrabbiature: riempiti di pazienza. / Digiuna dal pessimismo: riempiti di speranza cristiana. / Digiuna dalle preoccupazioni inutili: riempiti di fiducia in Dio. / Digiuna dal lamentarti: riempiti di stima per quella meraviglia che è la vita. / Digiuna dalle pressioni e insistenze: riempiti di una preghiera incessante. / Digiuna dall'amarezza: riempiti di perdono. / Digiuna dal dare importanza a te stesso: riempiti di compassione per gli altri. / Digiuna dall'ansia per le tue cose: compromettiti nella diffusione del Regno. / Digiuna dallo scoraggiamento: riempiti di entusiasmo nella fede. / Digiuna da tutto ciò che ti separa da Gesù: riempiti di tutto ciò che a Lui ti avvicina. / Spirito Santo, che hai condotto Gesù nel deserto, dove Egli ha digiunato per 40 giorni e 40 notti, per lintercessione di Maria SS., tua mistica Sposa, Madre di Gesù e Madre mia, aiutaci a digiunare così come tu vuoi. (Anonimo)
</p>

<h5>Quotes</h5>

<p>
<sup>♦</sup> Possiamo vivere nel mondo una vita meravigliosa se sappiamo lavorare e amare, lavorare per coloro che amiamo e amare ciò per cui lavoriamo. (Lev Tolstoj)<br>
<sup>♦</sup> Tra venti anni non sarete delusi dalle cose che avete fatto, ma da quelle che non avete fatto. Allora levate l’ancora, abbandonate i porti sicuri, catturate il vento nelle vostre vele. Esplorate. Sognate. Scoprite. (M. Twain)<br>
<sup>♦</sup> Un ospite lieto non grava su nessuno (Arabia)
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Poesia</h5>

<p>
George Gray / Molte volte ho studiato / la lapide che mi hanno scolpito: / una barca con vele ammainate, in un porto. / In realtà non è questa la mia destinazione / ma la mia vita. / Perché l’amore mi si offrì e io mi ritrassi dal suo inganno; / il dolore bussò alla mia porta, e io ebbi paura; / l’ambizione mi chiamò, ma io temetti gli imprevisti. / Malgrado tutto avevo fame di un significato nella vita. / E adesso so che bisogna alzare le vele / e prendere i venti del destino, / dovunque spingano la barca. / Dare un senso alla vita può condurre a follia, / ma una vita senza senso è la tortura / dell’inquietudine e del vano desiderio. / È una barca che anela al mare eppure lo teme. (Antologia di Spoon River trad. it. Antonio Porta)
</p>

<h5>Aivanhov</h5>

<p>
<b>15/12/2001</b> Avete un problema o una difficoltà che vi sembra oscurarvi l'intero orizzonte? Volete un metodo? Prendete quella difficoltà e paragonatela con tutte le ricchezze che possedete. Passate in rivista i vostri doni, le vostre qualità..., poi i vostri genitori, i vostri amici... e poi tutte le possibilità che il Cielo vi offre ogni giorno. Vedrete che quella difficoltà non potrà resistere; diminuirà e sparirà davanti alla grandezza e all'immensità di tutto ciò che possedete. Mettete tutti i vostri dispiaceri e le vostre tristezze di fronte ai vostri tesori, di fronte al vostro avvenire, comparateli e vedrete che non rimarrà la minima traccia di preoccupazione in voi. Fate la stessa cosa con tutte le entità malevoli del mondo invisibile che provano un piacere perverso nel turbare gli esseri umani ispirando loro dubbio, angoscia, scoraggiamento. Quando sentite che si avvicinano, dite loro: "Vieni qui, ti mostrerò una cosa", e li mettete di fronte a tutte le ricchezze che possedete come figlio, figlia di Dio, sia quelle di oggi, sia quelle che vi attendono nel futuro. È ovvio che all'inizio queste entità si ostineranno, ma capiranno molto presto che con voi perdono tempo, e vi lasceranno tranquilli. Abituatevi a fare simili esercizi, e vedrete che potete trasformare e migliorare molte cose. 
</p>

<p>
<b>15/12/2002</b> Non accettate mai l'inerzia. Qualunque sia il grado di evoluzione al quale siete giunti, sforzatevi di andare sempre più lontano nella consapevolezza e nell'esplorazione delle vostre facoltà, poiché il Cielo non smette di tendervi la mano, vi mostra il cammino, vi presenta dei nuovi aspetti da coltivare, delle nuove ricchezze a cui attingere. Quindi, non fermatevi mai, in quanto tutto ciò che avrete acquisito nella vostra anima e nel vostro spirito come conoscenze e virtù le porterete con voi un giorno nell'altro mondo e le avrete ancora con voi quando vi incarnerete nuovamente. Sì, dovete lavorare sul vostro essere interiore, dovete cercare di esplorarlo e approfondirlo, in quanto vi troverete gli elementi più preziosi per il vostro progredire e la vostra elevazione. 
</p>

<p>
<b>15/12/2003</b> Una cosa è conoscere le leggi del destino per capire che nulla di ciò che accade agli esseri umani, felicità o infelicità, dipende dal caso ed altra cosa è trovare il migliore atteggiamento per aiutarli. Alcuni dicono: "Ma perché aiutarli, se ricevono quello che hanno meritato?" Prima di tutto perché gli sforzi che si compiono per aiutare gli altri non sono mai inutili. Può accadere talvolta che, vedendo il vostro amore e la vostra buona volontà, i signori del destino si lascino piegare in vostro favore. Anche per voi quegli sforzi non sono inutili, perché vi permettono di progredire: infatti aiutando gli altri, i vostri pensieri, i vostri sentimenti e le vostre azioni generose agiscono in modo favorevole anche su di voi. Se aiutate gli altri, voi per primi starete meglio. 
</p>

<p>
<b>15/12/2004</b> Il cerchio con il punto centrale è una struttura che si ritrova ovunque nell'universo: è quella del sistema solare con il sole nel suo centro ed è anche, all'estremità opposta della scala di grandezza, quella della cellula che si compone di un nucleo, di una sostanza chiamata citoplasma e tutt'intorno di una pellicola, la membrana. Una struttura analoga si ritrova nell'uovo (il giallo, il bianco e il guscio), ma anche nella maggioranza dei frutti (il nocciolo o i semi, la polpa e la buccia). Ogni organismo vivente è fatto di un centro, poi di uno spazio in cui circola la vita ed infine di una «pelle» che serve da frontiera, da limite. Dal sistema solare all'atomo, ovunque si ritrova questa identica struttura: il cerchio con un punto centrale. Lo spazio che circonda il punto rappresenta la materia; senza spazio la materia non esisterebbe. Al contrario il punto, che rappresenta lo spirito, non ha bisogno di spazio. La sua potenza è tale che, pur essendo una entità impercettibile, agisce contemporaneamente ovunque.
</p>

<p>
<b>15/12/2005</b> Gli esseri umani amano i soldi, perché istintivamente sentono che rappresentano tutte le possibilità che dà loro la vita. Tuttavia, fanno confusione: prendono l’oro, simbolo della vita, l’oro che viene dal sole, per la vita stessa. Dato che la vita dà tutto, anche l’oro dà tutto (o diciamo i soldi, poiché è la parola più comunemente usata), ed ecco perché gli riconoscono un’importanza che non sono più capaci di dare alla vita stessa, poiché l’hanno perduta. Tremano all’idea di essere derubati dei loro soldi, e prendono certe incredibili precauzioni per metterli al riparo. Guardate le banche: sono diventate delle vere fortezze, niente è meglio sorvegliato e protetto delle casseforti. Ma perché gli uomini non tremano tanto all’idea di perdere la propria vita, la quintessenza di Sé stessi che Dio ha introdotto in loro e che ha fatto di loro i Suoi figli e le Sue figlie? E poiché essi sono Suoi figli e Sue figlie, anche tutte le ricchezze dell’universo gli appartengono. Non è preferibile lavorare per rinforzare, per intensificare la vita piuttosto che perderla alla ricerca di qualche briciola? 
</p>

<p>
<b>15/12/2006</b> Poiché siamo tutti eredi del nostro Padre Celeste – eredi del Suo splendore, della Sua potenza, della Sua luce – siamo tutti principi e principesse. Allora, perché la nostra vita sulla terra, a volte, è così difficile? Può accadere di incontrare delle anime molto belle, veri principi e vere principesse, che però sono come mendicanti, condannati a vivere in condizioni deplorevoli. Per quale ragione? C’è sempre una ragione. È possibile, naturalmente, che abbiano dei debiti da pagare, un karma da scontare, e in questo caso è la giustizia divina ad averli messi in quella condizione. Ma spesso esistono altre ragioni, poiché lo scopo dell’Intelligenza cosmica è sempre quello di spingerci a perfezionarci, e per realizzare questo è necessario passare attraverso delle prove. Sì, soltanto determinate prove ci istruiscono e ci rinforzano; e grazie ad esse, un giorno, saremo capaci di ricevere la nostra eredità divina.
</p>

<p>
<b>15/12/2007</b> La magia non è una pratica così oscura e complicata come la maggior parte della gente immagina. La magia bianca, così come la magia nera, è fondata sulla scienza delle vibrazioni e delle diverse qualità di vibrazioni. Il mago nero impregna gli oggetti e gli esseri di vibrazioni malefiche, nocive, provocando così incidenti e malattie. Al contrario, il mago bianco comunica agli oggetti e agli esseri delle vibrazioni armoniose che favoriscono il meglio per tutti. Che ne sia cosciente o meno, colui che si abitua a introdurre dappertutto unicamente influssi benefici diventa un vero mago bianco; e colui che emette volontariamente o per ignoranza delle vibrazioni che seminano il disordine, che creano delle dissonanze e delle liti, che separano gli esseri e li disgregano, è un mago nero. Sapendolo, sta ora a ciascuno decidere.
</p>

<p>
<b>15/12/2008</b> Qualunque sia la loro religione, tutti quelli che si attaccano a credenze e a riti che si allontanano da quelle realtà essenziali che sono la luce, il calore e la vita, vanno incontro a grandi disgrazie. Che si rivolgano al sole per imparare la sua lezione! Il sole dice: «Guardatemi: io non ho mai smesso di distribuirvi le mie ricchezze. Allora, fate come me!» Ma gli esseri umani preferiranno massacrarsi fino all’ultimo, per imporre la propria concezione di un Dio che nessuno di loro ha mai visto. In effetti, nessuno ha mai visto Dio, ma il sole ce ne dà l’immagine migliore. È il sole ad esprimere al meglio la perfezione divina. Distribuisce a tutti la luce, il calore e la vita, senza preoccuparsi di sapere chi è ortodosso, cattolico, protestante, ebreo, musulmano, buddhista… Per il sole, tutti sono figli di Dio. Prima o poi, gli esseri umani non potranno più ignorare questa realtà, e troveranno la vera ed unica religione. Allora, anche i cristiani comprenderanno che il Cristo altri non è che lo spirito del Sole, e sentiranno che attraverso il sole, è il Signore stesso che Si manifesta, colmo d’amore.
</p>

<p>
<b>15/12/2009</b> Senza saperlo, ogni giorno voi ripetete i due grandi processi cosmici della discesa nella materia e della risalita verso lo spirito, dell’incarnazione e della disincarnazione, della nascita e della morte. Vestendovi al mattino, cominciate con l’infilarvi i vestiti più leggeri: maglietta, camicia… e continuate con vestiti sempre più pesanti, sino ad arrivare al cappotto se dovete uscire al freddo. Così pure, per incarnarvi sulla Terra, siete entrati in corpi sempre più densi: il corpo mentale, astrale, eterico, sino al corpo fisico.* Quando la sera vi spogliate per coricarvi, avviene il processo inverso: vi togliete ad uno ad uno tutti quegli involucri. Allo stesso modo, un giorno vi libererete dei vostri vari corpi per ritornare nell’altro mondo. Tutto ciò che richiama il vestito o l’involucro, simbolizza l’incarnazione nella materia. Ci si veste per scendere, e ci si spoglia per salire e raggiungere nuovamente la regione dello spirito. Togliersi i vestiti significa attraversare il mondo opaco delle apparenze per scoprire la realtà dello spirito. 
</p>

<p>
<b>15/12/2010</b> Ciò che viene chiamato "involuzione" è il processo attraverso il quale l'essere umano è sceso dalle regioni celesti. Via via che egli procedeva in questa discesa nella materia e si allontanava dal fuoco primordiale, si caricava di corpi sempre più densi, sino al corpo fisico. Esattamente come in inverno quando, dovendo affrontare il freddo, siamo costretti a infilarci una quantità di indumenti, a partire dalla maglia fino ad arrivare al cappotto. Per riprendere ora il cammino verso le altezze, l'essere umano deve svestirsi, simbolicamente parlando, ossia deve sbarazzarsi di tutto ciò che lo appesantisce. Invece di continuare a sprofondare in preoccupazioni di ogni genere e in attività eteroclite e inutili, deve imparare a rinunciare, a liberarsi. È l'accumulo che favorisce la discesa. Ogni pensiero, ogni sentimento o desiderio che non sia di natura spirituale va ad incollarsi a lui come la brina sui rami degli alberi in inverno. Occorre che il sole della primavera ricominci a brillare in noi perché la brina si sciolga, perché noi ritroviamo il nostro vero essere... e possiamo sentirci attraversare dal soffio divino.
</p>

<p>
<b>15/12/2011</b> Si può paragonare il mondo spirituale a un immenso negozio dove ricevete ciò che chiedete, a condizione che abbiate un certo tipo di moneta da dare in cambio. E la moneta più sicura che possiate presentare agli spiriti celesti è il lavoro impersonale, il sacrificio. Il sacrificio è come l’oro, che conserva sempre il suo valore perché il sole lo protegge, esattamente come una banca nazionale protegge la moneta di un paese. Ogni sacrificio che fate per la difesa e la manifestazione di ciò che è buono e bello, affinché tutti gli esseri sulla terra possano beneficiarne, riempie il vostro cuore e la vostra anima di quell’oro che ha corso legale nei grandi negozi cosmici. È come se il sole vi marchiasse con il suo sigillo. E dal giorno in cui portate l’impronta di quel sigillo, venite riconosciuti dalle entità della luce. Esse dicono: «Quell'essere è dei nostri, porta il sigillo del Sole: è nostro fratello. Diamogli ciò che chiede!»
</p>

<p>
<b>15/12/2012</b> Gli esercizi spirituali di per sé non sono niente. Diventano veramente efficaci e benefici solo se eseguiti alla luce di un Insegnamento che dia delle cognizioni sul mondo invisibile, sui vari esseri che lo abitano, sulle leggi che lo reggono e sulle forze che vi circolano. E più importante ancora è imparare come è costruito l’essere umano, quali sono in lui gli organi e i centri spirituali grazie ai quali egli può entrare in relazione con le regioni luminose dello spazio. Ma anche questo non basta. Una volta che si possiede questo sapere, occorre decidersi a cambiare il proprio modo di vivere, a sacrificare quelle attività che sono in contraddizione con gli obiettivi della Scienza iniziatica. Ecco l’essenziale. Prendetelo in considerazione! Dal momento che non vi limiterete più a una comprensione intellettuale della spiritualità, possederete la vera comprensione, quella comprensione che permea l'intero corpo, fino a raggiungere la più piccola cellula; ogni esercizio assumerà allora per voi un vero significato e vi rafforzerà.
</p>

<p>
<b>15/12/2013</b> Si può arrivare a pensare che, nonostante tutto, perfino le più belle opere d'arte hanno qualche imperfezione; anche i più grandi artisti raramente sono soddisfatti delle proprie opere. Esistono tuttavia certi monumenti che, per le loro proporzioni, la purezza delle linee e i materiali che sono serviti alla loro costruzione, diventano una specie di nutrimento per la nostra anima. Contemplandoli, sentiamo in noi qualcosa che incomincia a far sua la bellezza e l'armonia di quelle opere, fino al punto di identificarsi in esse, ed è allora che ha inizio tutto un lavoro interiore. Quanti monumenti possono trasmetterci il gusto per questo lavoro e accompagnarlo! Alcuni di essi sono stati anzi specialmente concepiti a questo scopo da Iniziati che li caricavano di radiazioni e di energia. Tutti coloro che contemplano questi capolavori dell'arte ne percepiscono la bellezza come un alimento per la propria vita spirituale.
</p>

<p>
<b>15/12/2014</b> Perché lasciare la poesia a coloro che la scrivono? Essere poeti significa per prima cosa creare la poesia nella propria vita sforzandosi di introdurre in essa la purezza, la luce, l'amore, la gioia. È questa la poesia che si ha bisogno di sentire e respirare nelle creature, qualcosa che armonizza, che vivifica... La vera poesia è inseparabile dalla vita. Allora, cercate di diventare ogni giorno più vivi. È così piacevole incontrare delle creature nelle quali si sente che tutto è animato, caloroso, luminoso! Si ama un albero perché dà frutti, si ama una sorgente perché l'acqua zampilla cantando, si amano i fiori per i loro colori e i loro profumi... Allo stesso modo si amano le creature che si aprono per donare qualcosa di chiaro, luminoso, profumato, melodioso. Imparate a coltivare in voi questo stato di zampillio, di irradiamento. Abituatevi a strappare dal vostro cuore alcune particelle vive per inviarle agli altri... e saprete cosa significa vivere nella poesia.
</p>

<p>
<b>15/12/2015</b> Una medicina che si limiti a intervenire là dove il male si è dichiarato non è basata sui migliori principi, perché forse anche il resto dell’organismo soffre di qualche disturbo o insufficienza, e le cure date a una sola parte del corpo non lo guariranno. Per assolvere perfettamente il proprio ruolo, la medicina deve considerare l’essere nella sua interezza, deve purificarlo e metterlo in armonia con l’universo affinché ogni organo e ogni parte del corpo possa beneficiare di quel miglioramento. La comparsa di disturbi in un punto preciso dell’organismo dovrebbe essere l’occasione per occuparsi dell’insieme, in modo da sistemare ogni cosa. Se terrete conto di questa raccomandazione, scompariranno non solo i vostri disturbi attuali, ma anche altre anomalie ancora dissimulate da qualche parte, che attendono il momento per manifestarsi. Va benissimo che il cardiologo si occupi del cuore e il pneumologo dei polmoni, che il chirurgo asporti tumori e così via; ma anche quando non sono più veramente malati, gli esseri umani non sono nemmeno in buona salute, poiché si rimette a posto il loro corpo un pezzo alla volta. La medicina del futuro imparerà a lavorare in modo diverso: una piccola anomalia sarà l’occasione per migliorare lo stato dell’intero organismo. 
</p>

<p>
<b>15/12/2016</b> La cosa più più scoraggiante riguardo agli esseri umani è che essi accettano di condurre una vita limitata. Il fatto di sentirsi deboli, malati e infelici, per loro è normale. Certo, nessuno può sfuggire totalmente a certe limitazioni imposte dalla natura, ma è possibile farle indietreggiare; non si è obbligati a rimanerne sempre prigionieri o vittime. Ciascuno è in grado non solo di prolungare i propri stati positivi, ma anche di ritardare il sopraggiungere di stati negativi... a condizione, ovviamente, di crederlo possibile!Purtroppo, quando si osservano gli esseri umani li si vede comportarsi come se fossero ipnotizzati, come se qualcuno avesse tracciato una linea davanti a loro, dicendo: «Ecco, non potrete andare oltre!». Ed essi ci credono, credono che quella limitazione debba essere la loro situazione normale. Il fatto è che essi non si conoscono; non hanno coscienza di tutte le risorse e di tutti i poteri che il Creatore ha posto in loro, e rimangono lì a dibattersi. D'ora in avanti si sforzino di respingere i propri limiti, e constateranno che possono molto più di quanto non credano. 
</p>

<p>
<b>15/12/2017</b> Sono forse tanti gli adulti che si preoccupano veramente di aiutare i giovani a veder chiaro, a equilibrarsi e a rafforzarsi? No, la maggior parte di loro è a caccia di ciò che può sedurre i bambini e gli adolescenti i cui istinti e desideri si stanno risvegliando, e si affrettano a offrirlo alle loro bramosie. Si inizia con i giocattoli e più tardi si continua con ogni tipo di attività e oggetti assolutamente inutili o perfino nocivi. Ai giovani non verrebbero mai in mente se non li vedessero messi in mostra ovunque nelle vetrine dei negozi e decantati dalla pubblicità. Quanti adulti sono colpevoli di indurre i giovani in errore! Prima suscitano in loro bisogni materiali che i giovani non hanno la possibilità di soddisfare, il che conduce a frustrazioni, e dunque al desiderio di ottenere disonestamente ciò che non possono ottenere onestamente. In seguito, facendo loro credere che hanno assolutamente bisogno di quegli oggetti o di quelle attività per sentirsi bene e soddisfatti, li allontanano dalla vera ricerca della felicità e del senso della vita. Perciò non si stupiscano se un giorno dovranno soffrire a causa dei comportamenti criminali che hanno creato e alimentato nei giovani.
</p>

<p>
<b>15/12/2018</b> Si può arrivare a pensare che, nonostante tutto, perfino le più belle opere d'arte hanno qualche imperfezione; anche i più grandi artisti raramente sono soddisfatti delle proprie opere. Esistono tuttavia certi monumenti che, per le loro proporzioni, la purezza delle linee e i materiali che sono serviti alla loro costruzione, diventano una specie di nutrimento per la nostra anima. Contemplandoli, sentiamo in noi qualcosa che incomincia a far sua la bellezza e l'armonia di quelle opere, fino al punto di identificarsi in esse, ed è allora che ha inizio tutto un lavoro interiore. Quanti monumenti possono trasmetterci il gusto per questo lavoro e accompagnarlo! Alcuni di essi sono stati anzi specialmente concepiti a questo scopo da Iniziati che li caricavano di radiazioni e di energia. Tutti coloro che contemplano questi capolavori dell'arte ne percepiscono la bellezza come un alimento per la propria vita spirituale.
</p>

<p>
<b>15/12/2019</b> Dato che una chiesa o un tempio sono luoghi consacrati, nei quali moltitudini di persone sono già venute a raccogliersi, in essi troverete buone condizioni per pregare. L’essenziale, però, siete voi. Introducete in voi l’ordine, la purezza e la luce e, ovunque sarete, la vostra preghiera s’innalzerà fino al trono di Dio. E così come non è necessario entrare in un luogo di culto per adorare Dio, alla stessa stregua non esiste necessariamente un preciso momento per farlo. Ogni religione ha scelto un giorno particolare riservato al culto, ma in realtà non esiste alcuna differenza fra i giorni. Agli occhi di Dio, tutti i giorni sono ugualmente sacri e benedetti. Trascorrere sei giorni in preoccupazioni e attività prosaiche, e il settimo giorno ricordarsi finalmente che Dio esiste e volgere lo sguardo verso di Lui, non ha alcun senso. In quale stato arriverete davanti a Lui se avete vissuto gli altri sei giorni nella negligenza e nell’incoscienza? Ciò che vivete il settimo giorno dipende dal modo in cui avete già vissuto gli altri sei. Dunque, per celebrare e adorare Dio, dobbiamo sentirci nel Suo tempio tutti i giorni e in tutti i luoghi. 
</p>

<p>
<b>15/12/2020</b> In genere la vecchiaia viene considerata una prova, ed è vero: per la maggior parte delle persone è una prova, poiché esse non hanno vissuto in armonia con le leggi divine. Ma in realtà, la vecchiaia può essere il periodo migliore della vita. Per quelli che da giovani e in età matura hanno nutrito un alto ideale, molte cose migliorano durante la vecchiaia: la comprensione, la lucidità... Come lo si spiega? Si direbbe che il cervello non segua la stessa evoluzione del corpo fisico. Le gambe, gli occhi e le orecchie cominciano a tradirvi, ma la vita dell'anima e dello spirito diventa sempre più abbondante e ricca. È come se finalmente si gustassero i frutti dei propri sforzi. Dunque, preparatevi, pensate a vivere correttamente finché siete giovani, in modo che più tardi possiate godere di un'abbondanza di frutti. 
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
