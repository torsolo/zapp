<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-28</h1>-->
<h1>DIES-12-28</h1>

<h5>Oremus</h5>

<p>
<ul>
<li>È buio dentro di me,</li>
</ul>
ma presso di te c'è luce.<br>
Sono solo,<br>
ma tu non mi abbandoni.<br>
Sono impaurito,<br>
ma presso di te c'è aiuto.<br>
Sono inquieto,<br>
ma presso di te c'è pace.<br>
In me c'è amarezza,<br>
ma presso di te c'è pazienza.<br>
Io non comprendo le tue vie,<br>
ma tu conosci la mia via.<br>
(Dietrich Bonhoeffer)
</p>

<p>
<ul>
<li>Mai più la guerra! / </li>
</ul>
Dio dei nostri padri,<br>
grande e misericordioso,<br>
Signore della pace e della vita,<br>
Padre di tutti.<br>
Tu hai progetti di pace e non di afflizione,<br>
condanni le guerre<br>
e abbatti l’orgoglio dei violenti.<br>
Tu hai inviato il tuo Figlio Gesù<br>
ad annunziare la pace ai vicini e ai lontani,<br>
a riunire gli uomini di ogni razza<br>
e di ogni stirpe<br>
in una sola famiglia.<br>
Ascolta il grido unanime dei tuoi figli,<br>
supplica accorata di tutta l’umanità:<br>
mai più la guerra, avventura senza ritorno,<br>
mai più la guerra, spirale di lutti e di violenza,<br>
minaccia per le tue creature,<br>
in cielo, in terra e in mare.<br>
In comunione con Maria, la Madre di Gesù,<br>
ancora ti supplichiamo:<br>
parla ai cuori dei responsabili<br>
delle sorti dei popoli,<br>
ferma la logica della ritorsione<br>
e della vendetta,<br>
suggerisci con il tuo spirito soluzioni nuove,<br>
gesti generosi e onorevoli,<br>
spazi di dialogo e di paziente attesa<br>
più fecondi delle affrettate scadenze<br>
della guerra.<br>
Concedi al nostro tempo giorni di pace.<br>
Mai più la guerra!<br>
Giovanni Paolo II
</p>

<p>
<ul>
<li>Preghiamo / Io non chiamo in causa la tua responsabilità, / più tardi sarai tu a dichiarare responsabili noi. / E quasi a ogni battito del mio cuore, cresce la mia certezza: / tu non puoi aiutarci, ma tocca a noi aiutare te, / difendere fino all'ultimo la tua casa in noi. / (Etty Hillesum)</li>
</ul>
</p>

<p>
<ul>
<li>Che la fede, / sia l'Amore che crede. / Che la speranza, / sia l'Amore che attende. / Che l'adorazione, / sia l'Amore che si prostra. / Che la preghiera, / sia l'Amore che s'incontra. / Che la mortificazione, / sia l'Amore che s'immola. / Che soltanto il tuo Amore, o Dio, / diriga i miei pensieri, / le mie parole e le mie opere. / (Elena Guerra)</li>
</ul>
</p>

<h5>Quotes</h5>

<p>
<a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> <br>
<ul>
<li>Se si costruisse la casa della felicità, la stanza più grande sarebbe la sala d’attesa. (Jules Renard)</li>
<li>Non si avverte la propria catena quando si segue spontaneamente colui che trascina: ma quando si comincia a resistere e a camminare allontanandosi, si soffre molto. (A. Gide)</li>
<li>Quando un uomo è affezionato ai propri genitori, tutti si fideranno di lui (Cina)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Poesia</h5>

<p>
<ul>
<li>Non temere l’amore</li>
</ul>
L’amore non desidera<br>
che consumarsi<br>
Non temere di bruciare tutto.<br>
Il calore che avrai dato agli altri<br>
rimarrà per sempre.<br>
Siate gentili gli uni verso gli altri,<br>
di cuore tenero,<br>
perdonandovi a vicenda.<br>
Il sorriso è<br>
l’inizio di un atto d’amore,<br>
è una parola d’amore.<br>
Saper sorridere è distribuire un po’ di gioia.<br>
Il paradiso di Dio<br>
è nel cuore dell’uomo.<br>
(J. Follet)
</p>

<p>
<ul>
<li>UN RITORNO / Sul lago le vele facevano un bianco e compatto poema / ma pari più non gli era il mio respiro / e non era più un lago ma un attonito / specchio di me una lacuna del cuore. / (Vittorio Sereni)</li>
</ul>
</p>

<h5>Aivanhov</h5>

<p>
<b>28/12/2001</b> In questa incarnazione non potete apportare grandi cambiamenti a quello che siete. La vostra materia psichica attuale è resistente, e finché non sarà logora, non potrà essere sostituita. Avete però grandi possibilità di migliorare per l'incarnazione successiva, a condizione che lo desideriate e che lavoriate in questo senso. Perché alcune persone vivono un'esistenza tanto misera? Perché, nell'incarnazione precedente, non sapevano quello che dovevano domandare, né su che cosa dovevano lavorare per ritrovarsi oggi più ricchi in doni e virtù. Non lo sapevano, e se ora continuano ad ignorarlo, la prossima incarnazione sarà altrettanto negativa, o perfino peggiore. Ma voi che siete istruiti su queste leggi, cercate fin da oggi di immaginare, di desiderare le cose migliori e di vivere in armonia con tali aspirazioni, perché tutto quello che avete iniziato a creare in tal modo col vostro spirito e la vostra anima si cristallizzerà a poco a poco, e quando ritornerete, il vostro lavoro interiore sarà facilitato. 
</p>

<p>
<b>28/12/2002</b> Ogni uomo possiede un viso interiore che è diverso dal viso fisico. Tale viso interiore è quello dell'anima. Non ha tratti definiti e immutabili grazie ai quali potrà essere riconosciuto. Si modifica continuamente, poiché dipende strettamente dalla vita psichica dell'uomo, dai suoi sentimenti, dai suoi pensieri e secondo i momenti appare luminoso o tenebroso, armonioso o contratto, espressivo o stereotipato. Attraverso la preghiera, la meditazione, la contemplazione, attraverso gli stati di coscienza superiori, dobbiamo modellare, scolpire, dipingere, illuminare il viso interiore, affinché la sua bellezza impregni un giorno anche il nostro viso fisico. 
</p>

<p>
<b>28/12/2003</b> Le pietre preziose esercitano una grande attrattiva sulla maggioranza degli esseri umani ed in questo non c'è nulla di male, a condizione però di sapere come considerarle, altrimenti il desiderio di possederle può provocare i peggiori crimini. Voi mi direte: "Ma come dobbiamo considerarle?" Come un legame con il mondo spirituale. Se imparate a concentrarvi su di esse, sulla loro purezza, sui loro colori, sul loro potere di lasciar passare la luce, a poco a poco le loro proprietà e le loro virtù penetreranno in voi e tutto il vostro essere sarà illuminato da mille fuochi. Zaffiri, diamanti, rubini, smeraldi, topazi saranno dentro di voi e vi apparterranno molto più di quanto non avverrebbe se li possedeste materialmente. Amate le pietre preziose, non per utilizzarle come ornamento, ma per essere illuminati e nutriti dalla loro quintessenza. 
</p>

<p>
<b>28/12/2004</b> Quando si incontrano degli artisti, pittori, poeti, musicisti, di cui si apprezzano le opere, spesso ci si stupisce nello scoprire che la loro persona e il loro comportamento siano totalmente sprovvisti di ciò che fa belle le loro creazioni: non emanano né luce né poesia né armonia… Perché? Perché la maggior parte degli artisti si accontentano di creare opere esterne a loro in una materia esterna a loro, sulla quale concentrano i loro sforzi. Ebbene è insufficiente; l'arte non deve essere confinata soltanto da qualche parte nelle opere, ma deve essere presente anche nella vita. Il vero artista è solo colui che è capace di prendere sé stesso come materia della sua creazione. Tutti i metodi della vita spirituale sono pronti e a nostra disposizione per aiutarci ed ispirarci in questo compito. Sì, dobbiamo prima creare in noi la poesia e la musica, forme e movimenti armoniosi, colori cangianti, affinché tutti gli esseri che ci circondano, nei mondi visibili e invisibili, possano beneficiarne.
</p>

<p>
<b>28/12/2005</b> Piuttosto che lasciarsi indebolire e abbattere, gli uomini devono imparare a mettere tutti i propri difetti e le proprie debolezze al lavoro per renderli utili. Alcuni diranno: «Ma i difetti devono essere combattuti, annientati!» Provate, e vedrete se è facile; sarete voi ad essere annientati, massacrati. Per trionfare sui propri difetti, bisogna trovare un altro metodo piuttosto che la lotta e la rissa. Che si tratti della gola, della sensualità, della cupidigia o della vanità, dovete imparare a metterli in moto affinché vi stimolino per avanzare nella direzione spirituale che avete scelto di prendere. Tutte le tendenze inferiori, che considerate come debolezze, sono in realtà forze. Fate bene attenzione a tutte le energie che esse rappresentano. Se siete soli a lavorare, non andrete lontano. Se scaccerete tutti i vostri nemici, se sopprimerete tutto ciò che vi resiste, chi lavorerà per voi, chi vi servirà? 
</p>

<p>
<b>28/12/2006</b> Saper interpretare il linguaggio dei fiori, degli alberi, degli uccelli, ecc… è un dono che poche persone possiedono. Ma ciascuno di voi può parlare loro, e può parlare anche alle rocce, ai laghi, ai fiumi, alle montagne... Ciò che voi create nel mondo sottile, non solo con le vostre parole ma anche con i vostri pensieri, i vostri sentimenti, i vostri desideri e i vostri gesti è un linguaggio, ed è altresì l’unico linguaggio reale. È questo linguaggio che s’inscrive, che s’incide negli archivi dell’Universo, e un giorno, evidentemente, produrrà dei risultati. Dovete sempre “parlare”, dovete sempre creare, preoccupandovi solo che sia per il bene. A quel punto, tutta la natura è costretta a svolgere il suo lavoro di realizzazione, di concretizzazione. La natura, infatti, si sottomette al Verbo divino. 
</p>

<p>
<b>28/12/2007</b> La meditazione è un’attività che ci colloca al confine tra due mondi: uno che è al di sopra di noi, e l’altro che è sotto di noi; e da questa regione intermedia che occupiamo, noi mettiamo in moto, tramite il pensiero, degli elementi, delle forze e delle entità. Colui che medita non è quindi un essere passivo, bensì un essere che agisce: tramite il suo pensiero può costruire o distruggere, può organizzare le cose oppure sconvolgerle; e se non è illuminato, se non è intelligente, evidentemente più che sistemarle le sconvolge. Che lo sappia o meno, fisicamente, chimicamente, egli sta spostando delle forze e degli elementi per il bene o per il male, per la costruzione o per la distruzione. Allora, attenzione allo stato in cui vi trovate allorché decidete di meditare: sforzatevi sempre di dare uno scopo luminoso al lavoro che eseguite tramite il pensiero.
</p>

<p>
<b>28/12/2008</b> Pur sapendo molto bene che cosa esso sia, gli esseri umani non finiranno mai di interessarsi all’amore. Perché? Perché in questo caso non è l’aspetto intellettuale che conta: anche se dell’amore conoscono tutto, a loro non può bastare quella conoscenza. La sola cosa che importa è il sentimento, ed è per questo che il bisogno di provare amore è infinito. Potete sapere tutto sull’amore senza mai stancarvi di provarlo. È possibile che tutti gli altri argomenti finiscano un giorno per annoiarvi: l’amore è il solo che faccia eccezione. Prendete un qualsiasi altro tema nella vita: non appena lo conoscete bene, è finita, non continuerete ad occuparvene in eterno. Lo avete studiato, dopo di che lo accantonate. Ma per quanto riguarda l’amore, continuerete eternamente ad interessarvene, perché esso non è cosa che riguarda dell’intelletto: che conosciate l’amore oppure no, avete bisogno di amare e di essere amati. Ecco ciò che rende eterno l’amore. 
</p>

<p>
<b>28/12/2009</b> Se volete che la gioia non vi abbandoni mai, cercate di vivere nell’anima e nello spirito: essi soltanto hanno il potere di proiettarvi nello spazio infinito e nell’eternità. A quel punto, anche se una disgrazia vi colpisse, anche se soffriste, provereste ancora gioia. La sofferenza e la gioia… Direte che è impossibile vivere al contempo due stati così contradditori. Sì, invece, è possibile. Perché? Perché l’essere umano è fatto di due nature: la natura inferiore, che risente sempre con dolore la minima contrarietà, il minimo ostacolo, la minima perdita, e la natura superiore che vive in un’eterna luce e in un’eterna felicità. Se saprete osservare ciò che vi accade dal punto di vista della natura superiore, scoprirete che la tristezza e la pena possono essere considerate come una sorta di fango, un limo fertile di cui gli alberi e i fiori del vostro giardino interiore hanno bisogno per crescere.
</p>

<p>
<b>28/12/2010</b> Periodicamente, è bene fare una pausa e rivedere la propria vita. Perché? Perché troppo spesso, giorno dopo giorno, l'esistenza che si conduce tende ad appesantirsi, ad offuscarsi, a causa di tutte le varie preoccupazioni e attività che si aggiungono le une alle altre, senza portare nulla dal punto di vista spirituale. Influenzati dall'ambiente circostante, ci si dimentica che si dovrà rimanere sulla terra per pochissimo tempo, e che si dovranno lasciare qui tutte le proprie acquisizioni materiali, i titoli, la posizione sociale. Direte che lo sanno tutti. Sì, tutti lo sanno, ma i più lo dimenticano; e anche il discepolo di una Scuola iniziatica, spesso, è influenzato: diventa meno vigile, si lascia obnubilare dallo spettacolo delle ricchezze e dei successi che vede attorno a sé. Per questo motivo, è indispensabile che di tanto in tanto egli faccia una pausa per guadarsi indietro, analizzare la direzione che sta prendendo e le attività nelle quali si sta impegnando, e fare ogni volta una cernita per conservare unicamente l'essenziale.
</p>

<p>
<b>28/12/2011</b> La saggezza, l’amore e la bellezza di Dio non hanno limiti. Più ci eleviamo sulla scala dell’evoluzione, più diventiamo capaci di captare le realtà sottili. Eppure, anche se ci avviciniamo ogni giorno a Dio, non riusciremo mai a sondare completamente il Suo mistero. Dell’Essere supremo, ci è dato di scorgere, se così si può dire… soltanto i piedi! Possiamo però conoscere i Suoi Nomi; si tratta di una scienza descritta in dettaglio dalla Kabbala, e questa scienza ci chiarisce già molto. Nessuna creatura, qualunque essa sia, può conoscere Dio nel Suo infinito, nella Sua eternità, ed è bene che sia così. Noi continueremo a cercarlo, a studiarlo e ci rallegreremo di questo. Ci sarà sempre qualcosa da scoprire, perché le forme sono infinite e perché nell’Universo si verificano sempre nuove combinazioni di elementi. Sarebbe terribile non avere più nulla da imparare, da comprendere: non resterebbe che morire. Ora, Dio è la vita eterna.
</p>

<p>
<b>28/12/2012</b> Il senso della vita si trova nella ricerca di ciò che è eternamente irrealizzabile: la perfezione divina. Sì, perché solo ciò che è impossibile è reale, e ciò che è più lontano da noi è in realtà quanto vi sia di più vicino a noi. Ecco in apparenza un’assurdità. Ebbene, no, poiché le cose non sono come le vediamo. Chi tende verso l’irrealizzabile, verso la perfezione di Dio, è nel vero. E avendo egli posto Dio al centro della propria esistenza, ecco che alle sue attività e a ciascuna delle sue manifestazioni partecipa il Creatore. Dio è presente nei suoi pensieri e nei suoi sentimenti. Egli credeva impossibile incontrare Dio, unirsi a Lui, ma in realtà quell'incontro, quell'unione, avviene ogni giorno, anche a sua insaputa! Ogni giorno, la sua fede, la sua speranza e il suo amore crescono, ogni giorno la luce e la pace aumentano in lui.
</p>

<p>
<b>28/12/2013</b> Chi ha veramente compreso cosa sia la vita spirituale, non è mai stanco di ascoltare le stesse verità, perché le sente ogni volta in modo diverso. Le verità della scienza spirituale non vengono mai comprese una volta per tutte: è necessario tornare su di esse ancora e ancora, per scoprirne sempre nuovi aspetti. Direte che siete curiosi di altre cose. Certo, ma se la curiosità è quel bisogno di passare in maniera leggera e superficiale da un argomento all'altro, non ci permette di progredire interiormente. Chi tra voi si è mai stancato di sentirsi dire dal suo innamorato o dalla sua innamorata: «Ti amo»? E anche sentendole tutti i giorni e più volte al giorno, quelle parole risuonano come se fosse la prima volta, e sempre con sfumature diverse. Allora, perché non ascoltare le verità spirituali, che sono ciò che di più prezioso esista, come le parole di un essere che vi dice: «Vi amo»?...
</p>

<p>
<b>28/12/2014</b> Dare come il sole, amare come il sole... Ecco un ideale che dobbiamo sforzarci di realizzare un giorno. Ogni volta che la condotta degli esseri umani ci suscita impazienza, irritazione o scoraggiamento, abbiamo una soluzione per superarli: volgere il nostro sguardo verso il sole che da lassù continua instancabile e imperturbabile a brillare. Direte: «Ma per il sole è facile rimanere imperturbabile: è così lontano, niente può raggiungerlo». Sì, ma noi pure abbiamo qualcosa in noi stessi che rimane sempre fuori portata, ossia il nostro Sé superiore, poiché il nostro Sé superiore è nel sole. È guardando verso il sole che un giorno riusciremo a raggiungere il nostro Sé superiore e a vivere come lui in una pace che nulla può turbare. Il nostro Sé superiore abita nel sole, dove partecipa al lavoro divino. Quando sapremo armonizzare le vibrazioni del nostro sé terreno con quelle del nostro Sé celeste, scopriremo che il Creatore ha deposto in noi dei tesori di generosità e amore.
</p>

<p>
<b>28/12/2015</b> L’Anima universale alimenta la vita in tutte le creature, le nutre, le disseta: senza sosta esse ricevono qualcosa di quell'abbondanza. Allora perché non ispirarci a questa generosità sforzandoci di condividere con gli altri tutto ciò che possediamo: la bellezza, l’intelligenza, la ricchezza, un dono artistico, il sapere?... Non dimenticate mai che esiste un legame tra il mondo che è in basso e il mondo che è in alto: quando fate qualcosa quaggiù, sulla terra, provocate qualcosa di identico in alto, nel Cielo. In un modo o nell’altro, ciò che date un giorno vi sarà reso, mentre invece ciò che tenete per voi sarà in parte perduto; non ne beneficerete tanto quanto accadrebbe donandolo. Voi provate gioia, provate amore... Affidateli al Signore, alla Madre divina, affinché li utilizzino per il bene di altre creature. È così che quella gioia e quell'amore vi saranno preservati. 
</p>

<p>
<b>28/12/2016</b> Una corretta visione delle cose può essere ottenuta solo grazie alla purezza. Ecco perché il nostro Insegnamento pone l'accento sulla vita pura, sia sul piano fisico sia sul piano psichico. Tutto il destino dell'uomo dipende dalla chiarezza del suo “occhio interiore”, e tale chiarezza dipende dal suo modo di vivere. Non appena egli commette un errore, non appena trasgredisce le leggi divine, la sua visione spirituale si oscura: egli non viene più avvertito né guidato, e si smarrisce lungo strade senza uscita. Sta dunque a ciascuno prendere coscienza della relazione che esiste tra la sua condotta quotidiana e la chiarezza della sua visione. Colui che decide di vivere una vita retta, onesta e nobile si purifica, e i suoi centri sottili cominciano a funzionare. È così che, ben illuminato e ben orientato, egli ritrova le sorgenti, le praterie, i laghi, i pascoli e le montagne della sua vera patria. 
</p>

<p>
<b>28/12/2017</b> Il Creatore ha lasciato libera la Sua creatura, e se essa vuole trovare la pace, la gioia e la luce, sta a lei capire quale direzione seguire, e procedere in quella direzione. Direte: «Ma perché? Non sarebbe meglio che Dio s’imponesse agli umani e dettasse loro la buona condotta?». No, sta a loro compiere degli sforzi per comprendere dove si trova il loro interesse, e rendersi conto perché è meglio prendere una certa direzione piuttosto che un'altra, fare la tale scelta piuttosto che un'altra. È necessario che ne siano veramente convinti, altrimenti assomiglierebbero a quei buoi sui quali il contadino usa il pungolo per costringerli a scavare solchi perfettamente diritti. Cosa guadagneremmo nell'essere spinti, nostro malgrado, sulla via del bene? Non molto, e tutto sarebbe sempre da ricominciare, poiché non avremmo agito coscientemente, con cognizione di causa. Ecco perché il Creatore e gli spiriti celesti lasciano libero l’essere umano: sta a quest'ultimo comprendere e sentire qual è per lui la via migliore.
</p>

<p>
<b>28/12/2018</b> Chi ha veramente compreso cosa sia la vita spirituale, non è mai stanco di ascoltare le stesse verità, perché le sente ogni volta in modo diverso. Le verità della scienza spirituale non vengono mai comprese una volta per tutte: è necessario tornare su di esse ancora e ancora, per scoprirne sempre nuovi aspetti. Direte che siete curiosi di altre cose. Certo, ma se la curiosità è quel bisogno di passare in maniera leggera e superficiale da un argomento all'altro, non ci permette di progredire interiormente. Chi tra voi si è mai stancato di sentirsi dire dal suo innamorato o dalla sua innamorata: «Ti amo»? E anche sentendole tutti i giorni e più volte al giorno, quelle parole risuonano come se fosse la prima volta, e sempre con sfumature diverse. Allora, perché non ascoltare le verità spirituali, che sono ciò che di più prezioso esista, come le parole di un essere che vi dice: «Vi amo»?...
</p>

<p>
<b>28/12/2019</b> Quando Dio ha creato l’uomo, ha deposto in lui i germi di tutte le qualità e le virtù, come pure di tutti i doni. Essi sono lì, ancora assopiti, e per svilupparli egli deve per prima cosa utilizzare il suo pensiero, poi vivificare il suo pensiero con il sentimento, e infine mettere all’opera la sua volontà per realizzare ciò che ha pensato e sentito. Allora, è come un appello che egli lancia a delle entità spirituali che si trovano molto lontano e molto in alto, e quelle entità rispondono alla sua chiamata venendo a manifestarsi attraverso di lui. Gli esseri umani devono le qualità e i doni che riescono a sviluppare ai sacrifici di entità del mondo spirituale. Esse fanno quei sacrifici con gioia, ma per beneficiarne pienamente, è necessario che gli esseri umani ne siano consapevoli e riconoscenti. Riconoscenti in che modo? Sforzandosi di essere altrettanto attenti, buoni e generosi verso le creature che li circondano, non solo gli umani ma anche gli animali, le piante e tutta la creazione. Quelle entità non chiedono nient’altro. A tutti gli esseri visibili e invisibili che ci aiutano a vivere e a crescere, noi dobbiamo avere qualcosa da offrire: una gioia, uno sguardo, un raggio.
</p>

<p>
<b>28/12/2020</b> Comunicarsi significa fare degli scambi, ossia saper ricevere e dare contemporaneamente. A chi la riceve, l'ostia può dare le più grandi benedizioni, ma se in cambio l'uomo non le dà l'amore e il rispetto necessari, non è più una comunione bensì un furto, un atto disonesto. E per comunicare con Dio, occorre anche essere capaci di dare qualcosa a Lui. Non che Dio abbia bisogno di ciò che Gli daremo – è talmente ricco!... –, ma siamo noi che, cercando di dargli qualcosa di noi stessi, risvegliamo in noi certi centri spirituali grazie ai quali riceviamo le Sue benedizioni. Se è detto che dobbiamo a Dio l'amore, il rispetto, la riconoscenza e la fedeltà, di fatto è per il nostro bene.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
