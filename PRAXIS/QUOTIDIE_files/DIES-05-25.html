<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-25</h1>-->
<h1>DIES-05-25</h1>

<h5>Oremus</h5>

<p>
<ul>
<li>Dio altissimo e onnipotente, fonte di ogni bontà e di ogni gioia, facci comprendere che, seguendoti e facendo la tua volontà, noi siamo liberi. Allontana da noi ciò che ci separa da te ed elimina ciò che opprime il nostro corpo e la nostra anima, perché possiamo, con un cuore libero, fare la tua volontà.</li>
<li>Mio amato e buon Gesù, eccomi prostrato alla tua santissima presenza; ti prego, accendi il mio cuore di sentimenti di fede, di speranza, di carità, di dolore dei miei peccati, e di proponimento di non offenderti. Con tutto l'amore e tutta la compassione considero le tue cinque Piaghe cominciando, o Gesù mio, da ciò che disse di te il santo profeta Davide: "Hanno trapassato le mie mani e i miei piedi, hanno contato tutte le mie ossa".</li>
<li>Dio onnipotente ed eterno, la tua provvidenza guida i destini degli uomini e dei popoli; protegge la tua Chiesa, corpo di Cristo, nel compiere il tuo disegno di salvezza. Rafforza i tuoi fedeli che si impegnano nel farsi testimoni di Cristo, tuo Figlio, che vive e regna con te nell'unità dello Spirito Santo, per tutti i secoli dei secoli.</li>
</ul>
</p>

<p>
<ul>
<li>Vieni, premio dei Santi / Vieni, o santo Spirito: venga l’unione del Padre, il compiacimento del Verbo, la gloria degli angeli. O Spirito di Verità, tu sei premio dei santi, luce delle tenebre, ricchezza dei poveri, tesoro di quelli che amano, sazietà degli affamati, consolazione dei pellegrini. Vieni tu, o Spirito, ristoro, gioia e nutrimento delle anime nostre. Vieni tu, o Spirito, che sei alimento di ogni pensiero puro, circolazione di ogni clemenza, sintesi di ogni trasparenza. Vieni, o Spirito, e sradica quanto impedisce che io sia pienamente abitata da te. (Santa Maria Maddalena De’ Pazzi)</li>
</ul>
</p>

<p>
<ul>
<li>Dio, a volte mi sento come nel deserto dove la vita è difficile, dove domina il dubbio, dove regna l'oscurità, dove manchi Tu. Il deserto è un passaggio per chi ti ha scelto, un passaggio per chi ti ama, un passaggio necessario alla vita, un passaggio che mette alla prova. Dio, tu mi dai la prova, ma anche la forza per superarla, mi dai il deserto, ma anche la forza di proseguire. Ho paura del deserto, Signore, ho paura di mancare, ho paura di tradirti. È facile sentirti nella gioia, è semplice scoprirti nella natura, ma è difficile amarti nel deserto. Dio, nella notte del dolore, nell'oscurità del dubbio, nel deserto della vita, non farmi dubitare di Te. Non ti chiedo di liberarmi dal deserto, ma di aiutarmi a camminare con Te, non ti prego di togliermi dal deserto, ma di farmi camminare verso di Te.</li>
</ul>
</p>

<p>
<ul>
<li>Io come vite ho prodotto splendidi germogli e i miei fiori danno frutti di gloria e ricchezza. / La vita è una pianta spesse volte usata nell’Antica Scrittura come immagine, figura, allegoria, simbolo per indicare il popolo del Signore. Sempre il Signore si serve di questa immagine della vite per manifestare al suo popolo che da pianta scelta si era trasformata in vite selvatica, vite che non dava alcun frutto. Celebri sono il canto della vigna di Isaia e le parole del Salmo. Voglio cantare per il mio diletto il mio cantico d’amore per la sua vigna. Il mio diletto possedeva una vigna sopra un fertile colle. Egli l’aveva dissodata e sgombrata dai sassi e vi aveva piantato viti pregiate; in mezzo vi aveva costruito una torre e scavato anche un tino. Egli aspettò che producesse uva; essa produsse, invece, acini acerbi. E ora, abitanti di Gerusalemme e uomini di Giuda, siate voi giudici fra me e la mia vigna. Che cosa dovevo fare ancora alla mia vigna che io non abbia fatto? Perché, mentre attendevo che producesse uva, essa ha prodotto acini acerbi? Ora voglio farvi conoscere ciò che sto per fare alla mia vigna: toglierò la sua siepe e si trasformerà in pascolo; demolirò il suo muro di cinta e verrà calpestata. La renderò un deserto, non sarà potata né vangata e vi cresceranno rovi e pruni; alle nubi comanderò di non mandarvi la pioggia. Ebbene, la vigna del Signore degli eserciti è la casa d’Israele; gli abitanti di Giuda sono la sua piantagione preferita. Egli si aspettava giustizia ed ecco spargimento di sangue, attendeva rettitudine ed ecco grida di oppressi (Is 5,1-7). Hai sradicato una vite dall’Egitto, hai scacciato le genti e l’hai trapiantata. Le hai preparato il terreno, hai affondato le sue radici ed essa ha riempito la terra. La sua ombra copriva le montagne e i suoi rami i cedri più alti. Ha esteso i suoi tralci fino al mare, arrivavano al fiume i suoi germogli. Perché hai aperto brecce nella sua cinta e ne fa vendemmia ogni passante? La devasta il cinghiale del bosco e vi pascolano le bestie della campagna. Dio degli eserciti, ritorna! Guarda dal cielo e vedi e visita questa vigna, proteggi quello che la tua destra ha piantato, il figlio dell’uomo che per te hai reso forte. È stata data alle fiamme, è stata recisa: essi periranno alla minaccia del tuo volto (Sal 80 (79). 9-17). Mai il Signore potrà fare un lamento simile sulla Vergine Maria. Lo potrà fare su ogni uomo, ogni donna, mai su di Lei. Lei non solo è rimasta vite scelta, pregiata, ottima. Come ottima e perfetta vite è sempre cresciuta fino a raggiungere la perfezione assoluta, oltre la quale nessun creatura potrà mai giungere. Veramente Lei è la Donna Beata e Benedetta che ha dato al Signore un infinito numero di figli. La sua fecondità spirituale mai finisce. Ogni giorno aggiunge nuovi figli al Padre celeste. Beato chi teme il Signore e cammina nelle sue vie. Della fatica delle tue mani ti nutrirai, sarai felice e avrai ogni bene. La tua sposa come vite feconda nell’intimità della tua casa; i tuoi figli come virgulti d’ulivo intorno alla tua mensa (Sal 128 (127), 1-6). La Madre di Dio è la vera Vite rigogliosa e feconda che sempre ha aggiunto perfezione a perfezione, sapienza e sapienza, obbedienza a obbedienza, per tutti i giorni della sua vita. Vite rigogliosa era Israele, che dava sempre il suo frutto; ma più abbondante era il suo frutto, più moltiplicava gli altari; più ricca era la terra, più belle faceva le sue stele. Il loro cuore è falso; orbene, sconteranno la pena! (Os 10.1-2). / Vergine Maria, Vite feconda e rigogliosa del nostro Dio, facci tutti virgulti della tua Vite santa. Angeli e Santi del Cielo, fateci degni figli di una Vite così pregiata, scelta, rigogliosa.</li>
</ul>
</p>

<p>
<ul>
<li>Tota pulchra es, Maria, et macula originalis non est in Te Tutta bella sei, o Maria,  e la macchia originale non è in Te / Il “Tota pulchra” è un canto antico in onore della Madre di Dio e Madre nostra. L’occhio del figlio devoto di una così grande Madre, ne contempla l’immagine e si lascia trasportare dalla sua bellezza di cielo. Il suo cuore non potendo contenere dentro di sé lo splendore ammirato deve farlo uscire fuori di sé con un canto che inneggia alla bellezza di Maria che la avvolge tutta.  Dinanzi ad una tale bellezza  tutti dovremmo sentire nel cuore, nello spirito, nell’anima, ciò che provava Geremia dinanzi alla Parola di Dio che lui avrebbe voluto soffocare nel suo cuore, nella sua anima, nel suo spirito: “Mi hai sedotto, Signore, e io mi sono lasciato sedurre; mi hai fatto violenza e hai prevalso. Mi dicevo: «Non penserò più a lui, non parlerò più nel suo nome!». Ma nel mio cuore c’era come un fuoco ardente, trattenuto nelle mie ossa; mi sforzavo di contenerlo, ma non potevo”  (Cfr. Ger 20.,7-18). Chiediamoci allora: in che cosa consiste la bellezza di Maria? Perché è proclamata tutta bella? La sua è bellezza piena, globale, integra. La sua anima è tutta pervasa, illuminata, vivificata, protetta, custodita, dalla grazia santificante che in Lei è piena. Nulla manca a questa grazia. È come se la sua anima fosse intessuta di grazia: grazia creata e grazia increata, cioè Dio stesso. Dio è nell’anima di Maria per creare in essa tutta la santità possibile per una creatura. Non si tratta allora di una santità privativa, cioè di assenza di qualcosa, come ad esempio la macchia del peccato originale. Si tratta invece di una santità portata al sommo della sua efficienza, operatività, fruttificazione. Maria è il sommo umano della santità divina. Il suo spirito è tutto verità divina. In esso non vi è neanche la più piccola ombra di falsità, inganno, menzogna, errore. Maria vede Dio secondo la sua più pura verità. Lo attesta il suo canto che si innalza verso il Cielo ed irradia tutta la terra della purissima verità del nostro Dio e Signore. La differenza con il nostro spirito è evidente. Noi parliamo di Dio in modo falso, bugiardo, errato, menzognero, stravagante, disonorante la sua bellezza eterna. Noi siamo abili trasformatori della verità della sua stessa rivelazione. Mentre Maria si nutriva di divina verità. Noi ci nutriamo di diabolica menzogna e falsità, inganno ed ipocrisia.  il suo corpo non è stato mai toccato da un vizio, da un peccato grave e neanche lieve. Maria mai ha concesso al suo corpo di gustare, vedere, toccare, udire, odorare ciò è male. Mai gli ha concesso qualcosa di troppo, di molto, di eccessivo. La temperanza, la sobrietà, l’equilibro furono in Lei perfettissimi. Mai Lei si è lasciata prendere dal più piccolo peccato di gola o di gusto. Lei si è saputa moderare sempre, in tutto. Neanche dall’ozio lei si è lasciata conquistare. Dovremmo noi riflettere, contemplando la Vergine Maria, specie in questo tempo in cui l’eccesso è fatto regola di vita, il peccato norma di giustizia, il vizio moderna moralità. Dovremmo pensare noi che ormai sappiamo solo annegarci nell’alcool, nella droga, nei cibi, nel fumo, in ogni altra trasgressione. Il semplice fatto che ormai il corpo è senza più alcuna regola morale, alcuna virtù, è segno che la nostra anima è senza Dio, senza la sua grazia e che il nostro spirito è senza celeste verità. Dovremmo riflettere. Quando la corruzione del corpo raggiunge il suo culmine – ed oggi l’ha raggiunto – allora è il momento di pensare che l’anima è totalmente morta in noi e che lo spirito non dona più alcun segno di vita. Quando anima e spirito sono morti nell’uomo, allora i divieti non servono più. Serve una vera risurrezione spirituale. Servono all’uomo grazia e verità, ma queste solo Cristo Gesù le può donare e Lui le dona per mezzo della sua Chiesa una, santa, cattolica, apostolica. Nella Vergine Maria tutto risplende di santità e bellezza: cuore, sentimenti, volontà, desideri, aspirazioni. propositi. Possiamo ben dire che mai Maria ebbe un solo desiderio non santissimo e mai un’aspirazione che non fosse conforme alla volontà del Signore. Mai la sua volontà fu attratta dalle cose della terra, perché il suo cuore era sempre rivolto verso il Cielo. Mai un sentimento fuori sposto, perché lei viveva di un solo proposito: piacere sempre e solo al suo Signore e Padre. Maria viveva di bellezza celeste e in essa ogni giorno cresceva, fino a raggiungere il sommo della bellezza. Ora vive nel Cielo ammantava di gloria divina ed eterna, vestita della luce che viene da Dio. La sua bellezza incanta e lascia senza fiato anche il più bello tra tutti gli Angeli del Cielo. Lucifero dinanzi alla Vergine Maria sarebbe apparso poco splendente, poco luminoso, poco radioso. Avrebbe potuto vedere la pochezza della sua luce. Anima, spirito e corpo sono in Maria perfettamente armoniosi. Il corpo di Maria respira della bellezza della sua anima e del suo spirito. La sua è bellezza riflessa. In Lei, dal suo corpo, si riflette il Signore della gloria nella più pura e santa bellezza della sua luce eterna. La sua non è una bellezza artificiale come la nostra. La sua è bellezza soprannaturale. Questo è il suo statuto. Questa la sua legge. Questa la sua essenza creata. / Vergine Maria, Madre della Redenzione, rivelaci il tuo splendore di Cielo perché ci possiamo lasciare conquistare da esso. Angeli e Santi, esaudite questo nostro desiderio. </li>
</ul>
</p>

<p>
<ul>
<li>Sorveglia l’andamento della sua casa / Ogni uomo non possiede solo una casa, ne possiede molte: casa evangelica, spirituale, teologica, ascetica, familiare, sociale, politica, comunale, provinciale, regionale, nazionale, mondiale. Ognuna di questa case è perennemente esposta ad un solo nemico: Satana. Se lui se ne impossessa è la fine. Non vi è più speranza di vita. Possiamo affermare con certezza infallibile, senza che alcuno possa smentirci, che oggi Satana è padrone indisturbato di tutte queste case, avendo conquistato la casa del pensiero filosofico, teologico, evangelico, spirituale, ascetico ed anche mistico. Avendo fatto sua proprietà lo “spirito” dell’uomo, ogni altra cosa è sua proprietà.  La Chiesa è sua proprietà, così come la politica e l’economia, la finanza e il denaro sotto qualsiasi modalità lo si produca. Satana è venuto con sette spiriti peggiori di lui, ha dato l’assalto alla nostra casa spirituale ed essa è stata conquistata con estrema facilità. Non vi sono troppe opposizioni, né resistenze. Tutti sono docili suoi servi. Egli però, conosciuti i loro pensieri, disse loro: «Ogni regno diviso in se stesso cade in rovina e nessuna città o famiglia divisa in se stessa potrà restare in piedi. Ora, se Satana scaccia Satana, è diviso in se stesso; come dunque il suo regno potrà restare in piedi? E se io scaccio i demòni per mezzo di Beelzebùl, i vostri figli per mezzo di chi li scacciano? Per questo saranno loro i vostri giudici. Ma, se io scaccio i demòni per mezzo dello Spirito di Dio, allora è giunto a voi il regno di Dio. Come può uno entrare nella casa di un uomo forte e rapire i suoi beni, se prima non lo lega? Soltanto allora potrà saccheggiargli la casa. Chi non è con me è contro di me, e chi non raccoglie con me disperde (Mt 12,25-30). Quando lo spirito impuro esce dall’uomo, si aggira per luoghi deserti cercando sollievo, ma non ne trova. Allora dice: “Ritornerò nella mia casa, da cui sono uscito”. E, venuto, la trova vuota, spazzata e adorna. Allora va, prende con sé altri sette spiriti peggiori di lui, vi entrano e vi prendono dimora; e l’ultima condizione di quell’uomo diventa peggiore della prima. Così avverrà anche a questa generazione malvagia» (Mt 12,33-45). Una sola Persona è stata costituita da Dio “Sentinella della nostra casa”, Lei, la Vergine Maria, la Donna che ha schiacciato la testa al serpente antico. Se Lei non viene e non si pone a custodia del nostro spirito, tutta la nostra anima e il nostro corpo saranno conquistati dal principe della morte e l’intero nostro essere sarà nella morte. Quando lui entra in una mente, distrugge ogni pensiero di luce, mette tutti i suoi pensieri infernali. Basta un solo pensiero infernale per distruggere la pace su tutta la terra. Questa è la potenza di Satana. Se invece noi costituiamo Lei, la Madre di Gesù, “Custode” della nostra mente e le consegniamo le chiavi del nostro cuore, saremo salvi. / Vergine Maria, Custode solerte della casa di Dio, Satana è entrato nelle nostre menti e le ha corrotte. Ha trasformato la verità di Dio in falsità e la sua falsità in verità. Vieni subito in nostro aiuto. Espelli Satana dalla nostra mente e fa’ sì che il pensiero di Dio ritorni in noi. Da esso dobbiamo iniziare se vogliamo operare salvezza. Angeli e Santi, voi che conoscete tutte le astuzie e le insidie di Satana, fatevi nostri soccorritori. Abbiamo bisogno del vostro aiuto. Senza la vostra costante protezione non ce la possiamo fare. Voi dovete aiutarci perché diventiamo tutti corpo, sangue, anima, spirito, sapienza e saggezza della nostra Madre Celeste. Con Lei trionferemo.</li>
</ul>
</p>

<p>
<ul>
<li>Ogni anno a Gerusalemme per la festa di Pasqua / Secondo la Legge di Mosè vigeva l’obbligo per ogni uomo – le donne non erano obbligate – di presentarsi dinanzi al Signore, cioè nel luogo dove veniva eretto il suo Santuario, nel quale era conservata l’Arca dell’Alleanza. Al tempo di Gesù, tutto si svolgeva nel tempio di Gerusalemme. A dodici anni iniziava l’obbligo e anche Gesù vi si recò insieme con Giuseppe e Maria: “I suoi genitori si recavano ogni anno a Gerusalemme per la festa di Pasqua”. Maria e Giuseppe anche questa prescrizione della Legge osservavano con scrupolosa puntualità. Essi si recavano ogni anno a trovare il loro Dio e Signore. Lui abitava in Gerusalemme e gli facevano visita. Eppure la vera presenza di Dio era nella loro casa in Nazaret. In Gesù abitava corporalmente il Signore. Voglio infatti che sappiate quale dura lotta devo sostenere per voi, per quelli di Laodicèa e per tutti quelli che non mi hanno mai visto di persona, perché i loro cuori vengano consolati. E così, intimamente uniti nell’amore, essi siano arricchiti di una piena intelligenza per conoscere il mistero di Dio, che è Cristo: in lui sono nascosti tutti i tesori della sapienza e della conoscenza. Dico questo perché nessuno vi inganni con argomenti seducenti: infatti, anche se sono lontano con il corpo, sono però tra voi con lo spirito e gioisco vedendo la vostra condotta ordinata e la saldezza della vostra fede in Cristo. Come dunque avete accolto Cristo Gesù, il Signore, in lui camminate, radicati e costruiti su di lui, saldi nella fede come vi è stato insegnato, sovrabbondando nel rendimento di grazie. Fate attenzione che nessuno faccia di voi sua preda con la filosofia e con vuoti raggiri ispirati alla tradizione umana, secondo gli elementi del mondo e non secondo Cristo. È in lui che abita corporalmente tutta la pienezza della divinità, e voi partecipate della pienezza di lui, che è il capo di ogni Principato e di ogni Potenza. In lui voi siete stati anche circoncisi non mediante una circoncisione fatta da mano d’uomo con la spogliazione del corpo di carne, ma con la circoncisione di Cristo: con lui sepolti nel battesimo, con lui siete anche risorti mediante la fede nella potenza di Dio, che lo ha risuscitato dai morti. Con lui Dio ha dato vita anche a voi, che eravate morti a causa delle colpe e della non circoncisione della vostra carne, perdonandoci tutte le colpe e annullando il documento scritto contro di noi che, con le prescrizioni, ci era contrario: lo ha tolto di mezzo inchiodandolo alla croce. Avendo privato della loro forza i Principati e le Potenze, ne ha fatto pubblico spettacolo, trionfando su di loro in Cristo (Col 2,1-15). È sublime quanto avviene in Gesù. Poiché Dio è vero uomo, come vero uomo, anche Lui è obbligato alla Legge del Padre. Ma anche come vero Dio Lui è sempre dalla volontà del Padre. Nulla è in Cristo che non sia dalla volontà del Padre per la volontà del Padre. Tre volte all’anno farai festa in mio onore. Osserverai la festa degli Azzimi: per sette giorni mangerai azzimi, come ti ho ordinato, nella ricorrenza del mese di Abìb, perché in esso sei uscito dall’Egitto. Non si dovrà comparire davanti a me a mani vuote. Osserverai la festa della mietitura, cioè dei primi frutti dei tuoi lavori di semina nei campi, e poi, al termine dell’anno, la festa del raccolto, quando raccoglierai il frutto dei tuoi lavori nei campi. Tre volte all’anno ogni tuo maschio comparirà alla presenza del Signore Dio (Es 23,14-17). Celebrerai anche la festa delle Settimane, la festa cioè delle primizie della mietitura del frumento, e la festa del raccolto al volgere dell’anno. Tre volte all’anno ogni tuo maschio compaia alla presenza del Signore Dio, Dio d’Israele. Perché io scaccerò le nazioni davanti a te e allargherò i tuoi confini; così quando tu, tre volte all’anno, salirai per comparire alla presenza del Signore tuo Dio, nessuno potrà desiderare di invadere la tua terra (Es 34,22-24). Tre volte all’anno ogni tuo maschio si presenterà davanti al Signore, tuo Dio, nel luogo che egli avrà scelto: nella festa degli Azzimi, nella festa delle Settimane e nella festa delle Capanne. Nessuno si presenterà davanti al Signore a mani vuote, ma il dono di ciascuno sarà in misura della benedizione che il Signore, tuo Dio, ti avrà dato (Dt 16,16-18). Questa è la grande verità da mettere nel cuore: Dio è sempre da Dio, osserva la Legge di Dio, cammina nella volontà di Dio nel cielo e sulla terra. Le legge di Dio non si discute, si ama, si osserva, si vive, perché la vita è dalla volontà di Dio. Ora se Dio vive dalla legge di Dio, vi potrà essere sulla terra un solo uomo che possa vivere senza la legge del suo Dio e Signore? / Vergine Maria, Madre della Redenzione, Angeli, Santi, fateci sempre dalla volontà di Dio. </li>
</ul>
</p>

<p>
<ul>
<li>Senza che i genitori se ne accorgessero / Tutto quello che avviene nella vita di Gesù è per noi legge, verità, sapienza, perennemente da vivere, osservare, praticare: “Quando egli ebbe dodici anni, vi salirono secondo la consuetudine della festa. Ma, trascorsi i giorni, mentre riprendevano la via del ritorno, il fanciullo Gesù rimase a Gerusalemme, senza che i genitori se ne accorgessero”. È come se Maria e Giuseppe fossero presi da un “torpore” sovrumano. Lo stesso torpore che colpì Adamo al momento della creazione della donna, quello che colpì Abramo al momento della stipula della prima alleanza,  l’altro che colpì Saul quando Davide si accostò a lui per prendere la brocca dell’acqua che era stata posta al suo capezzale, nel campo, in mezzo ai suoi soldati. Allora il Signore Dio fece scendere un torpore sull’uomo, che si addormentò; gli tolse una delle costole e richiuse la carne al suo posto. Il Signore Dio formò con la costola, che aveva tolta all’uomo, una donna e la condusse all’uomo. Allora l’uomo disse: «Questa volta è osso dalle mie ossa, carne dalla mia carne. La si chiamerà donna, perché dall’uomo è stata tolta» (Gen 2,21-23). Mentre il sole stava per tramontare, un torpore cadde su Abram, ed ecco terrore e grande oscurità lo assalirono. Allora il Signore disse ad Abram: «Sappi che i tuoi discendenti saranno forestieri in una terra non loro; saranno fatti schiavi e saranno oppressi per quattrocento anni. Ma la nazione che essi avranno servito, la giudicherò io: dopo, essi usciranno con grandi ricchezze. Quanto a te, andrai in pace presso i tuoi padri; sarai sepolto dopo una vecchiaia felice. Alla quarta generazione torneranno qui, perché l’iniquità degli Amorrei non ha ancora raggiunto il colmo» (Gen 15,12-16). Allora Davide si alzò e venne al luogo dove si era accampato Saul. Davide notò il posto dove dormivano Saul e Abner, figlio di Ner, capo dell’esercito di lui: Saul dormiva tra i carriaggi e la truppa era accampata all’intorno. Davide si rivolse ad Achimèlec, l’Ittita, e ad Abisài, figlio di Seruià, fratello di Ioab, dicendo: «Chi vuol scendere con me da Saul nell’accampamento?». Rispose Abisài: «Scenderò io con te». Davide e Abisài scesero tra quella gente di notte, ed ecco Saul dormiva profondamente tra i carriaggi e la sua lancia era infissa a terra presso il suo capo, mentre Abner con la truppa dormiva all’intorno. Abisài disse a Davide: «Oggi Dio ti ha messo nelle mani il tuo nemico. Lascia dunque che io l’inchiodi a terra con la lancia in un sol colpo e non aggiungerò il secondo». Ma Davide disse ad Abisài: «Non ucciderlo! Chi mai ha messo la mano sul consacrato del Signore ed è rimasto impunito?». Davide soggiunse: «Per la vita del Signore, solo il Signore lo colpirà o perché arriverà il suo giorno e morirà o perché scenderà in battaglia e sarà tolto di mezzo. Il Signore mi guardi dallo stendere la mano sul consacrato del Signore! Ora prendi la lancia che sta presso il suo capo e la brocca dell’acqua e andiamocene». Così Davide portò via la lancia e la brocca dell’acqua che era presso il capo di Saul e tutti e due se ne andarono; nessuno vide, nessuno se ne accorse, nessuno si svegliò: tutti dormivano, perché era venuto su di loro un torpore mandato dal Signore (2Sam 26,5-12). Sappiamo che Maria è Vergine e Madre prudentissima, Giuseppe è custode accorto e solerte. Tutto hanno programmato per il viaggio di ritorno. Niente è stato lasciato al caso, all’improvvisazione. Succede però qualcosa di inatteso. Senza essere stati avvisati, Gesù rimane in Gerusalemme, nel tempio, nella sua casa per volontà del Padre suo. Il Signore, attraverso questo comando, vuole essere insegnamento forte ad ogni genitore. Essi non sono i proprietari dei loro figli. Sono i custodi. Signore dei figli e della loro vita è Dio, solo Lui. Quando un figlio sa che la sua vita deve essere dall’obbedienza al Padre celeste, obbedienza deve essere, anche se questa dovesse procurare un grande dolore a quanti sono custodi della loro vita. Oggi Gesù rivela ad ogni giovane che dinanzi alla sofferenza di un padre e di una madre, sempre si deve obbedire a Dio. Dio è il Signore. A Lui è dovuta ogni obbedienza immediata. Gesù questa verità la farà divenire Vangelo diretto: “Chi ama il padre e la madre più di me non è degno di me”. Gesù va amato come Signore, Dio, Redentore, Salvatore. I Genitori vanno amati sempre secondo la volontà di Dio. L’amore è sempre obbedienza, come obbedienza è la carità, la giustizia, la misericordia, ogni altra cosa che l’uomo compie. Gesù domani dovrà lasciarsi crocifiggere. Non può pensare al dolore della Madre. Lui deve essere crocifisso. / Vergine Maria, Madre della Redenzione, Angeli, Santi, insegnateci la vera obbedienza.</li>
</ul>
</p>

<h5>Santorale</h5>

<p>
<a href="http://www.santiebeati.it/05/25" title="SantiBeatiTestimoni" class="http">SantiBeatiTestimoni</a><br>
25 maggio: san Beda il Venerabile, sacerdote e dottore della Chiesa; san Gregorio VII, papa; santa Maria Maddalena de' Pazzi, vergine carmelitana; san Canione, vescovo di Atella e martire; san Dionigi, vescovo di Milano; san Zenobio, vescovo di Firenze; san Leone, abate; sant'Adelmo, abate di Malmesbury e poi vescovo di Sherborne; san Gennadio, abate e poi vescovo di Astorga; beato Girio; beato Giacomo Filippo Bertoni, sacerdote servita; san Pietro Ðoàn Văn Vân, catechista e martire; santa Maddalena Sofia Barat, vergine, fondatrice della Società del Sacro Cuore di Gesù; san Dionigi Ssebuggwawo, martire ugandese; santi Cristoforo Magallanes e Agostino Caloca, sacerdoti e martiri; beato Nicola Cehelskyj, sacerdote e martire.
</p>

<h5>Quotes</h5>

<p>
<ul>
<li>Aiutami a far sì che il mio udito sia misericordioso, che mi chini sulle necessità del mio prossimo, che le mie orecchie non siano indifferenti ai dolori ed ai gemiti del mio prossimo (Diario Faustina, 163).</li>
<li>Ci sono troppe persone che pregano affinché le montagne di problemi si dissolvano, ma ciò di cui hanno davvero bisogno è il coraggio di scalarle. (R. A.Jeffery)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>Polis21</h5>

<p>
<ul>
<li>Solo  l’individuo  libero  può  meditare  e  conseguentemente  creare nuovi  valori  sociali  e  stabilire  nuovi  valori  etici  attraverso  i  quali  la società  si perfeziona. Senzapersonalità creatrici capaci di  pensare  e  giudicare  liberamente,  lo sviluppo  della  società  in  senso  progressivo  è  altrettanto  poco immaginabile quanto lo  sviluppo  della  personalità  individuale  senza  l’ausilio  vivificatore della società. Una comunità sana è perciò legata tanto alla libertà degli individui quanto alla loro unione sociale. (Albert Einstein)</li>
<li>"Confesso dunque sono" (Cartesio) è significativo che, nell’epoca della videosorveglianza e dello strapotere dei big data, sia oggi più che mai urgente ripartire da questa frase, nella convinzione che si potranno stabilire cookies e preferenze, si potrà vigilare e profilare ognuno di noi, ma non si potrà mai scrutare la nostra anima, se non partendo da noi stessi, mentre ci specchiamo volgendosi verso la Verità. Sant’Agostino definisce il Tempo  come estensione dell’anima, unico vero rifugio in cui la parola di Dio, il Logos, può essere custodita e coltivata. Proprio questo è il lascito più rivoluzionario che fa di Sant’Agostino un pensatore e un testimone della fede attuale ancora oggi: la ricerca delle domande prime, il guardare dentro se stessi, l’indagine metafisica, l’attiva contemplazione dei misteri, della bellezza e della spiritualità insita in ognuno di noi.</li>
<li>Chi cerca trova è un motto inesatto, inesauribile. Tutto pende sulla volontà di trovare, ma il segreto viene allo scoperto per rivelazione, non certo perché qualcuno lo dissotterra o si ostina a stanarlo. Chi cerca non troverà mai ciò che sta cercando. Piuttosto, occorre disporsi alla caccia interiore, sicuri di trovare l’imprevisto, l’impenetrabile. Il motto è munto da un passo evangelico di Matteo: “Chiedete e vi sarà dato, cercate e troverete, bussate e vi sarà aperto. Infatti chi chiede riceve, chi cerca trova, a chi bussa sarà aperto” (7, 7-8). Dio, però, non è una macchina delle merendine: metti l’obolo, chiedi, e sei esaudito. Dio dà un cibo che non sfama. Come si chiede – cosa si trova? Per alcuni, stare nella richiesta, nella ricerca – cioè, nell’orbita del grazie – è già una grazia, il tesoro, il ritrovamento. Ciò che si cerca, a misura dell’intensità della caccia, si palesa da sé: un segreto esiste perché vuole essere svelato, ma dona i suoi veli soltanto a uno, a lui solo si concede. C’è una differenza fra il vedere e il percepire. Noi vediamo decisamente più spesso di quanto percepiamo. Percepire significa omettere. L’arte risiede infatti nel tralasciare. La predisposizione a trovare i quadrifogli – ovvero: essere i prediletti del prato che è “come un rebus” – indica un’indole: “Costui avrà anche uno sguardo particolare sul campo della vita. Avrà anche fortuna, il suo occhio interiore riconosce i segni, quelli che conducono e quelli che respingono”. (Ernst Junger, quadrifogli)</li>
</ul>
</p>

<h5>InFinemDei</h5>

<p>
<ul>
<li>Dio di misericordia, resta con noi, ora che si fa sera. Allontana da noi, questa notte, tutto ciò che può fare del male alla nostra anima o al nostro corpo; concedici tutto quanto serve alla nostra salvezza. Fa' ardere nei nostri cuori il fuoco dell'amore, che ci spinga a cercarti e a intraprendere il cammino con te.</li>
<li>Nella notte del mondo, Signore, tu sei la nostra pace. Noi non avevamo saputo restare con te nell'Eden e tu eri rimasto solo con il Padre. Ora, tu hai sconfitto il male ma noi siamo ancora deboli e impauriti di fronte alla durezza del mondo. Vegliamo allora con Maria e aspettiamo pregando il Padre dei poveri, lo Spirito Santo. Riempirà le nostre lampade di coraggio perché possiamo passare, con te e come te, attraverso le sofferenze del nostro tempo. Volgendo il nostro sguardo al cielo, ti vedremo venire nella gloria sulle nubi.</li>
<li>Signore Gesù Cristo, che sulla croce hai pregato per il perdono dei tuoi persecutori, perdona i nostri peccati e fa' che perdoniamo, a nostra volta, coloro che peccano contro di noi, perché il mondo conosca finalmente il tuo amore, si converta e osservi la tua parola, ora e sempre.</li>
</ul>
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
