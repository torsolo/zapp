<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Domenica della III settimana del Tempo Ordinario
</p>

<p>
<u>ANTIFONA</u> / Cantate al Signore un canto nuovo, cantate al Signore, uomini di tutta la terra. Maestà e onore sono davanti a lui, forza e splendore nel suo santuario. (Sal 95,1.6)
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>GLORIA</u> / Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
<u>COLLETTA</u> / Dio onnipotente ed eterno, guida le nostre azioni secondo la tua volontà, perché nel nome del tuo diletto Figlio portiamo frutti generosi di opere buone. Per il nostro Signore Gesù Cristo, tuo Figlio, che è Dio, e vive e regna con te, nell’unità dello Spirito Santo, per tutti i secoli dei secoli. ♦ O Padre, che nel tuo Figlio venuto in mezzo a noi hai dato compimento alle promesse dell’antica alleanza, donaci la grazia di una continua conversione, per accogliere, in un mondo che passa, il Vangelo della vita che non tramonta. Per il nostro Signore Gesù Cristo, tuo Figlio, che è Dio, e vive e regna con te, nell’unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>I Niniviti si convertirono dalla loro condotta malvagia</b> / Dal libro del profeta Giona (Gn 3,1-5.10) / Fu rivolta a Giona questa parola del Signore: «Àlzati, va' a Nìnive, la grande città, e annuncia loro quanto ti dico». Giona si alzò e andò a Nìnive secondo la parola del Signore. Nìnive era una città molto grande, larga tre giornate di cammino. Giona cominciò a percorrere la città per un giorno di cammino e predicava: «Ancora quaranta giorni e Nìnive sarà distrutta». I cittadini di Nìnive credettero a Dio e bandirono un digiuno, vestirono il sacco, grandi e piccoli. Dio vide le loro opere, che cioè si erano convertiti dalla loro condotta malvagia, e Dio si ravvide riguardo al male che aveva minacciato di fare loro e non lo fece. / Parola di Dio.
</p>

<p>
<u>PSALMUS</u> / (Sal 24) <b>Fammi conoscere, Signore, le tue vie</b> / Fammi conoscere, Signore, le tue vie, insegnami i tuoi sentieri. Guidami nella tua fedeltà e istruiscimi, perché sei tu il Dio della mia salvezza. R. / Ricòrdati, Signore, della tua misericordia e del tuo amore, che è da sempre. Ricòrdati di me nella tua misericordia, per la tua bontà, Signore. R. / Buono e retto è il Signore, indica ai peccatori la via giusta; guida i poveri secondo giustizia, insegna ai poveri la sua via. R.
</p>

<p>
<u>LETTURA2</u> / <b>Passa la figura di questo mondo</b> / Dalla prima lettera di san Paolo apostolo ai Corìnzi (1Cor 7,29-31) / Questo vi dico, fratelli: il tempo si è fatto breve; d'ora innanzi, quelli che hanno moglie, vivano come se non l'avessero; quelli che piangono, come se non piangessero; quelli che gioiscono, come se non gioissero; quelli che comprano, come se non possedessero; quelli che usano i beni del mondo, come se non li usassero pienamente: passa infatti la figura di questo mondo! / Parola di Dio.
</p>

<p>
<u>ACCLAMATIO</u> / Alleluia, alleluia / Il regno di Dio è vicino; converttevi e credete nel Vangelo. (Mc 1,15) / Alleluia.
</p>

<p>
<u>VANGELO</u> / <b>Convertitevi e credete al Vangelo</b> / Dal Vangelo secondo Marco (Mc 1,14-20) / Dopo che Giovanni fu arrestato, Gesù andò nella Galilea, proclamando il vangelo di Dio, e diceva: «Il tempo è compiuto e il regno di Dio è vicino; convertitevi e credete nel Vangelo». Passando lungo il mare di Galilea, vide Simone e Andrea, fratello di Simone, mentre gettavano le reti in mare; erano infatti pescatori. Gesù disse loro: «Venite dietro a me, vi farò diventare pescatori di uomini». E subito lasciarono le reti e lo seguirono. Andando un poco oltre, vide Giacomo, figlio di Zebedèo, e Giovanni suo fratello, mentre anch'essi nella barca riparavano le reti. E subito li chiamò. Ed essi lasciarono il loro padre Zebedèo nella barca con i garzoni e andarono dietro a lui. / Parola del Signore.
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / Fratelli e sorelle, il Signore è luce e salvezza per la nostra vita. Per l'intercessione di san Paolo, rivolgiamogli in comunione di fede le nostre suppliche. Lo invochiamo dicendo: <b>Padre, converti i nostri cuori!</b> / Perché possiamo accogliere con docilità la Parola di Cristo tuo Figlio. / Perché nel mondo trionfi il bene sul male. / Perché gli uomini accolgano il messaggio di pace del Vangelo. / Perché le Chiese cristiane sappiano superare le divisioni ancora presenti. / Perché nelle famiglie si superino le fratture, attraverso una disponibilità al perdono reciproco. / Perché tutti i cristiani rispondano con docilità e prontezza alla propria vocazione. / O Dio, Padre di ogni uomo, giuda i nostri passi con la luce della tua Parola, e fa' che, uniti nel vincolo del tuo amore, accogliamo il tuo invito alla conversione e alla concordia. Per Cristo nostro Signore.
</p>

<p>
<u>OFFERTORIO</u> / Accogli i nostri doni, Padre misericordioso, e consacrali con la potenza del tuo Spirito, perché diventino per noi sacramento di salvezza. Per Cristo nostro Signore.
</p>

<p>
<u>COMMUNIO</u> / Guardate al Signore e sarete raggianti, non dovranno arrossire i vostri volti. (Sal 33,6) ♦ "Io sono la luce del mondo", dice il Signore; "chi segue me, non camminerà nelle tenebre, ma avrà la luce della vita". (Gv 8,12)♦ Il tempo è compiuto e il regno di Dio è vicino; convertitevi e credete nel Vangelo. (Mc 1,15)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / O Dio, che in questi santi misteri ci hai nutriti col corpo e sangue del tuo Figlio, fa' che ci rallegriamo sempre del tuo dono, sorgente inesauribile di vita nuova. Per Cristo nostro Signore.
</p>

<h3>LECTIO</h3>

<p>
<u>EVANGELIZO-21</u> / Santa Teresa Benedetta della Croce [Edith Stein] (1891-1942)<br>
carmelitana, martire, compatrona dell'Europa / Per la prima professione di sr Myriam di Santa-Teresa / «Essi, lasciando il loro padre sulla barca... lo seguirono» / Chi si lascia guidare come un bambino dalle redini della santa obbedienza, giungerà al Regno di Dio promesso ai «bambini» (Mt 18,4). Questa obbedienza ha condotto Maria, figlia di re, della casa di Davide, alla modesta casetta del povero carpentiere di Nazaret; ha spinto le due persone più sante del mondo fuori dalle mura protettive del loro umile focolare per gettarli sulle strade, fino alla stalla di Betlemme; l'obbedienza ha deposto il figlio di Dio nella mangiatoia. In una povertà liberamente scelta, il Salvatore e sua madre hanno percorso le strade della Giudea e della Galilea e hanno vissuto dell'elemosina dei credenti. Nudo e privato di tutto, il Signore è stato sospeso alla croce e ha rimesso la cura di sua madre all'amore del suo discepolo (Gv 19,25s). Per questo chiede la povertà a coloro che vogliono seguirlo. Il cuore deve essere libero da ogni attaccamento ai beni terreni, non deve preoccuparsene, né esserne dipendente, né desiderarli, se vuole appartenere senza riserve al divino Sposo.
</p>

<p>
<u>DIBRUNO-21</u> / E subito lasciarono le reti e lo seguirono (Mc 1,14-20) / Nella Scrittura Santa il primo chiamato al ministero profetico che lascia tutto, è Eliseo: “Il Signore gli disse: «Su, ritorna sui tuoi passi verso il deserto di Damasco; giunto là, ungerai Cazaèl come re su Aram. Poi ungerai Ieu, figlio di Nimsì, come re su Israele e ungerai Eliseo, figlio di Safat, di Abel-Mecolà, come profeta al tuo posto. Se uno scamperà alla spada di Cazaèl, lo farà morire Ieu; se uno scamperà alla spada di Ieu, lo farà morire Eliseo. Io, poi, riserverò per me in Israele settemila persone, tutti i ginocchi che non si sono piegati a Baal e tutte le bocche che non l’hanno baciato». Partito di lì, Elia trovò Eliseo, figlio di Safat. Costui arava con dodici paia di buoi davanti a sé, mentre egli stesso guidava il dodicesimo. Elia, passandogli vicino, gli gettò addosso il suo mantello. Quello lasciò i buoi e corse dietro a Elia, dicendogli: «Andrò a baciare mio padre e mia madre, poi ti seguirò». Elia disse: «Va’ e torna, perché sai che cosa ho fatto per te». Allontanatosi da lui, Eliseo prese un paio di buoi e li uccise; con la legna del giogo dei buoi fece cuocere la carne e la diede al popolo, perché la mangiasse. Quindi si alzò e seguì Elia, entrando al suo servizio” (1Re 19,15-21). Eliseo è chiamato a seguire Elia, perché dopo dovrà essere profeta al suo posto. In verità i profeti non hanno persone che subentrato al loro posto. Eliseo è il primo e il solo. Lui è chiamato da un uomo, ma per volontà del Signore. È sempre il Signore che chiama. Anche Gesù chiama. Lui chiama per volontà del Padre, nella comunione dello Spirito Santo. Ogni vocazione è scritta solo dal Padre, per Cristo, nello Spirito del Signore. / Dopo che Giovanni fu arrestato, Gesù andò nella Galilea, proclamando il vangelo di Dio, e diceva: «Il tempo è compiuto e il regno di Dio è vicino; convertitevi e credete nel Vangelo». Passando lungo il mare di Galilea, vide Simone e Andrea, fratello di Simone, mentre gettavano le reti in mare; erano infatti pescatori. Gesù disse loro: «Venite dietro a me, vi farò diventare pescatori di uomini». E subito lasciarono le reti e lo seguirono. Andando un poco oltre, vide Giacomo, figlio di Zebedèo, e Giovanni suo fratello, mentre anch’essi nella barca riparavano le reti. E subito li chiamò. Ed essi lasciarono il loro padre Zebedèo nella barca con i garzoni e andarono dietro a lui. / Chi vuole essere missionario di Cristo Gesù per compiere la sua salvezza nel mondo, necessariamente dovrà lasciare ogni cosa. Il cuore è uno. O è per la missione di Cristo Gesù o per le cose della terra. Nessuno potrà servire due padroni: Cristo e le proprie cose: “Mentre camminavano per la strada, un tale gli disse: «Ti seguirò dovunque tu vada». E Gesù gli rispose: «Le volpi hanno le loro tane e gli uccelli del cielo i loro nidi, ma il Figlio dell’uomo non ha dove posare il capo». A un altro disse: «Seguimi». E costui rispose: «Signore, permettimi di andare prima a seppellire mio padre». Gli replicò: «Lascia che i morti seppelliscano i loro morti; tu invece va’ e annuncia il regno di Dio». Un altro disse: «Ti seguirò, Signore; prima però lascia che io mi congedi da quelli di casa mia». Ma Gesù gli rispose: «Nessuno che mette mano all’aratro e poi si volge indietro è adatto per il regno di Dio»” (Lc 9,57-62). Modello di abbandono di ogni cosa è l’Apostolo Paolo: “Infatti, pur essendo libero da tutti, mi sono fatto servo di tutti per guadagnarne il maggior numero: mi sono fatto come Giudeo per i Giudei, per guadagnare i Giudei. Per coloro che sono sotto la Legge – pur non essendo io sotto la Legge – mi sono fatto come uno che è sotto la Legge, allo scopo di guadagnare coloro che sono sotto la Legge. Per coloro che non hanno Legge – pur non essendo io senza la legge di Dio, anzi essendo nella legge di Cristo – mi sono fatto come uno che è senza Legge, allo scopo di guadagnare coloro che sono senza Legge. Mi sono fatto debole per i deboli, per guadagnare i deboli; mi sono fatto tutto per tutti, per salvare a ogni costo qualcuno. Ma tutto io faccio per il Vangelo, per diventarne partecipe anch’io” (1Cor 9,19-23). L’Apostolo Paolo ha consegnato tutta la sua vita al Vangelo. Ha abbandonato anche se stesso, i suoi pensieri, desideri, aspirazioni, volontà, cuore, mente, corpo. Tutto da lui è stato consegnato a Cristo Signore nello Spirito Santo perché la missione e solo la missione fosse da lui compiuta. Per un’anima da salvare vale proprio la pena rinunciare anche al proprio corpo imitando Gesù Crocifisso. / Madre della Redenzione, Angeli, Santi, fateci veri missionari di Gesù Signore. 
</p>

<p>
<u>SILVESTRINI-21</u> / Oltre gli orizzonti. Gesù inizia la sua missione pubblica e lancia al mondo intero il suo messaggio: "Convertitevi, perché il regno di Dio è vicino". Pone una condizione inderogabile perché la luce che emana dalla sua persona e dai suoi insegnamenti, siano accolti; si richiede un atteggiamento di conversione permanente. Il ritorno a Dio dell'umanità e di ognuno di noi, si compirà per la sua opera di salvezza; sarà il suo martirio sulla croce a riconciliarci pienamente con il Padre e tra noi. Sarà quindi un dono gratuito di amore, che sgorgherà per tutti dalla croce e troverà il suo sigillo nella gloriosa risurrezione di Cristo. È proprio l'immensità e la gratuità di quel dono che deve costituire il motivo e il motore della nostra personale conversione. La redenzione è pregnante di grazia, di santa energia spirituale, quella che ci occorre per essere determinati e perseveranti nelle nostre scelte, per uscire dai meandri del male ed entrare in una intima comunione con Cristo, per possederlo nella fede, per sentirci costantemente animati nella speranza dei beni futuri, per vivere concretamente il precetto dell'amore. In questo consiste sostanzialmente il grande ideale religioso, che sostiene e alimenta tutta la nostra esistenza. Gli apostoli, che chiamati da Cristo, rispondono immediatamente alla sua chiamata, ci offrono un limpido esempio di conversione: non solo: come promesso dal loro Maestro, da pescatori di pesci nel mare di Tiberìade, diverranno pescatori di uomini in tutto il mondo... Ma la loro stessa vita è destinata a cambiare radicalmente, a cominciare dalle attività quotidiane, nelle quali spendevano prima tutte le loro energie, per assumere il compito definitivo di testimoni e annunciatori del regno. Dalle loro storie con Cristo e da tutto ciò che seguirà per loro, fino al martirio, comprendiamo che la conversione non si attua mai in un momento e non si racchiude in un episodio, per quanto determinante della vita, ma in una ininterrotta laboriosità dello spirito. Vivranno anch'essi le loro debolezze, le incertezze della fede, le paure e i rinnegamenti, ma la grazia di Dio li sosterrà fino al martirio. È significativo poi che il Signore abbia voluto affidare la continuazione della predicazione del Regno e la stessa sua Chiesa, a degli uomini fragili, ma convertiti dalla sua chiamata e sorretti dalla sua grazia. Spetta quindi a noi essere, doverosamente e per vocazione, i continuatori di quell'opera, iniziata da Cristo, proseguita dagli apostoli e dai primi testimoni della fede e ora da tutti noi, battezzati in Cristo. Tutto ciò dovrebbe avvenire nella perfetta unità, nella piena concordia, nell'unanimità degli intenti. In questi giorni, sulla scia della esortazione di San Paolo, alla conclusione della settimana di preghiera per l'unità domani, tutto il mondo cristiano prega con Cristo per l'unità della Chiesa. Siamo fiduciosi perché lo stesso Signore, in quell'ultima cena, ha rivolto intensamente la sua preghiera al Padre per la stessa intenzione: è ancora Lui ha mettersi in preghiera per noi e con noi.
</p>

<p>
<u>LOYOLA-21</u> / Dopo l’arresto di Giovanni, di colui che lo ha preceduto, Gesù deve decidere dove dirigere i suoi passi. Allora sceglie di tornare in Galilea, la regione dove è cresciuto. Per Gesù è giunto il momento di mostrarsi per ciò che è, mettendo la sua vita nelle mani dell’umanità. Marco, l’evangelista, ci racconta questo momento così: Gesù è solo, ma in un attimo non lo è più. Con lui ci sono ora quattro pescatori, Simone, Andrea, Giacomo e Giovanni, quattro qualunque. Caratteristiche particolari: nessuna. Non ci è richiesto niente di speciale per metterci a camminare dietro Gesù. Non siamo chiamati («Venite!») perché siamo belli o bravi o simpatici. Siamo tutti chiamati, che ci crediamo o no. A quelli che sanno ascoltare spetta solo di decidere se rispondere o no. E nella risposta dei primi quattro non c’è esitazione. Nessun dubbio. Subito lasciano le reti, lasciano tutto quello che li rende “sicuri”: il loro lavoro, la loro casa, la loro famiglia. Non si tratta di ipnosi o magia, quanto piuttosto di amore a prima vista, anzi a primo sguardo. Una scintilla, una promessa di gioia piena: farci pescatori di uomini, che non significa salvare le anime perdute, quanto, piuttosto, imparare a vedere l’umanità anche lì, dove sembra annegare. Facile? Visto come va a finire, non direi. Ne vale la pena? Questo lo sapete solo voi. / In quali occasioni ho sentito la sua voce? Come ho risposto? Che tipo di amore sto costruendo? (Francesca Carraro)
</p>

<p>
<u>FEGF1</u> / Venite a vedere il luogo dove era deposto; Omelia, 10-12; di San Giovanni Crisostomo nel quarto secolo / «Venite a vedere il luogo dove era deposto» (Mt 28,6)… Venite a vedere il luogo dove è stato redatto l’atto che garantisce la vostra risurrezione. Venite a vedere il luogo dove la morte è stata sepolta. Venite a vedere il luogo dove un corpo, chicco di grano non seminato da mano d’uomo, ha prodotto una moltitudine di spighe per l’immortalità… «Andate ad annunziare ai miei fratelli che vadano in Galilea e là mi vedranno. Annunziate ai miei discepoli i misteri che avete contemplati.» Questo ha detto il Signore alle donne. E anche ora, sulla riva della piscina battesimale, sta, invisibile, vicino ai credenti, abbraccia i neobattezzati come amici e fratelli… Colma i loro cuori e le loro anime di esultanza e di gloria. Lava le loro macchie nelle fonti della sua grazia. Unge col profumo dello Spirito coloro che sono stati rigenerati. Il Signore diviene colui che li nutre e diviene loro cibo. Procura ai suoi servi la loro parte del cibo spirituale. Dice a tutti i fedeli: «Prendete, mangiate il pane del cielo, ricevete la fonte che zampilla dal mio costato, alla quale sempre si può attingere, senza mai inaridirla. Voi che avete fame, saziatevi; voi che avete sete, inebriatevi del vino sobrio e salutare.»
</p>

<p>
<u>FEGF2</u> / "Convertitevi e credete al Vangelo" di Paolo VI / Cristo, che sempre nella sua vita fece quello che insegnò, prima di iniziare il suo ministero, passò quaranta giorni e quaranta notti nella preghiera e nel digiuno, e inaugurò la sua missione pubblica col lieto messaggio: “Il regno di Dio è vicino”, cui tosto aggiunse il comando: “Convertitevi e credete al vangelo” (Mc 1, 15). Queste parole costituiscono in certo modo il compendio di tutta la vita cristiana. Al regno annunciato da Cristo si può accedere soltanto mediante la “metànoia”, cioè attraverso quell’intimo e totale cambiamento e rinnovamento di tutto l’uomo, di tutto il suo sentire, giudicare e disporre, che si attua in lui alla luce della santità e della carità di Dio, santità e carità che, nel Figlio, a noi si sono manifestate e comunicate con pienezza. L’invito del Figlio alla “metànoia” diviene più indeclinabile in quanto egli non soltanto lo predica, ma in se stesso ne offre l’esempio. Cristo infatti è il modello supremo dei penitenti: ha voluto subire la pena per i peccati non suoi, ma degli altri. Dinanzi a Cristo, l’uomo è illuminato da una luce nuova, e per conseguenza riconosce sia la santità di Dio, sia la gravità del peccato; attraverso la parola di Cristo viene trasmesso il messaggio che invita alla conversione e concede il perdono dei peccati, doni questi che egli pienamente consegue nel battesimo. Tale sacramento, infatti, lo configura alla Passione, alla Morte e alla Risurrezione del Signore, e sotto il sigillo di questo Mistero pone tutta la vita futura del battezzato.
</p>

<p>
<u>HomilyVoice-21</u> / PRIMA LETTURA<br>
Dio vide le loro opere, che cioè si erano convertiti dalla loro condotta malvagia, e Dio si ravvide riguardo al male che aveva minacciato di fare loro e non lo fece.<br>
Veramente i pensieri di Giona distano dai pensieri di Dio piò che l’occidente dista dall’oriente.<br>
Il Signore verso ogni uomo che abita la nostra terra ha solo progetti di pace, di perdono, misericordia, nella verità, nella giustizia, nell'obbedienza alla sua voce. <br>
Questa verità così è annunciata dal Signore per bocca del profeta Geremia:<br>
Così dice il Signore degli eserciti, Dio d’Israele: Non vi traggano in errore i profeti che sono in mezzo a voi e i vostri indovini; non date retta ai sogni che essi sognano, perché falsamente profetizzano nel mio nome: io non li ho inviati. Oracolo del Signore. <br>
Pertanto così dice il Signore: Quando saranno compiuti a Babilonia settant’anni, vi visiterò e realizzerò la mia buona promessa di ricondurvi in questo luogo. <br>
Io conosco i progetti che ho fatto a vostro riguardo – oracolo del Signore –, progetti di pace e non di sventura, per concedervi un futuro pieno di speranza. <br>
Voi mi invocherete e ricorrerete a me e io vi esaudirò. Mi cercherete e mi troverete, perché mi cercherete con tutto il cuore; mi lascerò trovare da voi. Oracolo del Signore. <br>
Cambierò in meglio la vostra sorte e vi radunerò da tutte le nazioni e da tutti i luoghi dove vi ho disperso. Oracolo del Signore. Vi ricondurrò nel luogo da dove vi ho fatto deportare (Ger 29,8-14). <br>
Giona ha invece progetti di odio, di morte, di distruzione verso tutti i nemici del suo popolo.<br>
Perché cova nel suo cuore questi progetti si rifiuta di recarsi a Ninive per dire alla grande città una parola di invito alla conversione.<br>
Fu rivolta a Giona, figlio di Amittài, questa parola del Signore: «Àlzati, va’ a Ninive, la grande città, e in essa proclama che la loro malvagità è salita fino a me». <br>
Giona invece si mise in cammino per fuggire a Tarsis, lontano dal Signore. Scese a Giaffa, dove trovò una nave diretta a Tarsis. Pagato il prezzo del trasporto, s’imbarcò con loro per Tarsis, lontano dal Signore.<br>
Ma il Signore scatenò sul mare un forte vento e vi fu in mare una tempesta così grande che la nave stava per sfasciarsi. <br>
I marinai dissero fra di loro: «Venite, tiriamo a sorte per sapere chi ci abbia causato questa sciagura». Tirarono a sorte e la sorte cadde su Giona. <br>
Gli domandarono: «Spiegaci dunque chi sia la causa di questa sciagura. Qual è il tuo mestiere? Da dove vieni? Qual è il tuo paese? A quale popolo appartieni?». <br>
Egli rispose: «Sono Ebreo e venero il Signore, Dio del cielo, che ha fatto il mare e la terra». Quegli uomini furono presi da grande timore e gli domandarono: «Che cosa hai fatto?». Infatti erano venuti a sapere che egli fuggiva lontano dal Signore, perché lo aveva loro raccontato. <br>
Quegli uomini cercavano a forza di remi di raggiungere la spiaggia, ma non ci riuscivano, perché il mare andava sempre più infuriandosi contro di loro. <br>
Allora implorarono il Signore e dissero: «Signore, fa’ che noi non periamo a causa della vita di quest’uomo e non imputarci il sangue innocente, poiché tu, Signore, agisci secondo il tuo volere». <br>
Presero Giona e lo gettarono in mare e il mare placò la sua furia. Quegli uomini ebbero un grande timore del Signore, offrirono sacrifici al Signore e gli fecero promesse.<br>
Ma il Signore dispose che un grosso pesce inghiottisse Giona; Giona restò nel ventre del pesce tre giorni e tre notti. <br>
E il Signore parlò al pesce ed esso rigettò Giona sulla spiaggia (Cfr Gn 1,1-2,11). <br>
Il Signore non gode della morte di chi muore. Lui opera per la conversione di ogni uomo.<br>
Questa stessa verità troviamo nel Vangelo. Gesù è venuto per chiamare i peccatori a conversione. Per la salvezza del mondo ha offerto se stesso al Padre in sacrificio, in olocausto.<br>
Si avvicinavano a lui tutti i pubblicani e i peccatori per ascoltarlo. I farisei e gli scribi mormoravano dicendo: «Costui accoglie i peccatori e mangia con loro». Ed egli disse loro questa parabola:<br>
Chi di voi, se ha cento pecore e ne perde una, non lascia le novantanove nel deserto e va in cerca di quella perduta, finché non la trova? <br>
Quando l’ha trovata, pieno di gioia se la carica sulle spalle, va a casa, chiama gli amici e i vicini, e dice loro: “Rallegratevi con me, perché ho trovato la mia pecora, quella che si era perduta”. <br>
Io vi dico: così vi sarà gioia nel cielo per un solo peccatore che si converte, più che per novantanove giusti i quali non hanno bisogno di conversione (Cfr. Lc 15,1-31). <br>
Questi sono i progetti del Padre: progetti di conversione, salvezza, redenzione di ogni uomo. Quelli del Padre sono progetti di vita eterna per il mondo intero.<br>
Dio infatti ha tanto amato il mondo da dare il Figlio unigenito, perché chiunque crede in lui non vada perduto, ma abbia la vita eterna. Dio, infatti, non ha mandato il Figlio nel mondo per condannare il mondo, ma perché il mondo sia salvato per mezzo di lui (Gv 3,16-17). 
</p>

<p>
LEGGIAMO Gn 3,1-5.10<br>
Fu rivolta a Giona una seconda volta questa parola del Signore: «Àlzati, va’ a Ninive, la grande città, e annuncia loro quanto ti dico».  Giona si alzò e andò a Ninive secondo la parola del Signore.  Ninive era una città molto grande, larga tre giornate di cammino.<br>
Giona cominciò a percorrere la città per un giorno di cammino e predicava: «Ancora quaranta giorni e Ninive sarà distrutta». <br>
I cittadini di Ninive credettero a Dio e bandirono un digiuno, vestirono il sacco, grandi e piccoli.  Dio vide le loro opere, che cioè si erano convertiti dalla loro condotta malvagia, e Dio si ravvide riguardo al male che aveva minacciato di fare loro e non lo fece.<br>
Giona annuncia cosa il Signore sta per fare alla città e tutti si convertono. Ma non per questo lui cambia i suoi pensieri. <br>
Il suo cuore si rattrista perché il Signore aveva deciso di non distruggere la città. È tanto rattristato da chiedere al Signore che lo faccia morire. <br>
Ma Giona ne provò grande dispiacere e ne fu sdegnato. Pregò il Signore: «Signore, non era forse questo che dicevo quand’ero nel mio paese? Per questo motivo mi affrettai a fuggire a Tarsis; perché so che tu sei un Dio misericordioso e pietoso, lento all’ira, di grande amore e che ti ravvedi riguardo al male minacciato. <br>
Or dunque, Signore, toglimi la vita, perché meglio è per me morire che vivere!». Ma il Signore gli rispose: «Ti sembra giusto essere sdegnato così?».<br>
Giona allora uscì dalla città e sostò a oriente di essa. Si fece lì una capanna e vi si sedette dentro, all’ombra, in attesa di vedere ciò che sarebbe avvenuto nella città. <br>
Allora il Signore Dio fece crescere una pianta di ricino al di sopra di Giona, per fare ombra sulla sua testa e liberarlo dal suo male. Giona provò una grande gioia per quel ricino.<br>
Ma il giorno dopo, allo spuntare dell’alba, Dio mandò un verme a rodere la pianta e questa si seccò. Quando il sole si fu alzato, Dio fece soffiare un vento d’oriente, afoso. Il sole colpì la testa di Giona, che si sentì venire meno e chiese di morire, dicendo: «Meglio per me morire che vivere».<br>
Dio disse a Giona: «Ti sembra giusto essere così sdegnato per questa pianta di ricino?». Egli rispose: «Sì, è giusto; ne sono sdegnato da morire!». <br>
Ma il Signore gli rispose: «Tu hai pietà per quella pianta di ricino per cui non hai fatto nessuna fatica e che tu non hai fatto spuntare, che in una notte è cresciuta e in una notte è perita! <br>
E io non dovrei avere pietà di Ninive, quella grande città, nella quale vi sono più di centoventimila persone, che non sanno distinguere fra la mano destra e la sinistra, e una grande quantità di animali?» (Gn 4,1-10). <br>
Questo è il cuore dell’uomo: incapacità naturale di comprendere il cuore del Padre.  Questa incapacità può giungere a divenire ostinazione e alla fine consumarsi come peccato contro lo Spirito Santo.<br>
Dal Vangelo sappiamo che scribi, farisei, capi dei sacerdoti si ostinarono così tanto da decretare la morte del Messia del Signore. <br>
Perché hanno decretato questa morte? Perché i loro peccati avevano così tanto indurito il cuore da renderlo impossibile di aprirsi alla luce divina che splendeva e si irradiava dalla Persona di Cristo Gesù.<br>
Nessuno si illuda. Tutti possiamo cadere in questa incapacità naturale, ostinazione fino a trasformarsi in peccato contro lo Spirito Santo. <br>
SECONDA LETTURA<br>
Quelli che usano i beni del mondo, come se non li usassero pienamente: passa infatti la figura di questo mondo!<br>
La vita dell’uomo sulla terra è un soffio, un attimo. Ecco cosa chiede il Salmista al Signore:<br>
Gli anni della nostra vita sono settanta, ottanta per i più robusti, e il loro agitarsi è fatica e delusione; passano presto e noi voliamo via. Insegnaci a contare i nostri giorni e acquisteremo un cuore saggio (Sal 90, 10.12). <br>
Ecco cosa insegna l’Apostolo Pietro sul tempo. Esso è dato per compiere l’opera della nostra santificazione, attraverso un cammino di acquisizione di ogni virtù:<br>
“La sua potenza divina ci ha donato tutto quello che è necessario per una vita vissuta santamente, grazie alla conoscenza di colui che ci ha chiamati con la sua potenza e gloria. Con questo egli ci ha donato i beni grandissimi e preziosi a noi promessi, affinché per loro mezzo diventiate partecipi della natura divina, sfuggendo alla corruzione, che è nel mondo a causa della concupiscenza. <br>
Per questo mettete ogni impegno per aggiungere alla vostra fede la virtù, alla virtù la conoscenza, alla conoscenza la temperanza, alla temperanza la pazienza, alla pazienza la pietà, alla pietà l’amore fraterno, all’amore fraterno la carità. Questi doni, presenti in voi e fatti crescere, non vi lasceranno inoperosi e senza frutto per la conoscenza del Signore nostro Gesù Cristo. Chi invece non li possiede è cieco, incapace di vedere e di ricordare che è stato purificato dai suoi antichi peccati. <br>
Quindi, fratelli, cercate di rendere sempre più salda la vostra chiamata e la scelta che Dio ha fatto di voi. Se farete questo non cadrete mai. Così infatti vi sarà ampiamente aperto l’ingresso nel regno eterno del Signore nostro e salvatore Gesù Cristo.<br>
Penso perciò di rammentarvi sempre queste cose, benché le sappiate e siate stabili nella verità che possedete. Io credo giusto, finché vivo in questa tenda, di tenervi desti con le mie esortazioni, sapendo che presto dovrò lasciare questa mia tenda, come mi ha fatto intendere anche il Signore nostro Gesù Cristo. <br>
E procurerò che anche dopo la mia partenza voi abbiate a ricordarvi di queste cose (2Pt 1,3-15). <br>
Ecco ancora un'altra verità dell’Apostolo Pietro sul tempo. <br>
Dato che tutte queste cose dovranno finire in questo modo, quale deve essere la vostra vita nella santità della condotta e nelle preghiere, mentre aspettate e affrettate la venuta del giorno di Dio, nel quale i cieli in fiamme si dissolveranno e gli elementi incendiati fonderanno! <br>
Noi infatti, secondo la sua promessa, aspettiamo nuovi cieli e una terra nuova, nei quali abita la giustizia.<br>
Perciò, carissimi, nell’attesa di questi eventi, fate di tutto perché Dio vi trovi in pace, senza colpa e senza macchia. <br>
La magnanimità del Signore nostro consideratela come salvezza: così vi ha scritto anche il nostro carissimo fratello Paolo, secondo la sapienza che gli è stata data, come in tutte le lettere, nelle quali egli parla di queste cose. In esse vi sono alcuni punti difficili da comprendere, che gli ignoranti e gli incerti travisano, al pari delle altre Scritture, per loro propria rovina (2Pt 3,11-16). <br>
Sapendo che il nostro respiro è in prestito e che il Signore lo può ritirare in qualsiasi momento, è cosa giusta che ognuno valuti con saggezza di Spirito Santo l’uso del tempo. Dall’uso del tempo dipende la nostra eternità: eternità di vita eterna, ma anche eternità di morte eterna. <br>
Ecco la verità che Gesù rivela sul tempo. questa verità va ascoltata:<br>
Allora Gesù disse ai suoi discepoli: «Se qualcuno vuole venire dietro a me, rinneghi se stesso, prenda la sua croce e mi segua. <br>
Perché chi vuole salvare la propria vita, la perderà; ma chi perderà la propria vita per causa mia, la troverà.<br>
 Infatti quale vantaggio avrà un uomo se guadagnerà il mondo intero, ma perderà la propria vita? O che cosa un uomo potrà dare in cambio della propria vita?  Perché il Figlio dell’uomo sta per venire nella gloria del Padre suo, con i suoi angeli, e allora renderà a ciascuno secondo le sue azioni (Mt 16,24-25). <br>
Il tempo va usato per guadagnare la nostra eternità beata. Questo è il solo uso saggio del tempo. 
</p>

<p>
LEGGIAMO 1Cor 7,29-31<br>
Questo vi dico, fratelli: il tempo si è fatto breve; d’ora innanzi, quelli che hanno moglie, vivano come se non l’avessero; <br>
quelli che piangono, come se non piangessero; quelli che gioiscono, come se non gioissero; quelli che comprano, come se non possedessero; <br>
quelli che usano i beni del mondo, come se non li usassero pienamente: passa infatti la figura di questo mondo!<br>
Il tempo è dato perché possiamo dedicarci alla nostra salvezza con rispetto e timore. Rispetto della volontà di Dio sulla nostra vita. Timore che crede con fede convinta che ogni Parola del Signore si compie per noi. <br>
Oggi rispetto e timore sono assenti da molti cuori e per questo ognuno si abbandona ad ogni trasgressione, consumando si suoi giorni nell’idolatria, che è la causa di ogni immoralità. <br>
Quindi, miei cari, voi che siete stati sempre obbedienti, non solo quando ero presente ma molto più ora che sono lontano, dedicatevi alla vostra salvezza con rispetto e timore. È Dio infatti che suscita in voi il volere e l’operare secondo il suo disegno d’amore. <br>
Fate tutto senza mormorare e senza esitare, per essere irreprensibili e puri, figli di Dio innocenti in mezzo a una generazione malvagia e perversa. In mezzo a loro voi risplendete come astri nel mondo, tenendo salda la parola di vita. Così nel giorno di Cristo io potrò vantarmi di non aver corso invano, né invano aver faticato. <br>
Ma, anche se io devo essere versato sul sacrificio e sull’offerta della vostra fede, sono contento e ne godo con tutti voi. Allo stesso modo anche voi godetene e rallegratevi con me (Fil 2,12-17). <br>
L’Apostolo Paolo vede se stesso come persona che corre per raggiungere Cristo. La distanza da percorrere è lunga, lunghissima, il tempo è invece breve, brevissimo. <br>
Ma queste cose, che per me erano guadagni, io le ho considerate una perdita a motivo di Cristo. Anzi, ritengo che tutto sia una perdita a motivo della sublimità della conoscenza di Cristo Gesù, mio Signore. Per lui ho lasciato perdere tutte queste cose e le considero spazzatura, per guadagnare Cristo ed essere trovato in lui, avendo come mia giustizia non quella derivante dalla Legge, ma quella che viene dalla fede in Cristo, la giustizia che viene da Dio, basata sulla fede: perché io possa conoscere lui, la potenza della sua risurrezione, la comunione alle sue sofferenze, facendomi conforme alla sua morte, nella speranza di giungere alla risurrezione dai morti.<br>
Non ho certo raggiunto la mèta, non sono arrivato alla perfezione; ma mi sforzo di correre per conquistarla, perché anch’io sono stato conquistato da Cristo Gesù. <br>
Fratelli, io non ritengo ancora di averla conquistata. So soltanto questo: dimenticando ciò che mi sta alle spalle e proteso verso ciò che mi sta di fronte, corro verso la mèta, al premio che Dio ci chiama a ricevere lassù, in Cristo Gesù.<br>
Tutti noi, che siamo perfetti, dobbiamo avere questi sentimenti; se in qualche cosa pensate diversamente, Dio vi illuminerà anche su questo. Intanto, dal punto a cui siamo arrivati, insieme procediamo.<br>
Fratelli, fatevi insieme miei imitatori e guardate quelli che si comportano secondo l’esempio che avete in noi. Perché molti – ve l’ho già detto più volte e ora, con le lacrime agli occhi, ve lo ripeto – si comportano da nemici della croce di Cristo. La loro sorte finale sarà la perdizione, il ventre è il loro dio. Si vantano di ciò di cui dovrebbero vergognarsi e non pensano che alle cose della terra. <br>
La nostra cittadinanza infatti è nei cieli e di là aspettiamo come salvatore il Signore Gesù Cristo, il quale trasfigurerà il nostro misero corpo per conformarlo al suo corpo glorioso, in virtù del potere che egli ha di sottomettere a sé tutte le cose (Fil 3,7-21). <br>
Ecco il fine della nostra vita nel tempo che il Signore ci concede di vivere sulla nostra terra: portare a compimento l’opera della nostra conformazione a Cristo Gesù, trascinando in questa trasformazione il mondo intero. 
</p>

<p>
LETTURA DEL  VANGELO<br>
«Il tempo è compiuto e il regno di Dio è vicino; convertitevi e credete nel Vangelo».<br>
Il tempo nella Scrittura Santa è quel momento particolare stabilito dal Signore perché Lui entri con potenza di salvezza e di redenzione nella storia.<br>
Poiché il Pensiero del Padre solo lo Spirito Santo lo conosce, noi possiamo conoscere i decreti di salvezza e di redenzione del Padre, solo per rivelazione dall’Alto.<br>
Oggi lo Spirito Santo, per bocca di Gesù, rivela che il tempo è compiuto. Quale tempo si è compiuto?<br>
Si è compiuto il tempo stabilito dal Padre per mandare sulla nostra terra il suo Messia, il suo Cristo.<br>
Si è compiuto il tempo per annunciare che il regno di Dio è vicino ed è vicino perché il regno di Dio è prima di ogni altra cosa la Persona di Gesù. È Lui il Re di questo regno ed è in Lui, con Lui per Lui che il regno si edifica sulla nostra terra.<br>
Cosa fare per divenire regno di Dio? Ci si deve convertire. A chi ci si deve convertire? Al Vangelo. Cosa è il Vangelo. Il Vangelo per noi è Cristo Gesù annunciato dalla sua Parola.<br>
Il Vangelo è la Parola di Gesù che annuncia il Vangelo di Dio che è Cristo Signore.<br>
Per l’Apostolo Paolo il Vangelo è Cristo e Cristo Crocifisso.<br>
Poiché infatti, nel disegno sapiente di Dio, il mondo, con tutta la sua sapienza, non ha conosciuto Dio, è piaciuto a Dio salvare i credenti con la stoltezza della predicazione. <br>
Mentre i Giudei chiedono segni e i Greci cercano sapienza, noi invece annunciamo Cristo crocifisso: scandalo per i Giudei e stoltezza per i pagani; ma per coloro che sono chiamati, sia Giudei che Greci, Cristo è potenza di Dio e sapienza di Dio. <br>
Infatti ciò che è stoltezza di Dio è più sapiente degli uomini, e ciò che è debolezza di Dio è più forte degli uomini (1Cor 1,21-24). <br>
Anch’io, fratelli, quando venni tra voi, non mi presentai ad annunciarvi il mistero di Dio con l’eccellenza della parola o della sapienza. Io ritenni infatti di non sapere altro in mezzo a voi se non Gesù Cristo, e Cristo crocifisso. <br>
Mi presentai a voi nella debolezza e con molto timore e trepidazione. <br>
La mia parola e la mia predicazione non si basarono su discorsi persuasivi di sapienza, ma sulla manifestazione dello Spirito e della sua potenza, perché la vostra fede non fosse fondata sulla sapienza umana, ma sulla potenza di Dio (1Cor 2,1-5). <br>
Ecco con quali parole l’Apostolo Paolo si rivolge ai Colossesi:<br>
Un tempo anche voi eravate stranieri e nemici, con la mente intenta alle opere cattive; ora egli vi ha riconciliati nel corpo della sua carne mediante la morte, per presentarvi santi, immacolati e irreprensibili dinanzi a lui; purché restiate fondati e fermi nella fede, irremovibili nella speranza del Vangelo che avete ascoltato, il quale è stato annunciato in tutta la creazione che è sotto il cielo, e del quale io, Paolo, sono diventato ministro.<br>
Ora io sono lieto nelle sofferenze che sopporto per voi e do compimento a ciò che, dei patimenti di Cristo, manca nella mia carne, a favore del suo corpo che è la Chiesa. <br>
Di essa sono diventato ministro, secondo la missione affidatami da Dio verso di voi di portare a compimento la parola di Dio, il mistero nascosto da secoli e da generazioni, ma ora manifestato ai suoi santi. <br>
A loro Dio volle far conoscere la gloriosa ricchezza di questo mistero in mezzo alle genti: Cristo in voi, speranza della gloria. <br>
È lui infatti che noi annunciamo, ammonendo ogni uomo e istruendo ciascuno con ogni sapienza, per rendere ogni uomo perfetto in Cristo. <br>
Per questo mi affatico e lotto, con la forza che viene da lui e che agisce in me con potenza (Col 1,21-29). <br>
Cristo Gesù, Regno di Dio, Vangelo, Chiesa sono inseparabili in eterno, perché in eterno sono inseparabili il Padre e il Figlio e lo Spirito Santo.<br>
Oggi sono tutti in grande errore quanti pensano di poter instaurare un regno universale di Dio, senza Cristo, senza il Vangelo, senza la Chiesa, senza l’appartenenza al Regno di Dio che è il Regno di Cristo Gesù.<br>
Se Il Padre celeste nulla fa senza il Figlio suo Cristo Gesù e nulla senza lo Spirito Santo, nulla senza il Corpo di Cristo che è la sua Chiesa, possono i cristiani proporre al mondo una via differente di salvezza, redenzione, regno di Dio che sia escludente di Cristo, del Vangelo, della Chiesa?<br>
Vale anche per noi l’accorato grido dell’Apostolo Paolo ai Galati:<br>
Mi meraviglio che, così in fretta, da colui che vi ha chiamati con la grazia di Cristo voi passiate a un altro vangelo. <br>
Però non ce n’è un altro, se non che vi sono alcuni che vi turbano e vogliono sovvertire il vangelo di Cristo. <br>
Ma se anche noi stessi, oppure un angelo dal cielo vi annunciasse un vangelo diverso da quello che vi abbiamo annunciato, sia anàtema! <br>
L’abbiamo già detto e ora lo ripeto: se qualcuno vi annuncia un vangelo diverso da quello che avete ricevuto, sia anàtema! <br>
Infatti, è forse il consenso degli uomini che cerco, oppure quello di Dio? O cerco di piacere agli uomini? Se cercassi ancora di piacere agli uomini, non sarei servitore di Cristo! (Gal 1,6-10). <br>
È questo il convincimento di fede che manca oggi alla Chiesa di Cristo Gesù: che non c’è un altro Vangelo.<br>
Basterebbe solo questo convincimento di fede per risolvere tutti i problemi che oggi affliggono l’umanità.<br>
La soluzione di ogni problema è Cristo Gesù. Solo Lui infatti può rivelarci come risolvere il problema della croce che ci affligge. <br>
Non vi sono altri maestri che possono insegnarci a vivere la croce. Solo Cristo è il vero, l’unico Maestro. 
</p>

<p>
LEGGIAMO IL TESTO Di Mc 1,14-20<br>
Dopo che Giovanni fu arrestato, Gesù andò nella Galilea, proclamando il vangelo di Dio, <br>
e diceva: «Il tempo è compiuto e il regno di Dio è vicino; convertitevi e credete nel Vangelo».<br>
Passando lungo il mare di Galilea, vide Simone e Andrea, fratello di Simone, mentre gettavano le reti in mare; erano infatti pescatori. Gesù disse loro: «Venite dietro a me, vi farò diventare pescatori di uomini».  <br>
E subito lasciarono le reti e lo seguirono. Andando un poco oltre, vide Giacomo, figlio di Zebedeo, e Giovanni suo fratello, mentre anch’essi nella barca riparavano le reti. <br>
E subito li chiamò. Ed essi lasciarono il loro padre Zebedeo nella barca con i garzoni e andarono dietro a lui.<br>
Il regno di Dio è universale. Ogni uomo, da questo istante, fino al giorno della Parusia, deve essere chiamato ad entrare in esso.<br>
Nessuno può chiamare al regno se non conosce le vie attraverso le quali Cristo Gesù chiama al regno. Ma neanche può chiamare se prima lui stesso non diviene vero regno di Dio, in Cristo e nello Spirito Santo.<br>
Se oggi molti figli della Chiesa sono confusi e smarriti, la causa è da cercare nella mancanza di persone che sono vero regno di Dio e chiamano altri a divenire vero regno di Dio, mostrando con la loro vita come si vive da vero regno di Dio.<br>
Se oggi mancano i Maestri Costruttori del Regno di Dio è perché mancano i discepoli del Maestro che fino alla consumazione del tempo deve mostrarci con la Parola e con le opere come il regno di Dio si edifica.<br>
La separazione da Cristo Gesù ci fa costruttori di regni di questo mondo, mai potrà farci divenire costruttori del regno di Dio sulla nostra terra.<br>
Gesù oggi lo dice con divina chiarezza ai primi quattro discepoli da Lui chiamati: «Venite dietro a me, vi farò diventare pescatori di uomini».  <br>
Se non si è creati da Cristo Gesù, nello Spirito Santo, pescatori di uomini, nessuno potrà mai edificare il regno di Dio sulla nostra terra.<br>
Gesù non fa divenire pescatori di uomini in una sola volta. Lui li fa divenire giorno per giorno, momento per momento.<br>
Per questo la frequentazione spirituale di Gesù mai dovrà essere interrotta. Essa invece dovrà essere sempre più intensificata.<br>
Quanti poi sono preposti alla formazione dei chiamati, quanti dalla Chiesa ricevono il mandato di aiutare Gesù a far divenire pescatori di uomini coloro che lo Spirito Santo ha scelto per questo ministero, devono essere vera immagine vivente di Gesù Signore.<br>
Loro devono essere vero modello di pescatori di uomini. Sono essi per i chiamati il Cristo visibile che li fa diventare pescatori di uomini.<br>
Se questo Cristo visibile non è secondo il Cristo invisibile, la creazione dei pescatori di uomini sarà imperfetta, a volte anche molto imperfetta e chi subisce gravissimo danno è la futura pesca.<br>
Mandare nel mondo un pescatore di uomini che non sa cosa è la pesca e neanche chi è un uomo da pescare e mettere nella rete del regno, espone la missione a grande fallimento.<br>
Tutti oggi sanno che Cristo Gesù da moltissimi cristiani è visto come vera pietra di inciampo per i loro progetti finalizzati alla costruzione di una religione cosmica a-cristologica, a-ecclesiale, a-soteriologica, a-redentiva. <br>
Tutti oggi sanno della lenta, ma inarrestabile trasformazione della religione cattolica in sola filantropia immanentistica. Questa trasformazione è a-teologica. Manca in essa –  anche se fatta in nome di Dio – della verità del Padre e del Figlio e dello Spirito Santo.<br>
Madre del Figlio Unigenito Eterno del Padre che in te si è fatto carne, aiutaci a comprendere che siamo cristiani se lavoriamo in Cristo, per Cristo, con Cristo, per l’edificazione del suo regno in mezzo agli uomini.<br>
Se ignoriamo Cristo, se lo rinneghiamo, se non lo confessiamo dinanzi ad ogni uomo, non siamo cristiani, non siamo Chiesa di Cristo, non siamo suoi discepoli. Da questo naufragio dalla fede, liberaci e salvaci, o Madre Santa. Amen.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
