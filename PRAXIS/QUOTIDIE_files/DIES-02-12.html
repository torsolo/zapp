<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-12</h1>-->
<h1>DIES-02-12</h1>

<h5>Oremus</h5>

<p>
<ul>
<li>Ecco che i popoli pagani proclamano la tua gloria: "Ha fatto bene ogni cosa; fa udire i sordi e fa parlare i muti!". Noi ti preghiamo, in particolar modo oggi, Signore, per i missionari, perché possano assomigliarti in ogni cosa e possano portare con loro le opere meravigliose che accompagnano la proclamazione della Buona Novella. Rinnova in noi lo zelo e lo spirito di preghiera perché riflettano la tua meravigliosa immagine.</li>
</ul>
</p>

<p>
<ul>
<li>Maria, Madre del Volto Santo, aiutaci ad avere “mani innocenti e cuore puro”, mani illuminate dalla verità dell'amore e cuori rapiti dalla bellezza divina, perché, trasformati dall'incontro con Cristo, ci doniamo ai poveri e ai sofferenti, nei cui volti riluce l'arcana presenza del tuo Figlio Gesù, che vive e regna nei secoli dei secoli.</li>
</ul>
</p>

<p>
<ul>
<li>Signore, aiutami... Ad abbassare il tono della mia voce. A trovare il silenzio dentro e fuori di me. Ad ascoltare le parole appena sussurrate. A sentire il profumo di un fiore appena sbocciato. A discernere il bene dal male. Ad usare sempre parole buone. A benedire e non a maledire. A comprendere i sogni e i desideri nascosti nel cuore della gente. Ad inginocchiarmi davanti al tuo Santissimo Corpo. Ad essere un uomo dalle mani dure ma dal cuore buono. A riconoscere sempre i miei errori. A togliere l’orgoglio dalla mia vita. A portare ogni giorno la mia croce. A riconoscerti nel volto di ogni persona. Ad amare mia moglie di un amore eterno e sempre nuovo. Ad accettare che i miei figli non sono “cosa mia”. Ad essere in ogni luogo espressione della tua felicità. Aiutami, Signore, a riconoscere sempre la tua voce. Amen! (Adolfo Rebecchini)</li>
</ul>
</p>

<p>
<ul>
<li>NOVENA SPIRITO SANTO / 1° GIORNO / Vieni, Santo Spirito... Spirito Santo, dono di Dio all'anima mia, io resto assalito dall'emozione e dall'ammirazione, pensando a Te. Non trovo nulla che possa dire la felicità intima che provo, sapendoti mio ospite dolcissimo e vita divina in me. Come acque inondanti, l'anima è sopraffatta dalla quiete, dall'amore, dalla contemplazione saporosa di Te. Io sono come attonito dinanzi a tanta degnazione; penso alla tua bellezza, stupenda oltre ogni dire e immaginare; penso alla tua inesauribile ricchezza di grazia, di doni, di virtù, di frutti e di beatitudini. Penso alla tua tenera bontà, che ti spinge ad abitare in me. Tu hai tutto, Tu puoi tutto, Tu mi vuoi dare tutto. Sono in uno stato d'ammirazione commossa, nonostante la mia miseria, che mi fa essere l'ultimo della terra. Ti benedico, Ti adoro, Ti ringrazio, Ti chiedo tutto. Dammi tutto, o Spirito Santo! Si recitano 3 Gloria al Padre...</li>
</ul>
</p>

<p>
<ul>
<li>Iddio mi ha fatto conoscere in che cosa consiste il vero amore, e mi ha dato la luce per dimostrarlo in pratica a Dio. Il vero amore di Dio consiste nel fare la volontà di Dio. Per dimostrare amore verso Dio, occorre che tutte le nostre azioni, anche le più piccole, derivino dall'amore verso Dio (Diario Faustina, 279). </li>
</ul>
</p>

<p>
<ul>
<li>Cristo non ha mani / ha soltanto le nostre mani / per fare oggi il suo lavoro. / Cristo non ha piedi / ha soltanto i nostri piedi / per guidare gli uomini / sui suoi sentieri. / Cristo non ha labbra / ha soltanto le nostre labbra / per raccontare di sé agli uomini di oggi. / Cristo non ha mezzi / ha soltanto il nostro aiuto / per condurre gli uomini a sé oggi. / Noi siamo l'unica Bibbia / che i popoli leggono ancora / siamo l'ultimo messaggio di Dio / scritto in opere e parole. </li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
12 febbraio: santi martiri di Abitina; sant'Eulalia, vergine e martire di Barcellona; san Melezio, vescovo di Sebastea, poi di Berea e poi patriarca di Antiochia; san Benedetto, abate di Aniane; sant'Antonio, detto Cauleas, vescovo di Costantinopoli; beata Ombelina, priora di Jully-les-Nonnains; san Ludano, pellegrino; beati Tommaso Hemmerford, Giacomo Fenn, Giovanni Nutter, Giovanni Munden e Giorgio Haydock, sacerdoti e martiri d'Inghilterra.
</p>

<h5>Quotes</h5>

<p>
<a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
043 Perseveranza / Lenze invisibili. / Il pescatore ripara la rete / e i pesci si lasciano prendere. / Se la rete del pescatore non è ben rammendata, il suo viaggio sarà inutile. Una buona preparazione è la parte principale della sua fatica. Solo quando la rete è intatta, la barca aggiustata ed egli ha studiato le condizioni del mare e dei pesci, uscire a pescare diventa una semplice formalità. Perché allora i pesci cadranno nelle sue mani come trascinati da lenze invisibili. Quando sembra che nulla di incoraggiante ci accada, è importante ricordare la perseveranza del pescatore. Il lavoro è monotono, tenere a posto la casa una routine, e magari i nostri obiettivi ci appaiono lontani: tuttavia dobbiamo perseverare e prepararci. Così facendo continueremo a camminare verso la meta, sostenendo la nostra fede anche in tempi duri e minacciosi. Per assaggiare il frutto della perseveranza occorrono maturità ed esperienza. Dobbiamo coltivare la pazienza, il tempo e i progetti. Anche quando le circostanze ci sembrano avverse, miglioriamo le nostre risorse. Mai trascurare ciò che abbiamo già avviato. Se sapremo accarezzare i nostri progetti sia nei momenti positivi, sia in quelli negativi, alla fine riusciremo nell'intento così come i pesci finiscono inevitabilmente nella rete.
</p>

<h5>InFinemDei</h5>

<p>
Meraviglioso, Signore, è tutto ciò che fai, quello che capiamo e quello che non capiamo, quello che apprezziamo e quello che non apprezziamo. La prova del tempo ci mostra che le tue vie non sono le nostre vie, ma che tu sempre provvedi al bene di chi ama Dio. Dal male fai sì che si ricavi un bene più grande, dalla malattia una sorgente di lode, di pazienza e di compassione. Noi crediamo che tu sei buono e che sei signore di ogni cosa, anche dell'impossibile. Meraviglioso, Signore, è tutto ciò che fai.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
