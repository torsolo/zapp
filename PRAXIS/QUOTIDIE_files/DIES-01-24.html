<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-24</h1>-->
<h1>DIES-01-24</h1>

<h5>Oremus</h5>

<p>
<ul>
<li>O Dio, Signore di tutti i tempi, nelle tue mani collochiamo anche il tempo di questo nuovo giorno, che la tua bontà ci ha donato. Desideriamo che esso sia illuminato e guidato dal tuo Figlio crocifisso e risorto, pienezza di ogni tempo. Perciò, per la grazia di Gesù, che visse nel tempo senza lasciarsene dominare, ti chiediamo di liberarci dalla tirannia delle ore che noi chiamiamo libertà e vita. Non permettere che perdiamo l'ora della tua misericordia e della nostra conversione. Amen.</li>
</ul>
</p>

<p>
<ul>
<li>Dio onnipotente, che sei presente in tutto l'universo e nella più piccola delle tue creature, Tu che circondi con la tua tenerezza tutto quanto esiste, riversa in noi la forza del tuo amore affinché ci prendiamo cura della vita e della bellezza. Inondaci di pace, perché viviamo come fratelli e sorelle senza nuocere a nessuno. O Dio dei poveri, aiutaci a riscattare gli abbandonati e i dimenticati di questa terra che tanto valgono ai tuoi occhi. Amen. (Papa Francesco, Enciclica Laudato Si')</li>
</ul>
</p>

<p>
<ul>
<li>Così grande, così vicino / Io grido verso di te, Signore mio Dio, io invoco il tuo Nome santo, ma non riesco ad afferrarti! Signore mio Dio, tu sei più grande delle nostre parole, più silenzioso dei nostri silenzi, più profondo dei nostri pensieri, più elevato dei nostri desideri, … Donaci o Dio sovrano, così grande e così vicino, un cuore vivente, degli occhi nuovi, per scoprirti e accoglierti quando vieni a noi. (San Francesco di Sales)</li>
</ul>
</p>

<p>
<ul>
<li>Preghiera dell’abbandono a Dio / Signore non so che cosa chiederti. Tu sei il solo a sapere ciò che mi occorre. Tu mi ami più di quanto io riesca ad amare me stesso. Concedi al tuo servo ciò che non sono in grado di chiedere per me stesso. Non oso chiedere nè la croce nè la consolazione. Da te solo dipendo.Il mio cuore ti apro. Tu vedi i bisogni che io ignoro. Vedi e agisci secondo la tua misericordia. Colpiscimi e guariscimi.Fammi cadere e risollevami. Riverisco la tua volontà e davanti a te resto in silenzio, davanti alla tua volontà, davanti alle tue sentenze insondabili. A te mi dono interamente. In me non vi è nè volontà nè desiderio, se non il desiderio di fare la tua volontà. Insegnami a pregare. Prega tu stesso dentro di me. (F. Drozdov)</li>
</ul>
</p>

<p>
<ul>
<li>Novena della Purificazione (Candelora) / 1gg / I. Per quella così eroica obbedienza che voi esercitaste, o gran Vergine, nell'assoggettarvi alla legge della purificazione, ottenete anche a noi la più esatta obbedienza a tutti i comandi di Dio, della Chiesa e dei nostri maggiori. / Ave Maria... / II. Per quell'angelica modestia o celestiale devozione con cui voi, o gran Vergine, vi recaste e presentaste nel Tempio, ottenete anche a noi di andare e stare nel tempio con quell'interno ed esterno raccoglimento che conviene alla casa di Dio. / Ave Maria... / III. Per quella santa premura che voi aveste, o Vergine purissima, di togliere da voi col sacro rito della purificazione ogni apparenza di macchia, ottenendo a noi pure una instancabile premura di togliere sempre da noi ogni ancor più piccola macchia di peccato. / Ave Maria... / IV. Per quell'umiltà profondissima che vi indusse, o Maria, a collocarvi nel tempio tra le donne più volgari, quasi foste una di loro, sebbene la più santa fra tutte le creature, ottenete anche a noi quello spirito di umiltà che ci renda cari a Dio e meritevoli dei suoi favori. / Ave Maria... / V. Per quella gran fede che voi, o Vergine fedelissima, conservaste viva e ferma in Dio vostro Figlio nell'udire dal santo profeta Simeone che egli sarebbe stato per molti occasione di contraddizione o di rovina, ottenete anche a noi una simile vivezza e fermezza di fede in mezzo a qualunque tentazione e contraddizione. / Ave Maria... / VI. Per quella invitta rassegnazione con cui ascoltaste gli amarissimi presagi che vi fece, o Maria, l'illuminato Simeone, fate che anche noi in tutti gli avvenimenti, anche più tristi, siamo sempre perfettamente rassegnati ad ogni divino volere. / Ave Maria... / VII. Per quell'accesissima carità che vi mosse, o Maria, a fare all'eterno Padre il gran sacrificio col vostro Figlio per la comune redenzione e salute, ottenete anche a noi la grazia di sacrificare al Signore qualunque cosa anche più cara, quando ciò sia necessario alla nostra santificazione o salvezza. / Ave Maria... / Gloria al Padre...</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
24 gennaio: san Francesco di Sales, vescovo di Ginevra e dottore della Chiesa; san Feliciano, primo vescovo di Foligno; san Sabiniano, martire a Troyes; san Babila, vescovo di Antiochia; santi Urbano, Prilidano ed Epolono, fanciulli martiri; sant'Esuperanzio, vescovo di Cingoli; beata Paola Gambara Costa, vedova; beati Guglielmo Ireland, sacerdote gesuita, e Giovanni Grove, martiri; beata Maria Poussepin, vergine, fondatrice delle suore domenicane della Carità; beati Vincenzo Lewionuk e dodici compagni, martiri; beato Timoteo Giaccardo, sacerdote paolino.
</p>

<h5>Quotes</h5>

<p>
<ul>
<li>I bambini, a forza di ascoltare le mamme e balbettare dietro loro, imparano la loro lingua; avverrà lo stesso per noi se ci terremo vicino al Salvatore con la meditazione: osservando le sue parole, le sue azioni, impareremo, con il suo aiuto, a parlare, agire e volere come Lui. (S. Francesco di Sales)</li>
<li>Potranno tagliare tutti i fiori, ma non fermeranno mai la primavera. (P. Neruda)</li>
<li>Amare chi non ti ama, è amare la pioggia che cade nella foresta. (Proverbio africano)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>"La castità è il giglio delle virtù; rende gli uomini simili agli Angeli. Niente è bello se non è puro, e la purezza degli uomini è la castità. Alla castità si dà il nome di onestà, e alla sua conservazione, onore. Viene anche chiamata integrità e il contrario corruzione. Gode di gloria tutta speciale perché è la bella e splendida virtù dell’anima e del corpo. Non è mai permesso prendere piaceri impudichi dai nostri corpi, poco importa in che modo. Li legittima soltanto il matrimonio che, con la sua santità, compensa il discredito insito nel piacere. Anche nel matrimonio bisogna avere cura che l’intenzione sia onesta, perché se ci dovesse essere qualche sconvenienza nel piacere che si prende, ci sia sempre l’onestà nell’intenzione che lo ha cercato. Il cuore casto è come la madreperla, che può ricevere soltanto le gocce d’acqua che scendono dal cielo, giacché può accogliere soltanto i piaceri del matrimonio, che viene dal cielo. Fuori da ciò non deve nemmeno tollerare il pensiero voluttuoso, volontario e prolungato." (Dalla FILOTEA di San Francesco di Sales)</li>
</ul>
</p>

<p>
<ul>
<li>"Volete ancora sapere che cos'è un santo agli occhi della religione?" Vedete quindi che la santità non consiste nel fare grandi cose, ma nel compiere fedelmente i comandamenti di Dio, e nell'adempiere i propri doveri, nello stato in cui il Buon Dio ci ha messo. Vediamo spesso una persona del mondo, che compie fedelmente i piccoli doveri del suo stato, essere più gradita a Dio dei solitari nei loro deserti. Volete ancora sapere che cos'è un santo agli occhi della religione? E' un uomo che teme Dio, che lo ama sinceramente e che lo serve con fedeltà; è un uomo che non si lascia gonfiare dalla superbia, né dominare dall'amor proprio, che è veramente umile e piccolo ai suoi propri occhi; che, essendo privo dei beni di questo mondo, non li desidera o che, possedendoli, non vi attacca il proprio cuore; è un uomo che è nemico di ogni acquisto ingiusto; è un uomo che, possedendo la sua anima nella pazienza e nella giustizia, non si offende di un'ingiustizia che gli viene fatta. Ama i suoi nemici, non cerca di vendicarsi. Rende tutti i servizi che può al suo prossimo; condivide volentieri i suoi beni con i poveri; cerca Dio solo, disprezza i beni e gli onori di questo mondo. Aspirando soltanto ai beni del Cielo, si disgusta dei piaceri della vita e trova la sua felicità unicamente nel servizio di Dio. E' un uomo che è assiduo alle funzioni divine, che frequenta i sacramenti, e che si occupa seriamente della sua salvezza; è un uomo che, avendo orrore di ogni impurità, fugge le cattive compagnie quanto può, per conservare puro il suo corpo e la sua anima. E' un uomo che in tutto si sottomette alla volontà di Dio, in tutte le croci e gli ostacoli che gli capitano; che non accusa nessuno, ma che riconosce che la giustizia divina si posa su di lui a causa dei suoi peccati. (Santo Curato d'Ars, dall'omelia "Per la festa di Tutti i Santi")</li>
</ul>
</p>

<h5>DengMingDao</h5>

<p>
Risata / Ripide strade di paese, / bianche pareti illuminate dal sole. / Mare ceruleo. / Il riso dei bambini. / Non importa in quale mondo viviamo, né quante lingue vi si parlano, o quante volte culture e governi si danno battaglia: il riso dei bambini è ovunque motivo di sollievo. L'ilarità degli adulti può essere tinta di gelosia, insicurezza, crudeltà o assurdità, ma il chiasso dei bambini che giocano evoca l'ideale di un atto puro e semplice. In esso non vi è astrazione, né ideologia: solo l'innocente gioia di vivere. Noi adulti indugiamo in cupi problemi, angosce esistenziali e nella paura delle responsabilità. Udiamo la gioia dei bambini e sospiriamo di nostalgia per la nostra infanzia perduta. Ma anche se non entriamo più negli abiti di un tempo e non ci è dato di ringiovanire, possiamo trarre conforto dal loro ottimismo: la felicità dei bambini può allietare tutti noi. Troppo spesso desideriamo che i nostri figli crescano in fretta, quando invece è meglio che godano appieno di ogni anno della vita. Lasciamo pure che imparino ciò che si addice alla loro età, lasciamoli giocare. E quando con l'adolescenza la loro infanzia finisce, aiutiamoli favorendo una transizione armoniosa. Solo così la loro risata continuerà a risuonare di allegria e speranza per tutti noi.
</p>

<h5>InFinemDei</h5>

<p>
"Il tempo è compiuto". Vi sono tanti tempi ("Kronoi") in cui Dio prepara quello che verrà; ma poi vi è un tempo ("Kairos"), il suo, in cui tutto è portato alla pienezza, "la pienezza del tempo" (Gal 4,4). Cristo è questa pienezza. Egli introduce il "definitivo" nella storia e discrimina un "prima" e un "adesso". Perciò Paolo può scrivere che con Gesù "il tempo si è fatto breve" (1Cor 7,29). Gli "ultimi tempi" sono ormai inaugurati. "Inaugurati" vuol dire che non vi è più un altro tempo "ultimo" che vada al di là di Cristo, ma vuol dire anche che non si può restare al di qua di Cristo. Vuol dire ancora che, se sono stati inaugurati, devono adesso essere sviluppati. Difatti si dilatano e diventano "tempi della Chiesa", che vanno dalla risurrezione-ascensione fino alla parusia (NdR: il ritorno sulla terra di Gesù alla fine dei tempi). La decisiva importanza dei tempi della Chiesa sta proprio nel fatto che essi rappresentano il "tempo favorevole" (2Cor 6,2) per la decisione. Convertirsi, passando a credere al vangelo, significa propriamente un vero mutamento di era, un passaggio da un tempo ormai concluso, quello della promessa, al tempo senza fine della realtà. Anche noi discepoli siamo mandati a proclamare che il "tempo è compiuto". La Chiesa deve far sapere a tutti che il tempo della "visita di Dio", l'ultima visita, è quella di Gesù Cristo ed esso è in atto fino alla fine dei tempi. Non ce n'è un altro da aspettare. Si tratta di non perdere il "giorno della salvezza". (Card. GIOVANNI SALDARINI)
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
