<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>VERBUM</h1>-->
<h1>VERBUM</h1>

<p>
<u>HODIE</u> / Sabato della I settimana del Tempo Ordinario (anno pari)
</p>

<p>
<u>ANTIFONA</u> / Vidi il Signore su di un trono altissimo: lo adorava una schiera di angeli e cantavano insieme. "Ecco colui che regna per sempre".
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>COLLETTA</u> / Ispira la tua paterna bontà, o Signore, i pensieri e i propositi del tuo popolo in preghiera, perché veda ciò che deve fare e abbia la forza di compiere ciò che ha veduto. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Ecco l’uomo di cui il Signore ha detto: costui reggerà il mio popolo</b> / Dal primo libro di Samuele (1Sam 9,1-4.10.17-19:10,1) / C'era un uomo della tribù di Beniamino, chiamato Kis, figlio di Abièl, figlio di Seror, figlio di Becoràt, figlio di Afìach, un Beniaminita, uomo di valore. Costui aveva un figlio chiamato Saul, prestante e bello: non c'era nessuno più bello di lui tra gli Israeliti; superava dalla spalla in su chiunque altro del popolo. Ora le asine di Kis, padre di Saul, si smarrirono, e Kis disse al figlio Saul: «Su, prendi con te uno dei domestici e parti subito in cerca delle asine». Attraversarono le montagne di Èfraim, passarono al territorio di Salisà, ma non le trovarono. Si recarono allora nel territorio di Saalìm, ma non c'erano; poi percorsero il territorio di Beniamino e non le trovarono. Quando Samuèle vide Saul, il Signore gli confermò: «Ecco l'uomo di cui ti ho parlato: costui reggerà il mio popolo». Saul si accostò a Samuèle in mezzo alla porta e gli chiese: «Indicami per favore la casa del veggente». Samuèle rispose a Saul: «Sono io il veggente. Precedimi su, all'altura. Oggi voi due mangerete con me. Ti congederò domani mattina e ti darò indicazioni su tutto ciò che hai in mente. Di buon mattino, al sorgere dell'aurora, Samuèle prese l'ampolla dell'olio e la versò sulla testa di Saul. / Parola di Dio.
</p>

<p>
<u>PSALMUS</u> / (Sal 20) <b>Signore, il re gioisce della tua potenza!</b> / Signore, il re gioisce della tua potenza! Quanto esulta per la tua vittoria! Hai esaudito il desiderio del suo cuore, non hai respinto la richiesta delle sue labbra. / Gli vieni incontro con larghe benedizioni, gli poni sul capo una corona di oro puro. Vita ti ha chiesto, a lui l'hai concessa, lunghi giorni in eterno, per sempre. / Grande è la sua gloria per la tua vittoria, lo ricopri di maestà e di onore, poiché gli accordi benedizioni per sempre, lo inondi di gioia dinanzi al tuo volto.
</p>

<p>
<u>ALLELUIA</u> / Alleluia, Alleluia / Il Signore mi ha mandato a portare ai poveri il lieto annuncio, a proclamare ai prigionieri la liberazione. (Lc 4,18) / Alleluia.
</p>

<p>
<u>VANGELO</u> / <b>Non sono venuto a chiamare i giusti, ma i peccatori</b> / Dal Vangelo secondo  Marco (Mc 2,13-17) / In quel tempo, Gesù uscì di nuovo lungo il mare; tutta la folla veniva a lui ed egli insegnava loro. Passando, vide Levi, il figlio di Alfeo, seduto al banco delle imposte, e gli disse: «Seguimi». Ed egli si alzò e lo seguì. Mentre stava a tavola in casa di lui, anche molti pubblicani e peccatori erano a tavola con Gesù e i suoi discepoli; erano molti infatti quelli che lo seguivano. Allora gli scribi dei farisei, vedendolo mangiare con i peccatori e i pubblicani, dicevano ai suoi discepoli: «Perché mangia e beve insieme ai pubblicani e ai peccatori?». Udito questo, Gesù disse loro: «Non sono i sani che hanno bisogno del medico, ma i malati; io non sono venuto a chiamare i giusti, ma i peccatori». / Parola del Signore.
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / Con una preghiera concorde ringraziamo il Padre celeste per averci donato Cristo e lo Spirito, e per ogni dono della sua misericordia che ricordiamo in questa eucaristia. Ripetiamo insieme: <b>Salvaci, o Signore.</b> / Per Gesù, venuto a chiamare non i giusti, ma i peccatori. Noi ti preghiamo: / Per Gesù che anche oggi si dona come cibo a noi peccatori. Noi ti preghiamo: / Per Gesù, parola divina che penetra fino in fondo all'anima per la sua conversione. Noi ti preghiamo: / Per Gesù che chiama continuamente gli uomini alla sua sequela. Noi ti preghiamo: / Per lo Spirito Santo che ci guida alla verità intera di Gesù. Noi ti preghiamo: / Per lo Spirito Santo, fuoco che purifica e forza di risurrezione. Noi ti preghiamo: / Per lo Spirito Santo che rinnova il cuore dell'uomo. Noi ti preghiamo: / Per la Vergine Maria, segno gioioso dell'umanità liberata dal male. Noi ti preghiamo: / Padre di bontà, che inviti tutti gli uomini al banchetto preparato da Gesù tuo Figlio, ascolta la preghiera di noi peccatori che gioiamo per la salvezza ricevuta e donaci la forza di amarti sempre, nonostante la nostra fragilità. Per Cristo nostro Signore. Amen.
</p>

<p>
<u>OFFERTORIO</u> / Accogli, Signore, l'offerta che ti presentiamo, esaudisci la nostra fiduciosa preghiera e santifica tutta la nostra vita. Per Cristo nostro Signore.
</p>

<p>
<u>COMMUNIO</u> / Presso di te, Signore, è la sorgente della vita, nella tua luce noi vedremo la luce. (Sal 36,10)
</p>

<p>
<u>COMMUNIO</u> / “Io sono venuto perché abbiano la vita, e l’abbiano in abbondanza”, dice il Signore. (Gv 10,10)
</p>

<p>
<u>GRATIAS</u> / Dio onnipotente, che ci hai nutriti alla tua mensa, donaci di esprimere in un fedele servizio la forza rinnovatrice di questi santi misteri. Per Cristo nostro Signore.
</p>


<hr>

<h5>PROFUNDIS</h5>

<p>
<u>EVANGELIZO</u> / 
</p>

<p>
<u>EVANGELIZO</u> / Giovanni Carpazio (VII sec.) monaco e vescovo / Lettere ai monaci dell'India / E' vicino il grande medico / E' vicino il grande medico di coloro che soffrono. Ha preso su di sé le nostre malattie. Ci ha guariti e ci guarisce con le sue piaghe (Is 53,5; Mt 8,17). Egli è qui, e ora applica i rimedi salutari. Si dice infatti: Sono io che ho colpito, ho abbandonato, e sono io che guarirò (Dt 32,39). Dunque non temere. Quando cesserà la mia ardente collera, di nuovo guarirò. Come una donna non dimenticherà mai di aver cura dei figli del suo seno, così non ti dimenticherò, dice il Signore (Is 49,15). Se l'uccello dona tenerezza ai suoi piccoli, se li segue ogni momento, li chiama, porta il cibo nella loro bocca, quanto più ho compassione per le mie creature. Ancor di più si è riversata su te la mia tenerezza. Ti seguo segretamente. Parlo alla tua intelligenza. Porto nutrimento alla tua riflessione che si apre come la bocca della rondinella. Ti dò il cibo del timore dell'Onnipotente, il cibo del desiderio del cielo, il cibo della consolazione dei gemiti, il cibo della compunzione, il cibo del canto, il cibo della conoscenza più profonda, il cibo dei misteri divini. Ma se mento quando ti parlo così, io che sono tuo maestro e Padre, provalo e taccio. Questo il Signore non smette di dire ai nostri pensieri. Il Padre misericordioso e il Dio di ogni consolazione (2Co 1,3) vi dia consolazione eterna e buona speranza, nel Cristo Gesù Nostro Signore. A lui la gloria e la potenza nei secoli. Amen.
</p>

<p>
<u>EVANGELIZO</u> / 2021 / <a href="https://vangelodelgiorno.org/IT/gospel" title="Meditazione" class="https">Meditazione</a>
</p>

<p>
<u>DIBRUNO</u> / 
</p>

<p>
<u>DIBRUNO</u> / Non sono i sani che hanno bisogno del medico (Mc 2,13-17) / Giobbe chiama i suoi amici, incapaci di curare la ferita del suo spirito: medici da nulla, capaci solo di imbrattare di menzogne: “Ecco, tutto questo ha visto il mio occhio, l’ha udito il mio orecchio e l’ha compreso. Quel che sapete voi, lo so anch’io; non sono da meno di voi. Ma io all’Onnipotente voglio parlare, con Dio desidero contendere. Voi imbrattate di menzogne, siete tutti medici da nulla. Magari taceste del tutto: sarebbe per voi un atto di sapienza! Ascoltate dunque la mia replica e alle argomentazioni delle mie labbra fate attenzione. Vorreste forse dire il falso in difesa di Dio e in suo favore parlare con inganno? Vorreste prendere le parti di Dio e farvi suoi avvocati? Sarebbe bene per voi se egli vi scrutasse? Credete di ingannarlo, come s’inganna un uomo? Severamente vi redarguirà, se in segreto sarete parziali. La sua maestà non vi incute spavento e il terrore di lui non vi assale? Sentenze di cenere sono i vostri moniti, baluardi di argilla sono i vostri baluardi. Tacete, state lontani da me: parlerò io, qualunque cosa possa accadermi! (Gb 13,1-13). Per essi il suo spirito rimane nella grande malattia e sofferenza. Anche oggi molti sono i medici da nulla.  / Geremia invece dice ai medici che avrebbero dovuto curare Gerusalemme, che curano la sua ferita alla leggera: “Lasciati correggere, o Gerusalemme, perché io non mi allontani da te e non ti riduca a un deserto, a una terra disabitata». Così dice il Signore degli eserciti: «Racimolate, racimolate come una vigna il resto d’Israele; stendi ancora la mano verso i tralci come un vendemmiatore». A chi parlerò, chi scongiurerò perché mi ascolti? Il loro orecchio non è circonciso, non sono capaci di prestare attenzione. La parola del Signore è per loro oggetto di scherno, non ne vogliono sapere. Perché dal piccolo al grande tutti commettono frode; dal profeta al sacerdote tutti praticano la menzogna. Curano alla leggera la ferita del mio popolo, dicendo: «Pace, pace!», ma pace non c’è. Dovrebbero vergognarsi dei loro atti abominevoli, ma non si vergognano affatto, non sanno neppure arrossire” (Ger 6,8-15). E ancora: “Come potete dire: “Noi siamo saggi, perché abbiamo la legge del Signore”? A menzogna l’ha ridotta lo stilo menzognero degli scribi! I saggi restano confusi, sconcertati e presi come in un laccio. Ecco, hanno rigettato la parola del Signore: quale sapienza possono avere? Per questo darò le loro donne a stranieri, i loro campi ai conquistatori, perché dal piccolo al grande tutti commettono frode; dal profeta al sacerdote tutti praticano la menzogna. Curano alla leggera la ferita della figlia del mio popolo, dicendo: “Pace, pace!”, ma pace non c’è. Dovrebbero vergognarsi dei loro atti abominevoli, ma non si vergognano affatto, non sanno neppure arrossire” (Ger 8,8-12). Chi vuole curare gli altri, deve lasciarsi prima lui curare dalla Parola del Signore. Quando la Parola del nostro Dio non diviene la sola luce che illumina il nostro cuore e la nostra anima, nulla possiamo operare per la guarigione dei fratelli. Il santo santifica. Il guarito da Dio guarisce. / <b>In quel tempo, Gesù uscì di nuovo lungo il mare; tutta la folla veniva a lui ed egli insegnava loro. Passando, vide Levi, il figlio di Alfeo, seduto al banco delle imposte, e gli disse: «Seguimi». Ed egli si alzò e lo seguì. Mentre stava a tavola in casa di lui, anche molti pubblicani e peccatori erano a tavola con Gesù e i suoi discepoli; erano molti infatti quelli che lo seguivano. Allora gli scribi dei farisei, vedendolo mangiare con i peccatori e i pubblicani, dicevano ai suoi discepoli: «Perché mangia e beve insieme ai pubblicani e ai peccatori?». Udito questo, Gesù disse loro: «Non sono i sani che hanno bisogno del medico, ma i malati; io non sono venuto a chiamare i giusti, ma i peccatori».</b> / Farisei, scribi, sadducei, capi dei sacerdoti avevano diviso il mondo in due. Da un lato c’erano le loro sette nelle quali tutti erano santi. Dall’altro, separati da un abisso invalicabile, vi erano gli altri uomini, a loro giudizio tutti peccatori, con i quali non si doveva avere nessun contatto. Gesù invece viene e colma questo abisso. Il Santo si pone a servizio dei peccatori, il Giusto si mette a disposizione degli ingiusti, per la loro conversione, redenzione, salvezza. Lui non cura alla leggera la ferita del suo popolo. Dona ad essa il divino antibiotico della sua carne e il potente vaccino del suo sangue. Poi tutti conduce nell’ospedale dello Spirito Santo, con infermiera la Madre sua. / Madre di Dio, Angeli, Santi, date alla Chiesa valenti medici per curare il mondo. 
</p>

<p>
<u>DIBRUNO</u> / 2021 / <a href="FILE:///C:/MYKNOW/XDOCS/verbum/DiBruno.txt" title="DiBruno" class="FILE">DiBruno</a>
</p>

<p>
<u>SILVESTRINI</u> / 2021 / <a href="https://liturgia.silvestrini.org/digest/" title="settimana" class="https">settimana</a>
</p>

<p>
<u>LOYOLA</u> / 
</p>

<p>
<u>LOYOLA</u> / Non se ne sta fermo, chiuso a chiave dietro sette cancelli. Non dà udienze veloci, accessibile solo se qualche scriba intercede. Non teme di prendere l’iniziativa e neanche di scontentare qualcuno. Gli interessano poco le convenienze? La libertà di ciascuno sembra per lui più preziosa del bisogno di apprezzamento, del bisogno di appartenere ad una categoria. Il maestro sconveniente esce di nuovo. Passa lungo il mare incontrando di tutto. Imprevedibilità della sua agenda. Quanti e quali discorsi terrà? Dove si fermerà oggi a mangiare? Vede Levi, gli dice: «Seguimi». Dietro ogni relazione tra persone un mistero di libertà. Un mistero che il Vangelo rispetta e rilancia. Non sappiamo molto di tutto ciò che sta dietro quegli sguardi, quelle parole, quei gesti. Levi ha forse incrociato quegli occhi nella piccola città di Cafarnao? Da vicino o da lontano? Ha già udito il tono della sua voce? Forse c’era anche lui tra i curiosi che vengono ad ascoltare il maestro che non teme la folla e neanche il mare? Forse s’era nascosto anche lui sopra un albero per ascoltarlo e vederlo senza essere visto? Il frutto maturo si stacca dal ramo con dolce fiducia. Non per timore, non per violenza, si dona nelle sue mani. L’occhio che cerca di vedere scorge una preparazione paziente. È la scommessa dell’amore. Festa grande, nuova alleanza: il frutto maturo si consegna nelle mani dei peccatori. Una volta e sempre. Chi ha fame venga e mangi! / In quale occasione ho incrociato quello sguardo? Quale peccato, quale malattia posso consegnare oggi a Gesù? C'è qualcosa che mi scandalizza in questo maestro sconveniente? (Matteo Suffritti SJ)
</p>

<p>
<u>LOYOLA</u> / 2021 / <a href="https://getupandwalk.gesuiti.it/" title="commento" class="https">commento</a>
</p>

<p>
<u>BOSE</u> / Imitatori della bontà di Dio / Se anche tu hai desiderio di questa fede [in Cristo] e l'accogli, innanzitutto conoscerai il Padre. Dio infatti ha amato gli uomini, per essi ha creato il mondo, a essi ha sottomesso tutto ciò che è sulla terra (Sal 8,7), a essi ha donato ragione e intelligenza, a essi soltanto ha permesso di elevare lo sguardo verso il cielo, li ha plasmati a sua immagine (Gen 1,26-27), a essi ha inviato il suo unico Figlio, a essi ha promesso il regno dei cieli e lo darà a quanti lo avranno amato. E quando lo avrai conosciuto, ci pensi alla gioia di cui sarai ricolmo? Quanto amerai colui che per primo ci ha tanto amato? Amandolo, sarai imitatore della sua bontà. E non stupirti che un uomo possa diventare imitatore di Dio: può, se [egli] lo vuole. La felicità infatti non sta nel voler dominare sul prossimo, né nel voler essere più forte dei deboli, né nell'essere ricco, né nell'essere prepotente con gli inferiori. Nessuno può imitare Dio in questi modi, che sono estranei alla sua grandezza. Ma colui che prende su di sé il peso del prossimo e che, con ciò in cui è superiore, spontaneamente vuol far del bene a un altro meno fortunato, chi usa le cose ricevute da Dio a favore di chi ne ha bisogno, diviene un dio per coloro che le ricevono: questi è imitatore di Dio! Allora, pur trovandoti sulla terra, potrai vedere Dio che governa nei cieli; allora comincerai a parlare dei misteri di Dio, allora amerai e ammirerai coloro che vengono perseguitati perché non vogliono rinnegare Dio, allora condannerai l'impostura del mondo e il suo errore ... Non sto parlando di cose strane, né cerco cose contrarie alla ragione, ma essendo discepolo degli apostoli, divento maestro delle genti: ciò che mi è stato insegnato lo metto fedelmente a servizio di quanti si fanno discepoli della verità. Chi, infatti, rettamente istruito e generato da un Verbo benevolo, non cerca di imparare in modo chiaro la verità che per mezzo del Verbo fu apertamente manifestata ai discepoli? (A Diogneto 10,1-11 ,2) 
</p>

<p>
<u>FEGF</u> / <a href="" title="FraternitaEvangelicheGerusalemmeFI" class="page">FraternitaEvangelicheGerusalemmeFI</a>
</p>


<hr>

<h5>HOMILY</h5>

<p>
<a href="file:///D:/MULO/HomilyVoice" title="HomilyVoice" class="file">HomilyVoice</a><br>
2021 / 
</p>


<span class="backlinks">
</span>

</div>
</div>
</body>
</html>
