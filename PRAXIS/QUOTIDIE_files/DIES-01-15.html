<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-15</h1>-->
<h1>DIES-01-15</h1>

<h5>Oremus</h5>

<p>
<a href="https://www.novena.it/archivio_vangelo.htm" title="Novena" class="https">Novena</a> / <a href="FILE:///C:\MYKNOW\XDOCS\verbum\AV-Una-preghiera-al-giorno.pdf" title="1PRGG" class="FILE">1PRGG</a> / <a href="http://elefantsoftware.altervista.org/rosario/preghiere/it_0_calendario.htm#GENNAIO" title="P1" class="http">P1</a>
</p>

<p>
<sup>♦</sup> Novena a Sant'Antonio Abate (8) / O Sant'Antonio, tentato nel deserto, ottienici la grazia di non aver paura del demonio, ma di combatterlo con la forza di Dio. / Gloria al Padre...
</p>

<p>
<sup>♦</sup> E restituiamo al Signore Dio altissimo e sommo<br>
tutti i beni e riconosciamo che tutti i beni sono suoi<br>
e di tutti rendiamogli grazie, perché procedono tutti da lui.<br>
E lo stesso altissimo e sommo, solo e vero Dio,<br>
abbia e gli siano resi ed egli riceva tutti gli onori e la reverenza,<br>
tutte le lodi e tutte le benedizioni,<br>
ogni rendimento di grazie e ogni gloria,<br>
poiché suo è ogni bene ed egli solo è buono.<br>
(Francesco d'Assisi)
</p>

<p>
<sup>♦</sup> Tu che sei in noi / <br>
Tu che sei al di sopra di noi,<br>
tu che sei uno di noi,<br>
tu che sei anche in noi,<br>
che tutti ti vedano, anche in me,<br>
che io ti prepari la strada,<br>
che io possa render grazie<br>
per tutto ciò che mi accadrà.<br>
Che io non dimentichi i bisogni degli altri.<br>
Conservami nel tuo amore<br>
come vuoi che tutti dimorino nel mio.<br>
Possa tutto il mio essere volgersi a tua gloria<br>
e possa io non disperare mai.<br>
Perché io sono sotto la tua mano<br>
e in te è ogni forza e bontà.<br>
Donami un cuore puro - che io possa vederti,<br>
e un cuore umile - che io possa sentirti,<br>
e un cuore amante - che io possa servirti,<br>
e un cuore di fede - che io possa dimorare in te.<br>
(Dag Hammarskjöld)
</p>

<p>
<sup>♦</sup> 
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Quotes</h5>

<p>
<a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/5265almanacco" title="almanacco" class="https">almanacco</a> / <a href="https://www.facebook.com/profile.php?id=100044187918266" title="parlare" class="https">parlare</a><br>
<sup>♦</sup> Ogni uomo ha in sé la fede e la mancanza di fede. Per me, la croce è il simbolo dell’abbraccio. Quando incrocio le braccia sul petto, abbraccio in me sia la fede che la mancanza di fede. Abbracciare la mancanza di fede mi fa trattenere dal combattere i non credenti. Colui che non abbraccia in sé la mancanza di fede, viene disorientato dalla mancanza di fede degli altri. Ma chi l’accetta in sé, comprende anche i non credenti. (Anselm Grün)<br>
<sup>♦</sup> La fede non è una compensazione. E’ una pienezza. (C. Chabanis)<br>
<sup>♦</sup> 
</p>

<h5>Poesia</h5>

<p>
<sup>♦</sup> FIGURA DAVANTI AL MARE / Il suo sguardo si perde in questo immenso, / sereno blu profondo delle acque. / Lei sta sola, in piedi, muta, fissa. / Forse pensa perché ha tardato tanto / a vivere sul mare, e alla memoria / si affacciano i ricordi senza avviso: / la sua infanzia, remota, le pianure, / la polvere d’estate, quel silenzio / delle messi falciate, quegli odori / di tante cose ormai quasi scordati; / l’adolescenza timida, lontana; / la gioventù in attesa, senza fretta, / dell’amore ideale; le illusioni / non sempre condivise. La certezza / che tutto ciò è trascorso come un sogno / dal quale si è destata. Lei sta sola, / lei sola e il mare, ed il suo sguardo / intanto nel blu si addentra come se dovesse / in esso naufragare. Guarda e avverte / che i suoi ricordi sono come le onde / che si rompono a riva tra la schiuma / e che è dolce l’addio su una spiaggia. / (Jacobo Cortines Torres)
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<sup>♦</sup> Dio - che nessuno ha il diritto di importi da fuori, obbligandoti a credere - può abitare solo nella profondità della tua coscienza, nel più profondo dei tuoi desideri segreti di realizzazione personale. Perché Dio non può essere diverso da quanto il tuo cuore desidera di meglio per il tuo prossimo. Diffida sempre di chi ti dice che Dio è più severo degli uomini giusti. Ascolta chi ti parla di Dio dicendoti che è come una luce accecante e a volte impercettibile che guida i tuoi passi verso il bene e la pace, mai verso la meschinità, la crudeltà e la guerra. E in caso di dubbio ascolta te stessa con sincerità... E' preferibile sbagliarsi essendo fedeli alla propria coscienza che avere successo contro di essa. Per ultimo, ricorda che è più facile trovare le orme e le benefiche vibrazioni di un Dio creatore nel cratere di un vulcano, nella spuma del mare, negli occhi di un animale, non contaminati dall'ipocrisia umana, negli atomi di una pietra, nel silenzio delle foreste, nella sonorità dei fiumi di montagna, in tutte le albe e i tramonti del mondo, piuttosto che nelle fredde discussioni di coloro che si credono gli specialisti e gli esclusivi padroni della volontà di Dio. E' più facile ascoltare la sua voce nell'abisso del silenzio e nella semplicità ed essenzialità della vita, che nel frastuono delle vacuità / (Juan Arias)
</p>

<h5>Aivanhov</h5>

<p>
<b>15/01/2001</b> Quante volte si sente dire che se Dio esistesse, se ci fosse una giustizia nel mondo, i buoni sarebbero ricompensati e i cattivi puniti. In realtà ciò avviene, ma non subito. Perché? Per diverse ragioni, di cui una è questa. Se le leggi punissero immediatamente gli uomini per i loro errori, verrebbero annientati e non avrebbero la possibilità di migliorarsi. Al contrario, lasciando loro un po' di tempo e dando loro ogni tanto qualche lezione che li obblighi a riflettere, hanno la possibilità di riparare. Anche chi fa del bene non viene ricompensato subito, altrimenti si lascerebbe andare e finirebbe per trasgredire le leggi. Il Cielo lascia all'uomo il tempo di rinforzarsi attraverso le prove in modo da diventare più sicuro e affinché impari a conoscere sé stesso, rendendosi conto fino a che punto è capace di fare del bene. Ci sono dunque valide ragioni che giustificano la lentezza con la quale si manifestano le leggi divine, ma ciò che è sicuro è che il bene genera il bene, e che il male finisce... molto male. Questo è assolutamente certo. 
</p>

<p>
<b>15/01/2002</b> La vigilanza è una qualità indispensabile per la nostra evoluzione, ma questo concetto non è stato ancora compreso neppure dagli spiritualisti! Perché restare vigili quando è molto più piacevole lasciarsi andare? La negligenza e la pigrizia sono certamente più gradevoli della lucidità, dell'impegno, ma non meravigliamoci poi se anche le persone più intelligenti non riescono a uscire dalla mediocrità, sebbene l'universo, il sole e le stelle siano lì per loro, nonostante abbiano a disposizione tutti i libri del mondo e tutti i grandi Maestri per la loro istruzione... Se volete veramente fare progressi, siate vigili e dite a voi stessi: "Devo fare attenzione. Per il mio corpo fisico, per il mio intelletto e il mio cuore sceglierò come cibo soltanto gli elementi più sani, più puri, più luminosi. In questo modo sarò sempre attivo... anche durante il sonno". Eh sì, perché c'è sonno e sonno. Chi ha appreso la vera vigilanza resta sveglio anche quando dorme. Anche se è addormentato, dall'altra parte sente, comprende e agisce. 
</p>

<p>
<b>15/01/2003</b> Ogni uomo è un rappresentante del Padre Celeste, lo Spirito cosmico, e ogni donna è una rappresentante della Madre Divina, l'Anima universale. Sì, tutti gli esseri che vi circondano, uomini e donne, rappresentano un principio divino, il principio maschile o il principio femminile. Allora, qualunque siano le loro lacune e i loro difetti, imparate ad avvolgerli nella luce e nell'amore, vedeteli immersi nella luce e nell'amore; in questo modo potrete agire su di loro e attraverso loro vi ritorneranno indietro luce e amore. 
</p>

<p>
<b>15/01/2004</b> Ovunque vi troviate nella società, se siete insignificanti e sconosciuti non potete certamente intervenire negli affari del paese. Per avere la possibilità d'intervenire, dovete andare fino al centro o sulla vetta (si tratta dello stesso simbolo), là dove si trova il re o il presidente e diventare suo ministro. Allora sì che avrete tutte le possibilità, perché avrete raggiunto il punto centrale, il punto supremo, ma finché resterete in basso, alla periferia, nessuno vi darà ascolto. La stessa legge agisce anche sul piano spirituale: finché non riuscirete a raggiungere il centro dentro di voi, la vetta, cioè il vostro spirito, potrete fare certamente diverse acquisizioni, ma nulla dipenderà realmente da voi. Se invece arriverete a toccare il vostro spirito, diventerete il padrone, perché quel centro vi darà tutte le possibilità, e allora tutto dipenderà da voi. Smettete perciò di occuparvi di realizzazioni passeggere e futili; lavorate per raggiungere lo spirito in voi, senza preoccuparvi del tempo che vi ci vorrà per riuscirci.
</p>

<p>
<b>15/01/2005</b> Nella loro esistenza quotidiana, le persone non si preoccupano poi tanto della sorte del prossimo. Certo, è vero, quando vedono in televisione immagini di devastazione, di carestie, di massacri, allora per alcuni minuti sono commosse, qualche volta hanno persino le lacrime agli occhi. Ma dimenticano presto; un istante dopo ritornano ai loro soggetti abituali di malcontento: un padrone che le sfrutta, un concorrente che ha preso il loro posto, un vicino che sconfina sui loro terreni, il marito, la moglie, i figli, la suocera… E tutte le miserie del mondo si sono allontanate! Non dico che debbano trascurare i problemi personali; semplicemente sottolineo che ognuno si preoccupa di più delle piccole difficoltà che incontra giornalmente sulla propria strada che delle catastrofi che succedono agli altri. In questi casi, spesso ci si accontenta di dire che il mondo è fatto male. 
</p>

<p>
<b>15/01/2006</b> Quando ci s’impegna nella vita spirituale, la cosa essenziale è rinforzarsi, e per farlo bisogna cominciare modestamente, esercitandosi nelle piccole cose. Infatti, non è tanto quello che realizzate che conta, ma il fatto che vi state rinforzando. Ecco perché non dovete lanciarvi subito in grandi imprese: vi esporreste a dei fallimenti. Fallire non è poi così grave in sé, ma ad ogni insuccesso rischiate di perdere un po’ più di fede e di fiducia, e quando dentro di voi la fede e la fiducia diminuiscono, anche le forze legate ad esse diminuiscono. Se vi dico di iniziare dalle piccole cose è perché so che il successo riportato nelle piccole cose aumenta la fede per affrontare quelle grandi.
</p>

<p>
<b>15/01/2007</b> La vita dell’uomo, con il suo sviluppo e la sua evoluzione, si basa sul potere che egli possiede di trasformare la materia: la materia fisica e la materia psichica. La nutrizione ne è l’esempio più istruttivo. Come non restare incantati dalla complessità e dalla sottigliezza di tutti i processi che entrano in azione a partire dal momento in cui mettiamo in bocca un pezzo di pane o un frutto, fino al momento in cui la quintessenza di quegli alimenti entra nel nostro sangue per trasformarsi in salute, in pensiero, in sentimento e ispirazione? Anche sul piano psichico possiamo trasformare tutto, e in questo ambito si va ancora più lontano… Sì, salvo casi eccezionali, l’organismo fisico non è in grado di assorbire qualsiasi sostanza, perché più o meno c’è sempre qualcosa da togliere o da aggiungere. Sul piano psichico, invece, tutto può essere assorbito e trasformato: non solo le energie brute che portiamo in noi sotto forma di passioni e di vizi, ma anche i veleni che ci giungono dall’esterno.
</p>

<p>
<b>15/01/2008</b> Quante volte si sente dire: «Se Dio esistesse, non potrebbe tollerare che si commettano tante ingiustizie». Per comprendere questa “pazienza” di Dio, non bisogna mai perdere di vista la legge di causa-effetto, che è uno dei fondamenti della Creazione. Da nessuna parte esistono delle cause senza conseguenze, e ciascun fatto, ciascun elemento, è la conseguenza di una causa. È solo la brevità della loro esistenza ad impedire agli esseri umani di avere una visione e una comprensione corretta degli avvenimenti, e le cause e gli effetti sfuggono loro. Oltretutto sono impazienti. La pazienza è una virtù che si acquisisce grazie alla consapevolezza della durata. Finché non si possiede la coscienza della durata, si è impazienti e si traggono conclusioni premature, vedendo ovunque unicamente aberrazioni e ingiustizie. Colui che è capace di vedere come agisce la legge di causa-effetto, constata invece che tutto è giusto e che tutto ha un senso.
</p>

<p>
<b>15/01/2009</b> Volete essere discepoli di un insegnamento iniziatico… Non crediate che diverrete dei grandi alchimisti, dei grandi magi, dei grandi cabalisti. Pensate piuttosto a come imparare a compiere nel miglior modo possibile ogni atto della vita quotidiana, in modo da introdurre in voi solo gli elementi più puri. Quando l’uomo purifica il suo organismo fisico e i suoi corpi psichici – il corpo astrale e il corpo mentale – lo spirito può iniziare a manifestarsi attraverso il suo cervello, ed egli diventa più forte, più attivo, più lucido. È anzitutto questo lo scopo di un insegnamento iniziatico. Cercate quindi sin d’ora di lavorare per introdurre la purezza nei vostri atti, nei vostri sentimenti e nei vostri pensieri, per fare di tutto il vostro essere uno strumento dello spirito. A quel punto, persino durante il sonno continuerete ad istruirvi, a lavorare e ad aiutare gli esseri umani. È ciò che fa un Iniziato di notte: il suo corpo fisico è disteso, immobile, addormentato, ma il suo spirito non dorme, resta attivo, viaggia per aiutare e illuminare le creature.
</p>

<p>
<b>15/01/2010</b> Nel libro dei Proverbi, la Saggezza prende la parola e dice: "Quando l'Eterno tracciò un cerchio sulla superficie dell'abisso, io c'ero". Cosa rappresenta quel cerchio? Le frontiere che Dio ha tracciato per creare il mondo, e in questo senso si può dire che, per creare, Egli si è limitato. Limitarsi significa rinchiudersi in un Universo che funziona ed evolve secondo leggi proprie. Al di fuori, al di là di questo Universo, si ignora cosa esista. Le leggi della vita, studiate dalla scienza, altro non sono che i limiti che Dio Si è imposto nella Sua Creazione. Sono tali limiti a dare struttura, forma, contorno e coesione alla materia. Un mondo che non fosse circoscritto da limiti, sarebbe instabile e non potrebbe sussistere, perché all'interno di quei limiti tutta la materia è in movimento, ed essa non chiede che di sfuggire. Dio ha tracciato un cerchio per trattenere la propria sostanza. Il cerchio è un tracciato magico. Al centro, Dio ha posto il nucleo della Creazione, e il Suo lavoro è incominciato.
</p>

<p>
<b>15/01/2011</b> Il discepolo attende sempre una visita: quella di un’entità spirituale, di un inviato del Cielo, e poiché attende, tutti i suoi centri sottili entrano in attività. Egli sa che una grande potenza risiede nell’attesa: è questa a mantenerlo sveglio in modo che, quando verranno i visitatori, egli sia pronto ad aprire loro la propria anima e il proprio spirito. Anche Gesù sottolinea la potenza dell’attesa nel passo dei Vangeli dove dice ai suoi discepoli: «Siate simili a degli uomini in attesa che il loro padrone ritorni dalle nozze, per aprirgli la porta non appena arriverà e busserà. Beati quei servitori che il padrone, al suo arrivo, troverà vigili! In verità vi dico, egli si cingerà, li farà mettere a tavola e si avvicinerà per servirli». Ed ecco: i servitori che hanno vegliato aspettando l’arrivo del loro signore, vengono da lui invitati alla sua tavola; non solo, ma inoltre è il signore stesso a servirli!
</p>

<p>
<b>15/01/2012</b> Come definire l’essere umano? In lui, la natura inferiore e la natura superiore sono così inestricabilmente mescolate, che è impossibile dire dove finisca l'una e dove incominci l’altra. La Divinità abita in tutti gli esseri, anche nei meno evoluti; la differenza sta nella coscienza. Dio è presente allo stesso modo e altrettanto pienamente tanto nelle persone più rozze e più amorali, che in un Maestro spirituale; ma dal momento che le persone rozze e amorali non hanno coscienza del fatto che la Divinità abiti in loro, Le impediscono di manifestarsi. Così, ci sono esseri e luoghi in cui la presenza divina non Si manifesta, poiché questi si sono chiusi alla Divinità, non l’accettano. Dio esiste in noi e vuole manifestarsi in tutta la Sua bellezza, la Sua potenza, la Sua luce e il Suo amore. È quindi compito nostro prendere coscienza di questa presenza e lavorare per farla vivere ogni giorno più intensamente in noi.
</p>

<p>
<b>15/01/2013</b> Non appena sentite avvicinarsi la tristezza, non permettetele di invadervi: reagite! E che cosa intendo per “reagire”? Cercare argomenti per scacciare la tristezza non è cosa facile. Riuscirete più facilmente a cambiare il vostro stato interiore agendo sul piano fisico: portare un fiore o un frutto a un amico (sì, un fiore o un frutto, non la vostra tristezza), oppure scrivergli qualche parola, uscire per strada e inviare sguardi benevoli e anche un sorriso ai passanti. Vi sono talmente tante cose da fare, cose in apparenza poco importanti, ma in realtà molto efficaci!Quante delle vostre tristezze hanno spesso cause irrisorie: una piccola contrarietà, una piccola umiliazione... Ebbene, anziché lasciarvi sopraffare rimuginando tutto ciò, è il momento di manifestare la vostra gentilezza. Non solo ritroverete la vostra pace interiore, ma vi farete degli amici: sarete per loro una sorgente viva, un raggio di sole, un giardino fiorito. Dovete imparare a servirvi della tristezza per fare qualcosa di buono e di utile, che forse non avreste fatto se vi foste sentiti felici e ben disposti.
</p>

<p>
<b>15/01/2014</b> Ogni volta che un essere umano vi ispira amicizia o amore, è auspicabile che vi interroghiate sulla natura del vostro sentimento. L’amore ha ovviamente diverse forme, ma c’è almeno una domanda che ci si può porre: questo amore è interessato o disinteressato? L’amore disinteressato non si aspetta nulla dagli altri, non si preoccupa, non si aggrappa agli altri, non li turba. È una sorgente che zampilla, che dà incessantemente, senza preoccuparsi di sapere chi verrà ad attingere la sua acqua; gli piace distribuirla senza fare calcoli. L’amore interessato, al contrario, agisce sugli altri come una violenza poiché in realtà cerca soltanto di prendere, e alla minima delusione si manifesta con l’impazienza, la collera e il risentimento. L’amore disinteressato evita anche i dubbi, la diffidenza e le discussioni, instaura la gioia, la bellezza, la speranza. È una vita nuova che si apre un varco e rende gli esseri sempre più liberi, forti e felici. Ora perciò chiedetevi a cosa assomiglia il vostro amore. 
</p>

<p>
<b>15/01/2015</b> Si possono trovare delle analogie tra la vita di certi animali e la vita psichica degli esseri umani. Prendiamo come esempio la talpa: essa vive sotto terra, lontano dalla luce, e per spostarsi è costretta a scavare nel terreno lunghe gallerie, che a volte vengono distrutte dall'aratro del contadino. Senza dubbio questa vita oscura e limitata le si addice perché essa è una talpa e non può immaginarne un'altra. La vita del pesce è più libera di quella della talpa, poiché lo spazio entro il quale si muove è molto meno stretto e buio. Ma quanto più libera è la vita dell'uccello! Tutto lo spazio gli appartiene: l'uccello canta e si rallegra nella luce del sole. Qui la talpa (la terra), il pesce (l'acqua) e l'uccello (l'aria) sono simboli; ciascuno di essi corrisponde a un livello di coscienza, e il livello di coscienza determina il destino degli esseri.
</p>

<p>
<b>15/01/2016</b> Si può paragonare l’essere umano a un libro, un libro che egli stesso sta scrivendo. Spesso però che scarabocchi, che linguaggio incomprensibile! Vi si trovano tutte le assurdità, tutte le aberrazioni… E quando due di quei libri si incontrano e provano attrazione l’uno per l’altro, se ne stanno a leggersi giorno e notte, ma cosa imparano da quella lettura? Gli esseri umani conoscono sicuramente molte cose, ma non hanno ancora imparato a scrivere il proprio libro. Si preoccupano solo di creare all’esterno di se stessi: scolpire, modellare, disegnare, scrivere… sempre all’esterno. L’interno rimane un terreno incolto. È tempo che imparino a scrivere il proprio libro. Così, ogni volta che si incontreranno, saranno incantati di poter leggere, gli uni sugli altri, parole, frasi, poesie e disegni sublimi, ossia le qualità, le virtù e i doni che ciascuno si sarà impegnato a sviluppare dentro di sé. 
</p>

<p>
<b>15/01/2017</b> Qualcuno dirà: «Io voglio fare del bene, chiedo a Dio di orientarmi sulla via del bene, ma capito sempre là dove non dovrei: perché Egli lascia che io mi perda?». Ovviamente il colpevole è Dio, non lui! Ma questo magnifico essere che vuole il bene, si è interrogato su ciò che vuole realmente? Vuole un bene che sia facile da realizzare, un bene che non disturbi i suoi progetti personali, che non si opponga al suo bisogno di comodità, di piaceri, di ricchezza, di potere e di gloria! Non sospetta che il bene, per realizzarsi, richiede molti sacrifici. Allora cosa può fare il Signore con un essere che del bene si è costruito un concetto tanto leggero e pigro? Egli lo lascia agire e andare dove desidera. Chi ha veramente un alto ideale di giustizia, di bontà e generosità e non risparmia i propri sforzi per avvicinarsi a quell'ideale, riceve interiormente alcuni consigli sulla via da seguire. Anche se non trova subito la via, qualcosa lo obbligherà a fermarsi in tempo e a tornare indietro per mettersi sulla strada giusta. 
</p>

<p>
<b>15/01/2018</b> Non appena sentite avvicinarsi la tristezza, non permettetele di invadervi: reagite! E che cosa intendo per “reagire”? Cercare argomenti per scacciare la tristezza non è cosa facile. Riuscirete più facilmente a cambiare il vostro stato interiore agendo sul piano fisico: portare un fiore o un frutto a un amico (sì, un fiore o un frutto, non la vostra tristezza), oppure scrivergli qualche parola, uscire per strada e inviare sguardi benevoli e anche un sorriso ai passanti. Vi sono talmente tante cose da fare, cose in apparenza poco importanti, ma in realtà molto efficaci!Quante delle vostre tristezze hanno spesso cause irrisorie: una piccola contrarietà, una piccola umiliazione... Ebbene, anziché lasciarvi sopraffare rimuginando tutto ciò, è il momento di manifestare la vostra gentilezza. Non solo ritroverete la vostra pace interiore, ma vi farete degli amici: sarete per loro una sorgente viva, un raggio di sole, un giardino fiorito. Dovete imparare a servirvi della tristezza per fare qualcosa di buono e di utile, che forse non avreste fatto se vi foste sentiti felici e ben disposti.
</p>

<p>
<b>15/01/2019</b> Per essere in grado di perseverare sulla via del bene, dovete studiare a fondo le relazioni esistenti in voi fra la natura inferiore e la natura superiore. Prendete, per esempio, qualche buona decisione: volete sbarazzarvi di una cattiva abitudine, oppure avete intenzione di aiutare qualcuno... Sappiate che la vostra natura inferiore, che vi osserva, vi invierà dei suggerimenti o delle tentazioni per sviarvi; oppure aspetterà pazientemente il momento per prendersi la rivincita. La natura inferiore è costituita da un intero popolo che abita nell'uomo, e quel popolo, come tutti i popoli della terra, non è composto unicamente da creature oneste, nobili e generose; anche lì ci sono entità malvagie che cercano d'imporsi. Quando la natura superiore in voi fa dei progetti, se volete realizzarli, approfittate dei momenti in cui la natura inferiore è assopita, altrimenti essa insorgerà e cercherà con tutti i mezzi di opporvisi. Vi sussurrerà: «Ma non c'è fretta... Hai tutto il tempo... Perché darti tutta questa pena, mentre potresti startene tranquillo?». Per non essere tentati di abbandonare i vostri buoni progetti, ci sono dunque certe precauzioni da prendere.
</p>

<p>
<b>15/01/2020</b> L’essere umano ha due nature: una natura superiore e una natura inferiore e, a seconda della natura alla quale vi rivolgete, voi mettete in moto forze del tutto diverse, delle quali sarete il beneficiario oppure la vittima. Supponiamo dunque che sospettiate e calunniate qualcuno: in tal modo vi legate alla sua natura inferiore, ne ricevete le correnti e cominciate a manifestare i difetti e le debolezze che avete continuato a sottolineare nell'altro. Perché? Perché legandovi costantemente a quelle energie inferiori, avete aperto in voi stessi una porta per riceverle. È così che ritardate la vostra evoluzione. Se avete in mente solo i vizi e i crimini degli esseri umani, voi attirate tutte le entità malefiche presenti in loro, e non dovete stupirvi se un giorno vi sentirete invasi da esse. Si tratta molto semplicemente di un fenomeno magico.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
