<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-17</h1>-->
<h1>DIES-12-17</h1>

<h5>Oremus</h5>

<p>
<ul>
<li>NOVENA DIO NATALE / G2: GIOISCE IL NOSTRO CUORE / Per mezzo del Profeta, Dio annuncia al suo Popolo la futura salvezza. Questo annuncio è fonte di grande gioia: infatti, per i meriti del Salvatore, sarà ristabilita la riconciliazione e la comunione perfetta con Dio. / Non temere: "Gioisci, figlia di Sion, esulta, Israele, e rallegrati con tutto il cuore, figlia di Gerusalemme! Il Signore ha revocato la tua condanna, ha disperso il tuo nemico. Re d'Israele è il Signore in mezzo a Te, tu non vedrai più la sventura. In quel giorno si dirà a Gerusalemme: "Non temere, Sion, non lasciarti cadere le braccia! Il Signore tuo Dio in mezzo a Te è un Salvatore potente. Esulterà di gioia per te. Ti rinnoverà con il suo amore, si rallegrerà per te con grida di gioia, come nei giorni di festa"» (Sol 3,14-18). / Desiderato dalle genti: "Mi consumo nell'attesa della tua salvezza" (Sal 119,81), si consuma nel desiderio e nell'attesa della salvezza donataci da Dio. Buono è questo "consumarsi": infatti rivela il desiderio del bene, certo non ancora raggiunto, ma tanto desiderato. Dall'origine del genere umano fino alla fine dei secoli chi pronuncia queste parole se non la stirpe eletta, il sacerdozio regale, la nazione santa che desidera Cristo? Testimone ne è il Santo vegliardo Simeone che, ricevendo il Cristo Bambino tra le braccia, disse: "Ora lascia, o Signore, che il tuo servo vada in pace secondo la tua parola; perché i miei occhi han visto la tua salvezza" (Lc 2,29-30) / Come il desiderio di questo vegliardo, tale si deve credere sia stato quello di tutti i Santi delle epoche precedenti. Anche il Signore stesso dice ai discepoli: "Molti profeti e giusti hanno desiderato vedere ciò che voi vedete, e non lo videro, e ascoltare ciò che voi ascoltate, e non l'udirono" (Mt 13,17) perché si riconosca anche la voce di tutto l'antico Israele nelle parole: "L'anima mia si strugge per la tua salvezza". Dunque mai nel passato si spense questo desiderio dei Santi, né al presente si placa nel corpo di Cristo, che è la Chiesa, fino alla consumazione dei secoli, fin quando verrà "il Desiderato di tutte le nazioni". (S. Agostino) / Cristo Gesù, ascoltaci: Perché comprendiamo con tutti i Santi il mistero del Regno al quale siamo chiamati - Noi Ti preghiamo, Cristo Gesù ascoltaci. Perché possiamo comprendere che in Te formiamo il popolo grande e ricco di ogni benedizione promessa al nostro padre Abramo - Noi Ti preghiamo, Cristo Gesù ascoltaci. Affinché tutte le famiglie della terra siano benedette in Te - Noi Ti preghiamo, Cristo Gesù ascoltaci. Perché tutti i popoli vengano dall'Oriente e dall'Occidente e siedano a mensa nel Regno dei Cieli - Noi Ti preghiamo, Cristo Gesù ascoltaci. Il tuo aiuto, Signore, ci renda perseveranti nel bene in attesa del Cristo, tuo Figlio; quando Egli verrà e busserà alla porta ci trovi vigilanti nella preghiera ed esultanti nella lode. Per Cristo nostro Signore. Amen.</li>
</ul>
</p>

<p>
<ul>
<li>Padre mio, mi abbandono a te, fa' di me quello che vuoi. […] Rimetto la mia anima nelle tue mani, con tutto l'amore che ho nel cuore, perché ti amo, e perché ho bisogno di amore, di far dono di me di rimettermi nelle tue mani senza misura, con infinita fiducia, perché Tu sei mio Padre.</li>
</ul>
</p>

<p>
<ul>
<li>Prego per la Chiesa / Signore, io ti prego per la tua Chiesa, quella che non è pura, né povera, né luminosa, quella che ti resiste e corre dietro a tanti amanti. Ti prego per quella che resiste alla tua Bellezza, che non vuol esserne la custode, ma che dilapida intorno la Meraviglia a lei affidata e rifiuta di nutrire i suoi figlioletti senza pane. Ti prego per la tua Chiesa incatenata che si adatta a mille costrizioni e agonizza di tante tristezze. Sì, quella che non ama la danza, e ai suoi figli mostra un volto invecchiato; Sì, io perdonerò alla mia Chiesa e la guarirò, canterò alla mia Madre Chiesa i canti nuovi, le dirò che ella possiede una sorgente, dentro di sé, che la restaura e la purifica. Dirò a mia Madre: Tu sei pura, e io sarò il tuo figlio. E se domani mi lapideranno per lei, so bene che per lei verserò il mio sangue. (Daniel Ange)</li>
</ul>
</p>

<p>
<ul>
<li>Quando mi sento stanco, e le mie forze non sembrano più sufficienti per andare avanti, dammi la forza di cercarti sempre, Signore. Quando il buio della notte scende cupo nel mio cuore e tutto mi appare triste e doloroso, rischiarami con la luce della tua Parola. Quando intorno a me vedo gente che soffre e piange, fammi donare sempre gioia e speranza. Quando gli altri sono in difficoltà e hanno bisogno di me, fammi essere presenza amica e discreta. Quando le falsità e i compromessi regolano la mia vita, dammi il coraggio dell’autenticità senza riserve. Quando voglio far valere sempre e solo le mie idee, dammi l’umiltà di considerare anche le posizioni altrui. Quando prevalgono le lotte e le divisioni, fammi essere portatore di unione e di concordia. Quando …. Solo quando sarò capace di fidarmi di Te, Signore, riuscirò a vedere e a proclamare il Tuo Regno che è già tra noi, con noi e dentro di noi. (Adolfo Rebecchini)</li>
</ul>
</p>

<h5>Quotes</h5>

<p>
<ul>
<li>Le profonde radici non dubitano mai che arriverà la primavera. (Marthy Rubin)</li>
<li>Spesso le nostre preghiere non producono risultato perché non abbiamo fissato la mente e il cuore su Gesù, attraverso cui le nostre preghiere possono salire sino a Dio. (Madre Teresa di Calcutta)</li>
<li>Un uomo senza moglie e come un uomo in inverno senza colbacco (Armenia)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Aivanhov</h5>

<p>
<b>17/12/2001</b> Il vero spiritualista dedica la sua vita al Cielo dicendo: "Ormai lavorerò solo per il Regno di Dio, lascerò da parte tutte le occupazioni futili, tutti i piaceri passeggeri che non mi danno nulla". Così facendo, egli libera le energie spirituali che erano paralizzate, asservite alle abitudini della vita quotidiana, e finalmente potrà dare i suoi frutti. Guardate l'albero: quando è invaso dagli insetti e dai bruchi, non può dare frutti, e lo si deve liberare dai parassiti con gli insetticidi. Allo stesso modo, l'essere umano che si lascia andare alla pigrizia e ai piaceri grossolani attira dei parassiti, entità tenebrose del mondo astrale, che vengono a nutrirsi attraverso lui. Invadono il suo corpo, la sua volontà, il suo cuore, il suo intelletto e aspirano il succo che dovrebbe invece nutrire il Sé superiore. Eh sì, è la verità: gli esseri umani sono abitati da altre creature che risucchiano ed esauriscono le loro energie. Per sbarazzarsi di questi parassiti, devono consacrare sé stessi e tutte le loro attività al Cielo; solo così potranno dare frutti succulenti. 
</p>

<p>
<b>17/12/2002</b> Quanto tempo passate realmente con il mondo esteriore? Qualche minuto, qualche ora... E quanto tempo siete con voi stessi? Giorno e notte, tutta l'esistenza. Ciò dimostra che la vostra vita interiore è più importante. Quindi dovete fare in modo che l'abbondanza, la ricchezza e l'ordine siano innanzitutto dentro di voi, piuttosto che all'esterno. Ora, si vede che il mondo esteriore si riempie di oggetti, di prodotti, di apparecchiature, di costruzioni, di armi di tutte le specie, mentre gli uomini interiormente vivono sempre più nel disordine, nella debolezza, nella miseria, nel vuoto. È giunto il momento che pensino a realizzare interiormente tutto ciò che si preoccupano di realizzare all'esterno. Dobbiamo possedere la ricchezza, la bellezza, la forza dentro di noi, poiché ciò che avremo così ottenuto, niente e nessuno potrà togliercelo. 
</p>

<p>
<b>17/12/2003</b> Quando invitate qualcuno a venire a passare qualche giorno a casa vostra, gli preparate un posto. Non vi accontentate di dire: "Vieni, vieni!" senza sapere dove potete sistemarlo. Quanto più l'ospite è di riguardo, tanto più vi adopererete per creargli un ambiente adeguato! Prima di mandargli un invito, sicuramente pensate al modo in cui potete accoglierlo. Ora, immaginate di essere in attesa della visita di un principe: lo accogliereste in una casa sporca e in disordine? Ebbene, che i credenti mi perdonino se dico loro che vogliono fare con il Signore quello che non oserebbero fare nemmeno con un loro vicino di casa: non gli preparano un posto nel loro interiore, un posto santo, Lo invitano in una baraonda, in un letamaio e dopo si meravigliano che invece del Signore venga a visitarli un diavolo. 
</p>

<p>
<b>17/12/2004</b> Dovete trasportare un grosso blocco di pietra che, siccome subisce l'attrazione della terra, è pesante. Ma se poteste allontanarvi sufficientemente dalla terra, affinché possiate sfuggire alla sua attrazione, sarebbe leggero e persino fluttuerebbe. Trasponiamo ora questa legge fisica nel mondo psichico. Se sapeste trasportare i vostri fardelli oltre il limite dell'attrazione terrestre, non solo non peserebbero più su di voi, ma sarebbero loro a sollevarvi, come un pallone, e salireste molto in alto, sempre più in alto. E quando un Maestro vi chiede di liberarvi, cosa vuol dire? … Che dovete liberarvi da tutte le attività prosaiche, terra terra, per prendere altri pesi, dei pesi divini che vi solleveranno.
</p>

<p>
<b>17/12/2005</b> A cosa serve predicare l’amore del prossimo se non si spiega agli uomini ciò che devono amare negli altri? Non si riesce ad amare le persone quando si vede come tanti si comportano nella vita quotidiana, ed è anche inutile provarci. Ecco qui qualcuno che si mostra egoista, cattivo, odioso, e vi vengono a dire che bisogna amarlo. È impossibile! Ed è talmente impossibile che non soltanto non ci riuscite, ma facendo degli sforzi per amare quel mostro, finirete per detestarlo ancora di più. Per riuscire ad amarlo, bisogna potersi proiettare al di là delle apparenze, concentrandosi sulla particella divina che lo abita e che un giorno potrà manifestarsi. Solo che non possiamo vedere la divinità negli altri finché non abbiamo imparato a farla vivere in noi. 
</p>

<p>
<b>17/12/2006</b> Nessuna pratica spirituale supera l’abitudine di concentrarsi sull’immagine della vetta, poiché è alla sommità che si trova la sorgente di tutti i beni. Concentrandovi sul punto più elevato, siete costretti a proiettarvi sempre in avanti e a superare nuove tappe. Chiedete di raggiungere quella vetta che è Dio, e ricevete la luce, l’amore, la bellezza, la salute, la ricchezza. A causa dell’opacità della materia che vi avvolge, può darsi che non sentirete immediatamente dei grandi cambiamenti, ma più farete degli sforzi, più il cammino si aprirà davanti a voi, e un ponte si ristabilirà fra voi e le regioni celesti. Un giorno, vi basterà concentrarvi qualche minuto su quelle regioni per sentire subito la pienezza.
</p>

<p>
<b>17/12/2007</b> I principi, le leggi e i fatti: queste tre parole riassumono la struttura dell’universo. I fatti sono di un numero incalcolabile, e sono retti da leggi in numero minore; queste leggi, poi, sono rette a loro volta da alcuni principi che si riducono a uno solo: Dio stesso. Il mondo dei fatti è il mondo della molteplicità, della dispersione, mentre il mondo divino è il mondo dell’unità. Eccovi una chiave d’una grande semplicità che può darvi la soluzione di tutti i problemi. Se gli umani si lamentano di sentirsi nell’oscurità e nel caos, è semplicemente perché non conoscono l’esistenza di questi tre mondi, della loro struttura e del loro funzionamento. Finché resteranno fissi sul mondo fisico, vale a dire sui fatti, sugli avvenimenti, non riusciranno mai a vedere in modo chiaro e a dominare la situazione. Per avere una visione chiara delle cose, e anche per agire correttamente, essi devono elevarsi col pensiero fino a raggiungere quella regione dei principi dove regna lo spirito, dove regna la luce di Dio.
</p>

<p>
<b>17/12/2008</b> Dio diffonde il Suo amore ovunque nell’Universo e nelle creature, ma per beneficiarne veramente bisogna imparare come captarlo e come trovare il giusto atteggiamento. È tutto un cambiamento dello stato mentale, e questo richiede che si diventi sempre più sensibili al lato sottile delle cose. Fin dall’istante in cui imparate a nutrirvi dell’amore di Dio, esso trasforma tutto nella vostra vita. Non dipendete più dalle circostanze: vi sentite liberi, ricchi, nella pienezza. Che vi si ami oppure no, voi planate al di sopra di tutto, perché quell’amore fa parte di voi e impregna tutta la sostanza del vostro essere. Direte che è difficile da comprendere. Sì, certo, è difficile, ma sarà facile non appena cercherete di comunicare con quella realtà sottile, viva, profonda, la sola che possa colmarvi: l’amore di Dio.
</p>

<p>
<b>17/12/2009</b> Quante persone si concedono il diritto di ingannare gli altri, di trattarli con negligenza, di usarli per le proprie ambizioni e i propri interessi, senza pensare che anch’essi sono creature che chiedono di essere considerate e rispettate! Di questo non tengono conto e, ovviamente, a forza di sentirsi schiacciati e sminuiti, gli altri reagiscono: non bisogna meravigliarsene. Qualcuno si chiede: «Perché tutti mi evitano? Perché non mi amano?» Non si rende conto che ha fatto di tutto per arrivare a questo. Quando guarda gli altri o si rivolge a loro, lo fa con freddezza, con disprezzo, nasconde loro la verità oppure mente senza scrupoli; ma la cosa straordinaria è che si crede amabile!… Quindi, sta a ciascuno analizzarsi e prendere coscienza che esiste una legge di giustizia di cui si deve tener conto nel proprio interesse. Quando qualcuno si mostra onesto, integro, rispettoso, gli altri gli danno fiducia ed è lui a guadagnarci.
</p>

<p>
<b>17/12/2010</b> Ogni giorno la vita ci presenta tutto ciò che è necessario per istruirci. I saggi riflettono su tutto, traggono lezioni da tutto e utilizzano tutto per il bene. Ma che dire degli altri? Molti sono privi di discernimento a tal punto che, anche se capitano loro delle cose buone, non solo non sanno vederle e utilizzarle, ma fanno in modo che queste si ritorcano contro di loro. Se siete coscienti, vigili, anche i vostri fallimenti e le vostre disgrazie possono contribuire alla vostra evoluzione, perché saprete utilizzarli. Direte: "Oh, ecco ancora un'occasione magnifica per diventare più forti, più intelligenti e più ricchi di esperienza". Se non aveste quelle occasioni, come progredireste? In un altro campo, è esattamente il ruolo degli esami o delle competizioni che obbligano studenti e atleti ad esercitarsi.
</p>

<p>
<b>17/12/2011</b> Troppe persone parlano di magia senza sapere cosa sia un Mago. Un vero Mago è un creatore che possiede anzitutto una scienza, ma questa scienza deve essere anche sostenuta e vivificata dall’amore. A quel punto, le parole che egli pronuncia sono veramente parole magiche, perché sono colme di quella luce e di quell’amore che le rendono potenti al punto di comandare alla materia. La parola può essere creatrice e può agire sulla materia per plasmarla, soltanto se è colma di amore e di luce. Ad ogni creatura di Dio, è dato di possedere un giorno questa parola magica. Dunque, se anche voi lavorate con la luce e con l’amore, le vostre parole produrranno degli effetti in tutta la Creazione, nel mondo visibile e nel mondo invisibile: quelle parole metteranno in moto non soltanto gli esseri umani, ma anche gli spiriti dei quattro elementi, gli angeli, gli arcangeli e le divinità.
</p>

<p>
<b>17/12/2012</b> Visto che le vostre preghiere non sono esaudite, avete forse l’impressione che pregare non serva a nulla?... Ebbene, vi sbagliate. Se le vostre preghiere sono sincere, intense e disinteressate, sarete esauditi, ma a poco a poco. Quello che chiedete non può realizzarsi rapidamente, ma poiché avete messo in moto un processo, se sarete tenaci e pazienti, questo processo, che è continuo, andrà amplificandosi. Nel medesimo istante in cui pregate, il vostro desiderio incomincia a realizzarsi, ma occorre del tempo perché si realizzi completamente. Mettete un seme in terra: affinché quel seme diventi un albero, occorre del tempo; e tuttavia, voi siete già esauditi, dal momento che il seme inizia a germinare sotto terra. Chiedete il Regno di Dio e la sua Giustizia? Non potrete farli giungere in un solo giorno, e neppure in qualche anno. Non è possibile: il Regno di Dio e la sua Giustizia sono come un albero gigantesco che ha bisogno di tantissimo tempo per crescere! Visto però che il seme è stato interrato, l’albero sta già crescendo…
</p>

<p>
<b>17/12/2013</b> «Sentiamo chiaramente che abbiamo bisogno di essere guidati – dicono certe persone – ma sono tantissimi coloro che cercano di farsi passare per Maestri spirituali quando invece sono solo dei ciarlatani, degli squilibrati!» È vero, ma se temete di essere fuorviati e ingannati da una guida vivente, nessuno vi impedisce di rivolgervi a chi da molto tempo ha lasciato la terra. Le opere di tutti gli Iniziati e dei grandi Maestri dell'umanità sono a vostra disposizione: gli scaffali delle biblioteche ne sono pieni, e sotto diverse forme essi insegnano le stesse verità. Sforzatevi allora di accordare i vostri pensieri e i vostri sentimenti ai loro: nessuna forza naturale o sovrannaturale potrà impedire l'incontro. Nessuno vi rimprovererà di non aver percorso il mondo alla ricerca di un Maestro vivente, ma nulla vi potrà giustificare se stagnate nella mediocrità e nell'errore, col pretesto di non aver mai incontrato qualcuno in grado di guidarvi. Quando si è sinceri, quando si cerca realmente la luce, la si trova. Il Cielo non ha mai lasciato smarrirsi chi cerca sinceramente di progredire.
</p>

<p>
<b>17/12/2014</b> Volete conservare quella sensazione di pienezza che l'amore vi dà? Cercate di non dipendere più dalla presenza fisica di coloro che amate. Che il loro allontanamento sia o meno volontario – e anche se a strapparveli fosse la morte – voi sarete in grado di sfuggire al vuoto creato dalla loro assenza, se vivrete nell'unico mondo veramente reale: il vostro mondo interiore con il quale siete una cosa sola. Non appena uscite dal vostro mondo interiore, fatalmente gli esseri e le cose possono sfuggirvi e voi siete alla mercé degli avvenimenti. Sapete forse per quanto tempo gli esseri ai quali vi siete attaccati rimarranno accanto a voi? No, e in un modo o nell'altro dovete aspettarvi di essere un giorno fisicamente separati da loro. Perciò, sforzatevi di situare la vostra coscienza nelle regioni elevate dove le circostanze non hanno alcuna presa su di voi, là dove il sole dell'amore non tramonta mai. Lanciatevi nella luce di quell'eterno sole. Fino a quando coloro che amate sono dentro di voi, nessuna forza al mondo potrà portarveli via.
</p>

<p>
<b>17/12/2015</b> Anche giunti alla fine della vostra esistenza potete essere ancora giovani, perché avrete compreso cos'è realmente la vita: una trasformazione incessante, un adattamento. Per la Scienza spirituale non ci sono giovani e non ci sono vecchi, ma solo esseri che hanno il compito di lavorare su se stessi per alimentare e intensificare in loro la vita. Nessuno deve dire: «Gli anni sono trascorsi, sono vecchio, non posso più fare sforzi». Chi crede di giustificare la propria inerzia con la sua età, diminuisce il numero dei giorni che ancora gli rimangono per gioire, poiché crea dentro di sé l’immagine della vecchiaia, e quell'immagine agisce molto negativamente sul suo stato psichico e anche sul suo stato fisico. Si concentri invece sulla giovinezza, sforzandosi di imparare sempre qualcosa di nuovo per rimanere aperto alla vita. Perché la giovinezza, la vera giovinezza, è proprio questo. Certo, con gli anni il corpo fisico perde il suo vigore e la sua resistenza, ma anche al momento della morte, uno sguardo o un sorriso possono ancora avere l’espressione della giovinezza. 
</p>

<p>
<b>17/12/2016</b> Perché dire a qualcuno che lo amate? Voi lo amate, e questo è sufficiente. L'amore si sente, si vede, è anzi la cosa più difficile da nascondere: si manifesta attraverso lo sguardo, i gesti, l'atteggiamento. Non è necessario dichiararlo. Gli esseri umani contano troppo sull'espressione verbale o scritta del proprio amore. Una volta che ne hanno parlato, credono di avere risolto la questione. Niente affatto: essi parlano, ripetono, e spesso, a partire da quel momento, il loro comportamento rivela che il loro amore si sta indebolendo. Si deve conservare l'amore come qualcosa di molto prezioso, la cosa più preziosa di tutte, ed esprimerlo il meno possibile con le parole. È così che a poco a poco quell'amore crea nell'anima la più grande libertà, il più grande incanto. Se invece ne parlate, ben presto da entrambe le parti ci saranno reazioni che porteranno a malintesi, e sarà un peccato. Non parlate del vostro amore, ed esso vivrà eternamente in voi. 
</p>

<p>
<b>17/12/2017</b> L’essere umano è abitato da una moltitudine di entità incaricate dall’Intelligenza cosmica di vegliare al suo sviluppo. Se con la sua negligenza o la sua cattiva volontà egli sta demolendo qualcosa nel proprio intelletto, nel proprio cuore o nel proprio corpo fisico, alcune di queste entità cominciano a punzecchiarlo e a morderlo, per farlo tornare sulla giusta via. Si tratta di quei richiami all’ordine ai quali l’uomo ha dato l'appellativo di “sofferenza”, e dato che soffrire è sgradevole, in essa egli vede una nemica; ma s'inganna! Dato che la sofferenza gli dà degli avvertimenti, significa che è per lui come una socia: essa viene solo per mostrargli che è uscito dalle condizioni propizie in cui il cammino era chiaro e libero davanti a lui. Dunque egli deve non solo cercare di comprendere il suo linguaggio, ma anche ringraziarla dicendo: «Dio ti benedica. Tu mi hai illuminato: riparerò ai miei errori». E a partire dal momento in cui ha compreso e decide di correggersi, la sofferenza riceve l'ordine di lasciarlo poiché ha svolto il suo lavoro, ha assolto la sua missione.
</p>

<p>
<b>17/12/2018</b> «Sentiamo chiaramente che abbiamo bisogno di essere guidati – dicono certe persone – ma sono tantissimi coloro che cercano di farsi passare per Maestri spirituali quando invece sono solo dei ciarlatani, degli squilibrati!» È vero, ma se temete di essere fuorviati e ingannati da una guida vivente, nessuno vi impedisce di rivolgervi a chi da molto tempo ha lasciato la terra. Le opere di tutti gli Iniziati e dei grandi Maestri dell'umanità sono a vostra disposizione: gli scaffali delle biblioteche ne sono pieni, e sotto diverse forme essi insegnano le stesse verità. Sforzatevi allora di accordare i vostri pensieri e i vostri sentimenti ai loro: nessuna forza naturale o sovrannaturale potrà impedire l'incontro. Nessuno vi rimprovererà di non aver percorso il mondo alla ricerca di un Maestro vivente, ma nulla vi potrà giustificare se stagnate nella mediocrità e nell'errore, col pretesto di non aver mai incontrato qualcuno in grado di guidarvi. Quando si è sinceri, quando si cerca realmente la luce, la si trova. Il Cielo non ha mai lasciato smarrirsi chi cerca sinceramente di progredire.
</p>

<p>
<b>17/12/2019</b> Tutto il nostro essere è come una coppa che dobbiamo lavare e purificare per poter ricevere gli alimenti divini: il nettare e l’ambrosia. Si sentono persone lamentarsi dicendo che da molto tempo porgono la propria coppa al Signore affinché la riempia delle Sue benedizioni, e si stupiscono di non ricevere nulla: la loro coppa rimane vuota. Ma cosa credono? Cosa può versare il Signore in una coppa che non è stata lavata? Il Signore, che è molto saggio, sa che se versasse la Sua vita e la Sua luce in esseri che non si sono purificati, sarebbe inutile e persino nocivo: il miscuglio che allora si produrrebbe sarebbe indigesto, tossico, e il loro organismo psichico non lo sopporterebbe. Per la loro sicurezza è meglio che la loro coppa rimanga vuota finché non si saranno lavati.
</p>

<p>
<b>17/12/2020</b> Se durante durante la notte vi svegliate e volete alzarvi, la prima precauzione che prendete è accendere la luce. Dal momento che vedete con chiarezza, potete fare ciò che volete; invece, avventurandovi nell'oscurità, sbatterete contro i mobili, romperete qualche oggetto, vi ferirete ecc. Sì, ma quando si tratta della vostra vita interiore, non avete ancora compreso l'insegnamento della luce: voi avanzate nelle tenebre, simbolicamente parlando; ecco perché non riuscite a orientarvi e urtate a destra e a sinistra. Occorre cercare la luce, concentrarsi su di essa, metterla al di sopra di tutti i tesori della terra e anche berla, mangiarla. Non appena avete un istante, chiudete gli occhi e concentratevi sull'immagine della luce che impregna tutto l'universo e apporta tutte le benedizioni.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
