<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-21</h1>-->
<h1>DIES-05-21</h1>

<h5>Oremus</h5>

<p>
<ul>
<li>Padre santo, ti ringrazio per avermi donato questo giorno concedendomi di continuare la celebrazione del mistero della risurrezione del tuo Figlio. Concedimi oggi di incontrarmi col Signore risorto: nell'ascolto della sua parola, nella partecipazione alla divina Eucaristia, nel fratello col quale condivido la mia giornata. Te lo chiedo per Cristo nostro Signore.</li>
</ul>
</p>

<p>
<ul>
<li>Padre, che hai rallegrato i discepoli del tuo Figlio con la gioia della sua risurrezione, fa' che durante questa giornata sappiamo riconoscere i segni della sua presenza nel mondo. Donaci occhi per vedere quanta testimonianza della risurrezione viene data continuamente attorno a noi e per costatare che il lieto messaggio del vangelo si diffonde ogni giorno più e, come sale e lievito, dà senso e orientamento all'immensa operosità umana. Il tuo Spirito conservi sempre la tua gioia sul nostro volto e su quello dei nostri cari, perché, con il tuo aiuto, ci illuminiamo e ci sosteniamo gli uni gli altri durante questo giorno.</li>
</ul>
</p>

<p>
<ul>
<li>Dio Padre onnipotente, tu che hai mandato il tuo Figlio unigenito per riconciliare il mondo con te, scaccia la paura dai nostri cuori, concedici di vivere nella pace di Cristo e permettici così di vincere la sfida posta dalla fede in Cristo, tuo Figlio, nostro Signore, che vive e regna con te nell'unità dello Spirito Santo, per tutti i secoli dei secoli.</li>
</ul>
</p>

<p>
<ul>
<li>O Bellissima e dolcissima / Ave, nobile, gloriosa e intatta fanciulla, tu pupilla della castità, tu materia della santità che piacque a Dio. In te infatti avvenne quella celeste infusione, per cui il Verbo divino si rivestì in te di carne. Tu candido giglio, cui Dio volse lo sguardo prima d’ogni altra creatura. O bellissima e dolcissima; quanto grandemente Dio in te si è compiaciuto! Nel calore del suo abbraccio ha fatto germogliare in te suo Figlio, così che potesse ricevere da te il latte. Così il tuo grembo esultò di gioia, quando tutta la sinfonia celeste da te sgorgò, perché tu, o Vergine, portasti il Figlio di Dio, per cui la tua castità rifulse in Dio. La tua carne provò gioia, come l’erba su cui ricade la rugiada infondendovi freschezza; così è accaduto anche in te, o Madre di tutte le gioie. Ora tutta la Chiesa risplenda di gioia e risuoni nell’armonia per la dolcissima Vergine Maria, degna di lode, Madre di Dio. Amen. (Sant’Ildegarda di Bingen)</li>
</ul>
</p>

<p>
<ul>
<li>Noi crediamo in Te, Gesù, Dio diventato uomo, perché vivendo con Te tutti gli uomini e donne diventino veramente umani. Rivelandoci il mistero del Padre e del suo Amore ci fai conoscere chi siamo perché lo diventiamo sempre più lungo quel cammino verso il Padre che incomincia da Te ad ogni nostro risveglio, quando la tua voce dice: “Vieni!”, E la nostra ti risponde: “Sì!”. Noi facciamo affidamento sulla tua amicizia, mentre, ascoltandoti, cerchiamo la risposta al bisogno e al desiderio di una gioia sempre nuova, nel sentirci e saperci figli del Padre, con Te e come Te che ci dai il coraggio di fare della terra la casa della pace e dell'amore. Amen. (Fiorino Tagliaferri)</li>
</ul>
</p>

<p>
<ul>
<li>Vieni, Spirito Santo, a portare l'Acqua della vita, Gesù Cristo, Morto e Risorto, per trasformare i deserti della terra in giardini di giustizia e di pace. Allora ogni sete sarà colmata e uomini e donne, strappati alla morte, canteranno di gioia. Vieni, Spirito Santo, a portare la Luce del mondo, Gesù Cristo, Morto e Risorto, per rischiarare le tenebre in cui siamo immersi, per scandagliare i nostri cuori e rivelarci il mistero dell'Amore, che risana e risuscita, che solleva e da forza. Allora ogni notte scomparirà e uomini e donne, immersi nel tuo fulgore, grideranno di felicità. Vieni, Spirito Santo, a portare il Fuoco eterno, Gesù Cristo, Morto e Risorto, per accendere le nostre lampade e farle brillare di speranza, per incendiare anche gli animi più freddi ed egoisti e renderli ardenti di carità. Allora ogni cattiveria, ogni violenza e ogni vendetta verranno disintegrate e uomini e donne, divenuti fratelli e sorelle, faranno esplodere il loro rendimento di grazie. (Roberto Laurita)</li>
</ul>
</p>

<p>
<ul>
<li>E come un platano mi sono elevata / Giacobbe si serve dei rami di platano per ingannare le pecore di Labano. Il Signore si serve dell’umiltà della Vergine Maria per ingannare il diavolo in modo che lei gli potesse schiacciare il capo. Dio sceglie l’infinitamente umile per ingannare il grandissimamente superbo. Possiamo affermare che la Vergine Maria è l’esca di Dio per attrarre il diavolo e annientarlo nella sua superbia, invidia, malvagità, odio contro l’uomo. L’astuzia del nostro Dio supera quella del principe di questo mondo. L’esca di Dio è perfetta. Satana è vinto dalla più umile tra le donne. Ma Giacobbe prese rami freschi di pioppo, di mandorlo e di platano, ne intagliò la corteccia a strisce bianche, mettendo a nudo il bianco dei rami. Mise i rami così scortecciati nei canaletti agli abbeveratoi dell’acqua, dove veniva a bere il bestiame, bene in vista per le bestie che andavano in calore quando venivano a bere. Così le bestie andarono in calore di fronte ai rami e le capre figliarono capretti striati, punteggiati e chiazzati. Quanto alle pecore, Giacobbe le separò e fece sì che le bestie avessero davanti a loro gli animali striati e tutti quelli di colore scuro del gregge di Làbano. E i branchi che si era così formato per sé, non li mise insieme al gregge di Làbano (Gen 30,37-40). Ogni bellezza umana corre il rischio di essere rovinata dalla superbia dell’uomo. Sempre la superbia, l’arroganza, la prepotenza rovina la bellezza, la grandezza, la magnificenza di un uomo. Nell’anno undicesimo, nel terzo mese, il primo del mese, mi fu rivolta questa parola del Signore: «Figlio dell’uomo, di’ al faraone, re d’Egitto, e alla sua gente: A chi credi di essere simile nella tua grandezza? Ecco, l’Assiria era un cedro del Libano, bello di rami e folto di fronde, alto di tronco; fra le nubi era la sua cima. Le acque lo avevano nutrito, l’abisso lo aveva fatto innalzare, inviando i suoi fiumi attorno al suolo dov’era piantato e mandando i suoi ruscelli anche a tutti gli alberi dei campi. Per questo aveva superato in altezza tutti gli alberi dei campi: durante la sua crescita i suoi rami si erano moltiplicati, le sue fronde si erano distese per l’abbondanza delle acque. Fra i suoi rami fecero il nido tutti gli uccelli del cielo, sotto le sue fronde partorirono tutte le bestie selvatiche, alla sua ombra sedettero tutte le grandi nazioni. Era bello nella sua altezza e nell’ampiezza dei suoi rami, poiché la sua radice era presso grandi acque. I cedri non l’uguagliavano nel giardino di Dio, i cipressi non gli assomigliavano con le loro fronde, i platani non erano neppure come uno dei suoi rami: nessun albero nel giardino di Dio lo pareggiava in magnificenza. Bello lo aveva fatto nella moltitudine dei suoi rami, perciò lo invidiavano tutti gli alberi dell’Eden nel giardino di Dio (Ez 31,1-9). La Vergine Maria mai si è lasciata guastare dalla superbia, mai rovinare da un qualche vizio, mai inquinare da ciò che non è perfettamente santo. A volte noi rimaniamo inquinata dalla mediocrità delle virtù, delle aspirazioni, dei doni di grazia, della stessa fede. La mediocrità è germe che uccide la verità di Dio in noi. La Vergine Maria mai cadde in un simile peccato di piccolezza spirituale. Lei visse in un crescendo d’amore nella verità da raggiungere il sommo del sommo del sommo. Vergine Maria, Donna non inquinata dalla mediocrità, aiutaci perché anche noi vogliamo liberarci da questo oscuro che ci conduce alla morte spirituale. Angeli e Santi di Dio, venite in nostro soccorso. Vogliamo crescere, crescere, crescere in ogni virtù dinanzi a Dio e agli uomini.</li>
</ul>
</p>

<p>
<ul>
<li>Fa', o Maria, che la mia anima,  il mio cuore siano tuoi, tutti tuoi / Dopo aver chiesto alla Vergine Maria di tenere lontano dal male il nostro corpo, in modo che sia sempre conservato nella più alta santità, ora la invochiamo perché ci aiuti a dare a Lei la nostra anima e il nostro cuore, non però in modo parziale, bensì totale. Anima e cuore devono essere interamente suoi, tutti suoi per sempre. Ma come si donano alla Vergine Maria anima e cuore in un modo così pieno, senza tenerci nulla per noi? L’anima si dona a Lei facendola crescere ogni giorno nella grazia santificante. Questo avviene aumentando in noi le opere di carità e di giustizia. Con la giustizia si dona a Dio e al fratello ciò che è loro. Di niente ci appropriamo di quanto non è nostro. La perfetta osservanza dei Comandamenti ci rende persone giuste, vere, buone. L’obbedienza ai Comandamenti però non basta. Occorre anche l’osservanza delle Beatitudini. Con esse diamo a Dio e ai fratelli ciò che è nostro. Facciamo della nostra vita un perenne atto di amore, carità, misericordia, compassione, pietà. Più cresce in noi questa obbedienza,  più noi aumentiamo di grazia santificante e più la nostra anima è donata alla Vergine Maria. È questo un dono che deve essere offerto giorno per giorno. Anche il cuore deve essere donato alla Madre di Dio. Come lo si dona? Rivestendolo di ogni virtù? Le virtù del cuore sono: umiltà, verità, onestà, purezza, libertà, giustizia, riservatezza, amore. Con l’umiltà esso è sempre rivolto verso Dio in adorazione e in ricerca della divina volontà. Con la verità lo si libera dalla falsità, dalla menzogna, dall’inganno, dal traviamento circa la conoscenza di Dio e in esso risplende sempre la più grande luce divina. Con l’onestà si è sempre capaci di vedere ciò che appartiene a Dio e ciò che invece è degli uomini e si dona a ciascuno ciò che è proprio. Con la purezza lo si libera da tutto ciò che torbido, inquinato, impudico, non verecondo, lascivo, inutile, vano, futile e lo si ricolma di ciò che è nobile, elevato, santo, divino. Con la libertà lo si scioglie da tutto ciò che è peccaminoso e lo si nutre invece di ciò che è santo, giusti, vero. Con la giustizia lo si orienta sempre verso la più alta conoscenza della volontà di Dio. Con la riservatezza si custodisce in esso ogni cosa, si fa di esso una tomba. Tutto ciò che non è parola di salvezza e di redenzione si tace, si seppellisce in esso perché solo la parola di Dio per messo di esso si divulghi e si espanda nel mondo. Con l’amore ci si spoglia di esso e se ne va un dono al Padre, perché sia Lui ad amare in esso e per mezzo di esso. Chi eleva questa preghiera alla Vergine Maria non può vivere nella trasgressione dei Comandamenti, nell’ignoranza delle Beatitudini. Non può omettere di rivestire il suo cuore con le sante virtù. Al cuore e all’anima non possono appartenere disordini spirituali e morali. Chi custodisce il cuore dal disordine, farà della sua vita una perenne donazione alla Vergine Maria. Chi invece lo abbandona ad esso, mai lo potrà governare e sempre gli sfuggirà di mano. Chi vuole donare il cuore alla Vergine Maria una cosa deve fare: deve tenerlo lontano dall’odio, dal rancore, dal desiderio di vendetta e di giustizia. Deve invece ricolmarlo del santo perdono. Deve imitare la Madre di Dio ai piedi della croce. Suo Figlio veniva crocifisso e Lei ci accoglieva come suoi Figli e chi le faceva questo dono era proprio suo Figlio, il Crocifisso. Quando il cuore è libero dal passato, da tutto il passato, e vive nel presente, nell’attimo in cui vive, esso è in tutto simile al cuore di Dio, che vive interamente in un solo attimo tutta la sua eternità. Un cuore invece che pensa al passato, che si ferma sul male, che vede il peccato degli altri e non lo perdona, non lo estingue, non lo cancella è invece semplicemente diabolico che mai potrà essere donato alla Madre di Dio, che vive per perdonarci, accogliervi, farci suoi figli per sempre. Vergine Maria, Madre della Redenzione, Angeli e Santi, rendeteci puri ed umili di cuore. </li>
</ul>
</p>

<p>
<ul>
<li>(Pr 31,25) Forza e decoro sono il suo vestito / Il Libro del Siracide quando parla di Aronne e del Sommo Sacerdote Simone, descrive le loro figure mostrandone tutta la bellezza dei loro abiti sacri. Di Aronne così dice: Lo onorò con splendidi ornamenti e gli fece indossare una veste di gloria. Lo rivestì con il massimo degli onori, lo coronò con paramenti di potenza: calzoni, tunica ed efod. Lo avvolse con melagrane e numerosi campanelli d’oro all’intorno, che suonassero al muovere dei suoi passi, diffondendo il tintinnio nel tempio, come memoriale per i figli del suo popolo. Lo avvolse con una veste sacra d’oro, violetto e porpora, opera di ricamatore, con il pettorale del giudizio, con i segni della verità e con tessuto di scarlatto filato, opera d’artista, con pietre preziose, incise come sigilli, incastonate sull’oro, opera d’intagliatore, quale memoriale, con le parole incise secondo il numero delle tribù d’Israele. Sopra il turbante gli pose una corona d’oro con incisa l’iscrizione sacra, insegna d’onore, lavoro vigoroso, ornamento delizioso per gli occhi. Prima di lui non si erano viste cose tanto belle, mai uno straniero le ha indossate, ma soltanto i suoi figli e i suoi discendenti per sempre (Sir 45,7-13). La descrizione di Simone non è da meno. Il solo sguardo incantava. Il solo vederlo suscitava nel cuore una meraviglia infinita. Gli occhi mai si distaccavano da lui. Com’era glorioso quando si affacciava dal tempio, quando usciva dal santuario dietro il velo! Come astro mattutino in mezzo alle nubi, come la luna nei giorni in cui è piena, come sole sfolgorante sul tempio dell’Altissimo, come arcobaleno splendente fra nubi di gloria, come rosa fiorita nei giorni di primavera, come giglio lungo i corsi d’acqua, come germoglio del Libano nei giorni d’estate, come fuoco e incenso su un braciere, come vaso d’oro massiccio, ornato con ogni specie di pietre preziose, come ulivo che fa germogliare i frutti e come cipresso svettante tra le nuvole. Quando indossava i paramenti gloriosi, egli era rivestito di perfetto splendore, quando saliva il santo altare dei sacrifici, riempiva di gloria l’intero santuario (Sir 50,5-11). Anche il cristiano è sacerdote, divenuto corpo di Cristo nel Santo Battesimo, anche lui in Cristo, con Cristo, per Cristo è divenuto sacerdote, oltre che profeta e re. Anche lui è chiamato ad indossare una veste splendida, più attraente di quella dei Sommi Sacerdoti dell’Antico Testamento. Questa veste ha un solo nome: Vergine Maria. Come Dio si è fatto veste di Maria, l’ha ammantata della sua gloria, della sua luce, della sua grazia, di ogni sua virtù, così Maria deve essere veste per il cristiano. Anche lui si deve lasciare ammantare dalla misericordia, pietà, compassione, desiderio di salvezza, obbedienza, verginità per il regno, dono del proprio corpo a Dio per la redenzione. Più il cristiano si vestirà della Madre di Dio nel corpo, con la sua purezza incontaminata, nello spirito con la sua sapienza sempre aggiornata nello Spirito Santo, nell’anima con tutta la sua carità che sul Golgota si è fatta martirio e olocausto di redenzione per la salvezza di tutti i peccatori della terra e più rifulgerà, si illuminerà. Vergine Maria, Veste santissima, purissima, spendente di ogni discepolo di Gesù, spoglia noi, tuoi figli da tutti gli abiti di peccato, vizio, disobbedienza che indossiamo, e rivestici di te. La tua bellezza celeste attrarrà così molte anime a Cristo Gesù e le conquisterà per sempre per il suo regno. Sii tu nostra veste più che la nostra pelle. Angeli e Santi, voi già siete rivestiti della Madre di Dio. Aiutate anche noi ad indossare questa Veste Gloriosa per manifestare al mondo tutta la bellezza di Dio.</li>
</ul>
</p>

<p>
<ul>
<li>(Lc 1,54) Ricordandosi della sua misericordia / La misericordia di cui il Signore si ricorda è ogni sua buona promessa in favore dell’umanità. La Vergine Maria profetizzando che Dio ha soccorso Israele suo servo, “Ricordandosi della sua misericordia”, ci rivela che è in Lei, per mezzo di Lei, nel Figlio che Lei porta nel grembo tutte le buone promesse di Dio in favore dell’umanità si sono compiute, si stanno compiendo, realizzando. Nessuna è rimasta senza compimento, nessuna rimarrà senza realizzazione. Allora il Signore Dio disse al serpente: «Poiché hai fatto questo, maledetto tu fra tutto il bestiame e fra tutti gli animali selvatici! Sul tuo ventre camminerai e polvere mangerai per tutti i giorni della tua vita. Io porrò inimicizia fra te e la donna, fra la tua stirpe e la sua stirpe: questa ti schiaccerà la testa e tu le insidierai il calcagno» (Gen 3,8-14). La mano del Signore fu sopra di me e il Signore mi portò fuori in spirito e mi depose nella pianura che era piena di ossa; mi fece passare accanto a esse da ogni parte. Vidi che erano in grandissima quantità nella distesa della valle e tutte inaridite. Mi disse: «Figlio dell’uomo, potranno queste ossa rivivere?». Io risposi: «Signore Dio, tu lo sai». Egli mi replicò: «Profetizza su queste ossa e annuncia loro: “Ossa inaridite, udite la parola del Signore. Così dice il Signore Dio a queste ossa: Ecco, io faccio entrare in voi lo spirito e rivivrete. Metterò su di voi i nervi e farò crescere su di voi la carne, su di voi stenderò la pelle e infonderò in voi lo spirito e rivivrete. Saprete che io sono il Signore”». Io profetizzai come mi era stato ordinato; mentre profetizzavo, sentii un rumore e vidi un movimento fra le ossa, che si accostavano l’uno all’altro, ciascuno al suo corrispondente. Guardai, ed ecco apparire sopra di esse i nervi; la carne cresceva e la pelle le ricopriva, ma non c’era spirito in loro. Egli aggiunse: «Profetizza allo spirito, profetizza, figlio dell’uomo, e annuncia allo spirito: “Così dice il Signore Dio: Spirito, vieni dai quattro venti e soffia su questi morti, perché rivivano”». Io profetizzai come mi aveva comandato e lo spirito entrò in essi e ritornarono in vita e si alzarono in piedi; erano un esercito grande, sterminato (Ez 37,1-10). Mi condusse poi all’ingresso del tempio e vidi che sotto la soglia del tempio usciva acqua verso oriente, poiché la facciata del tempio era verso oriente. Quell’acqua scendeva sotto il lato destro del tempio, dalla parte meridionale dell’altare. Mi condusse fuori dalla porta settentrionale e mi fece girare all’esterno, fino alla porta esterna rivolta a oriente, e vidi che l’acqua scaturiva dal lato destro. Quell’uomo avanzò verso oriente e con una cordicella in mano misurò mille cubiti, poi mi fece attraversare quell’acqua: mi giungeva alla caviglia. Misurò altri mille cubiti, poi mi fece attraversare quell’acqua: mi giungeva al ginocchio. Misurò altri mille cubiti, poi mi fece attraversare l’acqua: mi giungeva ai fianchi. Ne misurò altri mille: era un torrente che non potevo attraversare, perché le acque erano cresciute; erano acque navigabili, un torrente che non si poteva passare a guado. Allora egli mi disse: «Hai visto, figlio dell’uomo?». Poi mi fece ritornare sulla sponda del torrente; voltandomi, vidi che sulla sponda del torrente vi era una grandissima quantità di alberi da una parte e dall’altra. Mi disse: «Queste acque scorrono verso la regione orientale, scendono nell’Araba ed entrano nel mare: sfociate nel mare, ne risanano le acque. Ogni essere vivente che si muove dovunque arriva il torrente, vivrà: il pesce vi sarà abbondantissimo, perché dove giungono quelle acque, risanano, e là dove giungerà il torrente tutto rivivrà. Sulle sue rive vi saranno pescatori: da Engàddi a En-Eglàim vi sarà una distesa di reti. I pesci, secondo le loro specie, saranno abbondanti come i pesci del Mare Grande. Però le sue paludi e le sue lagune non saranno risanate: saranno abbandonate al sale. Lungo il torrente, su una riva e sull’altra, crescerà ogni sorta di alberi da frutto, le cui foglie non appassiranno: i loro frutti non cesseranno e ogni mese matureranno, perché le loro acque sgorgano dal santuario. I loro frutti serviranno come cibo e le foglie come medicina (Ez 47,1-12). La misericordia di cui si ricorda il Signore è la risurrezione dell’uomo a vita nuova e la sua immersione in questa acqua che dona vita, guarisce, risana dalle antiche ferite del peccato e del male. È la misericordia che ridona alla creatura, secca, piantata in terra arida, incapace di produrre frutti, la sua verità, la sua vitalità, la sua bontà ancora più grande di quella delle origini. / Vergine Maria, Madre della Redenzione, Angeli, Santi, immergeteci nel fiume della vera vita. </li>
</ul>
</p>

<p>
<ul>
<li>(Lc1,55) Come aveva detto ai nostri padri / La Madre di Gesù ci attesta che quanto il Signore ha promesso ai padri, lo ha compiuto. Lui ha operato in tutto “come aveva detto ai nostri padri”. Molte promesse fatte ai nostri padri sono ben note, altre meno. San Paolo ci attesta che in Cristo ogni Parola di Dio, ogni sua Promessa, ogni suo giuramento e oracolo è devenuto sì. Nulla rimane da adempiere, realizzare. Infatti tutte le promesse di Dio in lui sono «sì». Per questo attraverso di lui sale a Dio il nostro «Amen» per la sua gloria. È Dio stesso che ci conferma, insieme a voi, in Cristo e ci ha conferito l’unzione, ci ha impresso il sigillo e ci ha dato la caparra dello Spirito nei nostri cuori (2Cor 1,20-21). Una di queste profezie o promesse rivela che il Signore avrebbe mandato il vero pastore, il pastore secondo il suo cuore. Nel grembo della Madre di Dio ha preso carne e sangue il vero Pastore, il Buon Pastore, colui che avrebbe nutrito le pecore del Padre con la sua carne e le avrebbe dissetate con il suo sangue. È Cristo Gesù, il frutto benedetto del grembo della Vergine di Nazaret, il compimento di ogni Parola del Padre. Senza Cristo Gesù tutto l’Antico Testamento è una favola, favola sono le sue profezie, favole le sue preghiere, favole i suoi oracoli. «Guai ai pastori che fanno perire e disperdono il gregge del mio pascolo. Oracolo del Signore. Perciò dice il Signore, Dio d’Israele, contro i pastori che devono pascere il mio popolo: Voi avete disperso le mie pecore, le avete scacciate e non ve ne siete preoccupati; ecco io vi punirò per la malvagità delle vostre opere. Oracolo del Signore. Radunerò io stesso il resto delle mie pecore da tutte le regioni dove le ho scacciate e le farò tornare ai loro pascoli; saranno feconde e si moltiplicheranno. Costituirò sopra di esse pastori che le faranno pascolare, così che non dovranno più temere né sgomentarsi; non ne mancherà neppure una. Oracolo del Signore. Ecco, verranno giorni – oracolo del Signore –  nei quali susciterò a Davide un germoglio giusto, che regnerà da vero re e sarà saggio ed eserciterà il diritto e la giustizia sulla terra. Nei suoi giorni Giuda sarà salvato e Israele vivrà tranquillo, e lo chiameranno con questo nome: Signore-nostra-giustizia. Pertanto, ecco, verranno giorni – oracolo del Signore – nei quali non si dirà più: “Per la vita del Signore che ha fatto uscire gli Israeliti dalla terra d’Egitto!”, ma piuttosto: “Per la vita del Signore che ha fatto uscire e ha ricondotto la discendenza della casa d’Israele dalla terra del settentrione e da tutte le regioni dove li aveva dispersi!”; costoro dimoreranno nella propria terra» (Ger 23,1-8). La Vergine Maria vuole rassicurare il nostro cuore. Come il Signore ha realizzato tutte le sue buone promesse in Lei e per Lei, così le realizzerà in Cristo e per Cristo. Urge che ogni discepolo di Gesù creda con fermo convincimento che Dio è capace di realizzare ogni sua parola. Lei ha creduto. Abramo suo Padre ha creduto. Il discepolo di Gesù deve credere. Egli credette, saldo nella speranza contro ogni speranza, e così divenne padre di molti popoli, come gli era stato detto: Così sarà la tua discendenza. Egli non vacillò nella fede, pur vedendo già come morto il proprio corpo – aveva circa cento anni – e morto il seno di Sara. Di fronte alla promessa di Dio non esitò per incredulità, ma si rafforzò nella fede e diede gloria a Dio, pienamente convinto che quanto egli aveva promesso era anche capace di portarlo a compimento. Ecco perché gli fu accreditato come giustizia (Rm 4,18-22). Questa profezia della Madre di Gesù, che attesta che ogni parola, ogni promessa di Dio si è compiuta, così come lui aveva detto, non è solo un’attestazione della verità di Dio per le cose che riguardano il passato. La Madre di Dio vuole che noi guardiamo sempre dinanzi a noi. Noi siamo dalla Parola, siamo per la Parola, alla Parola però non siamo noi a dare compimento. È il Signore. Come il Signore ha adempiuto le sue parole fino al presente così le adempirà anche  per il futuro, quello che viviamo sulla terra e l’altro che è quello eterno. Oggi è questa fede che è venuta meno. È il segno che noi non viviamo né nel cuore di Maria, la Profetessa della fede purissima in ogni Parola di Dio, e neanche nel cuore di Cristo Gesù, che è la fedelissima Parola del Padre. Viviamo scardinati dal cuore dell’Una e dell’Altro e per questo siamo senza fede. / Vergine Maria, Madre della Redenzione, Angeli, Santi, innestateci nel cuore di Gesù e di Maria. </li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
21 maggio: san Cristoforo Magallanes e compagni, martiri messicani; san Timoteo, diacono e martire; san Polieuto, martire; santi martiri di Pentecoste ad Alessandria; san Paterno, vescovo di Vannes; sant'Ospizio, recluso; san Mancio, martire; san Teobaldo, vescovo di Vienne; sant'Hemming, vescovo di Åbo; beato Leone Mopinot, dei Fratelli delle Scuole Cristiane, martire; san Carlo Giuseppe Eugenio de Mazenod, vescovo di Marsiglia, fondatore degli Oblati di Maria Immacolata.
</p>

<h5>Quotes</h5>

<p>
<ul>
<li>Provo un dolore tremendo, quando osservo le sofferenze del prossimo. Tutti i dolori del prossimo si ripercuotono sul mio cuore; porto nel mio cuore le loro angosce, in modo tale che mi annientano anche fisicamente. Desidererei che tutti i dolori rica- dessero su di me, per portare sollievo al prossimo (Diario Faustina, 1039). </li>
<li>Solo quando il sacro parla l'eccelso prende forma (Franco Battiato)</li>
<li>La differenza tra mente e cuore? La mente ti dirà la cosa più intelligente da fare e il cuore ti dirà ciò che farai comunque. (Wiz Khalifa)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
<ul>
<li>Padre santo: il giorno è finito e si appressa l'ora di passare da questo mondo a te. Fa' che io possa glorificarti nella mia morte, poiché sia che vegliamo sia che dormiamo siamo del Signore nostro Gesù, il quale è morto ed è risorto per essere il Signore dei vivi e dei morti. Donaci il tuo Santo Spirito che ci guidi a seguire sempre più fedelmente il tuo Figlio Unigenito.</li>
<li>Padre onnipotente e misericordioso, nelle nostre giornate ci sono momenti nei quali pensiamo che siano pochi gli uomini che hanno il diritto di gioire, tanta è la miseria, il dolore, l'ingiustizia che ci attornia e che sembra impedire la gioia a gran parte dell'umanità. Eppure tu hai detto: "Beati i poveri, beati gli afflitti, beati i perseguitati...". Sì, è vero, al di là delle apparenze e oltre alla gioia che dà il mondo e dalla quale a volte mi sono lasciato attrarre, tu oggi hai donato tanta gioia e tanta serenità a coloro che si sono affidati a te. Ripensandoci ora, nel silenzio della sera, posso anch'io ricordare il nome di molte persone sul volto delle quali erano riconoscibili i segni della fortezza, della serenità, della generosità, della laboriosità che soltanto tu puoi donare. Dammi la capacità di giudicare come tu giudichi. Fa' che anch'io cerchi sempre la gioia che tu dai.</li>
<li>Signore Gesù Cristo, Figlio di Dio e Figlio di Maria, tu ci hai riconciliati con il Padre per mezzo della tua morte sulla croce; perdona i nostri peccati e concedici la pace che tu hai promesso, quella pace che il mondo non può né dare né togliere, affinché possiamo essere testimoni della tua riconciliazione e riportare i nostri fratelli a te, perché vivano per sempre con te.</li>
</ul>
</p>

<h5>Polis21</h5>

<p>
<ul>
<li>Gli stessi potenti hanno ormai imparato a fare le vittime per conquistare consenso. L’attuale centralità della vittima nel discorso pubblico fa da contraltare al delirio di autostima che impazza sui social. (Walter Siti)</li>
<li>Bisognerebbe chiedersi: dove stiamo andando? Stiamo forse creando una società in cui l’azione conta meno della storia che raccontiamo, in cui il passato ci plasma, e ipotechiamo, così, il futuro? Mi chiedo se non era meglio quando pensavamo di essere tutti un po’ più colpevoli, e un po’ meno vittime. (Annina Vallarino)</li>
<li>La nostra politica è quella di fomentare le guerre, ma dirigendo Conferenze di Pace, in modo che nessuna delle parti in conflitto possa avere guadagni territoriali. Le guerre devono essere dirette in modo tale che le Nazioni, coinvolte in entrambi gli schieramenti, sprofondino sempre di più nel loro debito e, quindi, sempre di più sotto il nostro potere. (MAYER AMSCHEL ROTHSCHILD)</li>
<li>La Verità non si potrà mai fermare, si potrà solo affermare! (Cosimo Massaro)</li>
<li>Sedersi, adagiarsi e convincersi della fatalità gattopardiana che nulla possa cambiare, porta, apparentemente in maniera contraddittoria, alla subitanea presa di coscienza della necessità dell’applicazione di una giustizia rapidissima, onnipotente e infallibile. Questa comoda indolenza richiede naturalmente molte meno energie rispetto all’esame razionale e obiettivo di ogni singolo caso. Il raziocinio e la libertà richiedono dedizione e disciplina continue. (Sacha Cepparulo)</li>
</ul>
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
