<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-04</h1>-->
<h1>DIES-12-04</h1>

<h5>Oremus</h5>

<p>
NOVENA ALL’IMMACOLATA CONCEZIONE / 6° GIORNO: TU, O MARIA / Ave Maria! Piena di grazia, più Santa dei Santi, più elevata dei cieli, più gloriosa degli Angeli, più venerabile di ogni creatura. Ave, celeste Paradiso! Tutto fragranza, giglio che olezza soave, rosa profumata che si schiude a salute dei mortali. Ave, tempio immacolato di Dio costruito santamente, adorno di divina magnificenza, aperto a tutti, oasi di mistiche delizie. Ave purissima! Vergine Madre! Degna di lode e di venerazione, fonte d'acque zampillanti, tesoro d'innocenza, splendore di santità. Tu, o Maria, guidaci al porto della pace e della salvezza, a gloria di Cristo che vive in eterno con il Padre e con lo Spirito Santo. Amen. / 3 Ave Maria.
</p>

<p>
Novena a Santa Lucia / 1° giorno. O gloriosa Santa Lucia, che fin dalla vostra prima età corrispondeste docilmente all'educazione cristiana, che vi diede la piissima madre vostra, otteneteci di apprezzare, fra le tenebre dell'attuale mondo pagano, il gran dono della fede. Gloria al Padre... Santa Lucia, prega per noi. / Prega per noi, gloriosa Santa Lucia perché siamo fatti degni delle promesse di Cristo. / Riempi di gioia e di luce il tuo popolo, o Signore, per l'intercessione gloriosa della santa vergine e martire Lucia, perché noi, che festeggiamo la sua nascita al cielo, possiamo contemplare con i nostri occhi la tua gloria. Per Cristo nostro Signore. Amen.
</p>

<p>
Beati quelli che lungo la strada sanno ridere di se stessi: avranno il divertimento assicurato. Beati quelli che sanno distinguere una montagna dal mucchio di terra scavato da una talpa: si risparmieranno molti fastidi. Beati quelli che sono capaci di riposare e di dormire, mentre gli altri fanno baccano e cercano scuse: dimostrano di essere saggi. Beati quelli che sanno tacere e ascoltare, impareranno ogni giorno cose nuove. Beati quelli che sono abbastanza intelligenti per non prendersi troppo sul serio: saranno apprezzati dai loro compagni. Beati quelli che sono attenti alle necessità degli altri, senza però sentirsi indispensabili: saranno seminatori di gioia lungo il cammino. Beati quelli che sanno ammirare un sorriso e dimenticare in fretta una smorfia: la loro strada sarà illuminata dal sole. Beati quelli che pensano prima di agire e che pregano prima di pensare: eviteranno di fare molte sciocchezze. Beati quelli che camminano in silenzio e quelli che sanno cantare con gusto: la loro strada li porterà lontano.
</p>

<p>
La Rugiada celeste Rischiarami, Gesù buono, di luce interiore e caccia dall’interno del mio cuore tutte quante le tenebre… Comanda ai venti e alle tempeste e di’ al mare: Calmati! Al vento del nord ordina: Non soffiare! E nel mio cuore si farà una grande calma. Manda la tua luce e la tua verità perché risplendano sulla terra; terra sterile e deserta io sono, finché tu non mi illumini. Effondi dall’alto la tua grazia e fa’ piovere nel mio cuore la rugiada celeste. (Imitazione di Cristo)
</p>

<h5>Quotes</h5>

<p>
<sup>♦</sup> Sentiamo dire di tante famiglie che sono spezzate… e allora, esaminiamone le ragioni: perché si sono frantumate? Penso che sia perché non pregano mai assieme. Non si pongono mai insieme in preghiera dinanzi al Signore. (Madre Teresa di Calcutta)<br>
<sup>♦</sup> Chiesi a Dio di essere forte per eseguire progetti grandiosi: Egli mi rese debole per conservarmi nell’umiltà. Domandai a Dio che mi desse la salute per realizzare grandi imprese: Egli mi ha dato il dolore per comprenderla meglio. Gli domandai la ricchezza per possedere tutto: Mi ha fatto povero per non essere egoista. Gli domandai il potere perché gli uomini avessero bisogno di me: Egli mi ha dato l’umiliazione perché io avessi bisogno di loro. Domandai a Dio tutto per godere la vita: Mi ha lasciato la vita perché potessi apprezzare tutto. Signore, non ho ricevuto niente di quello che chiedevo, ma mi hai dato tutto quello di cui avevo bisogno e quasi contro la mia volontà. Le preghiere che non feci furono esaudite. Sii lodato; o mio Signore, fra tutti gli uomini nessuno possiede quello che ho io! (Kirk Kilgour)<br>
<sup>♦</sup> Girando sempre su se stessi, vedendo e facendo sempre le stesse cose, si perde l’abitudine e la possibilità di esercitare la propria intelligenza e lentamente tutto si chiude, si indurisce, si atrofizza come un muscolo. (Camus)<br>
<sup>♦</sup> La cattiveria ritorna su chi l’ha fatta (Giappone)<br>
<sup>♦</sup> C’è una crepa in ogni cosa ed è da lì che entra la luce. (Leonard Cohen)
</p>

<h5>Aivanhov</h5>

<p>
<b>04/12/2001</b> Quanti, sentendo parlare di azioni disoneste o criminali commesse da altri, esclamano: "Io non lo farei mai!". Sono molto fieri nel dire che saprebbero resistere alle tentazioni del potere, del denaro, della gloria... Solo che, se qualcuno crede di poter respingere le tentazioni, deve aver fede nel mondo superiore, e non soltanto avere fede, ma amare sopra ogni cosa quel mondo di luce, purezza e bellezza, altrimenti soccomberebbe come tutti gli altri. Perché? Perché non ha né alleati né amici. Chi vuole trionfare sulle seduzioni che continuamente la vita ci offre, deve mettersi ben in testa, nel cuore, nell'anima, tutto quello che c'è di più nobile e di più grande. Le forze oscure saranno allora costrette a sottomettersi a lui e a obbedirgli, proprio a causa della presenza in lui degli abitanti del mondo divino. È necessario comprendere queste cose, altrimenti come si può immaginare di far fronte alle potenze millenarie dell'istinto, cioè al bisogno di possedere, di comandare e di vendicarsi? Nessuno può resistere da solo. Bisogna essere aiutati. 
</p>

<p>
<b>04/12/2002</b> È una tendenza innata della natura umana quella di utilizzare tutto per soddisfare gli istinti inferiori: la cupidigia, la volontà di dominio... Ecco perché più le scienze e le tecniche progrediscono, più l'umanità è in pericolo, in quanto esisteranno sempre persone che le useranno per uno scopo criminale. La scoperta del laser ha dimostrato che non esiste una forza maggiore della luce. Purtroppo anche tale forza può essere utilizzata per il male come per il bene. Civiltà molto antiche e ormai scomparse erano giunte già a realizzazioni inaudite grazie alla luce. Gli Atlantidei, per esempio, sapevano servirsi della luce del sole per far funzionare gli strumenti più perfetti; funzionava tutto grazie alla luce. Purtroppo fecero un pessimo uso della loro scienza e del loro potere e ciò provocò la loro scomparsa. Affinché non si verifichino nuovamente catastrofi comparabili a quelle che hanno causato l'affondamento di Atlantide, è urgente che esseri ragionevoli e illuminati si sollevino e facciano sentire la propria voce, affinché l'equilibrio tra la morale e la tecnica possa essere mantenuto. 
</p>

<p>
<b>04/12/2003</b> È facile lavorare in quei settori in cui possiamo vedere, sentire, toccare, gustare, percepire con i nostri sensi fisici, anche se questo richiede lunghi anni di studi e grandi sforzi. Vedere, sentire, gustare, toccare, percepire sul piano spirituale è molto più difficile. Gli esseri umani si aggrappano agli oggetti e alle realizzazioni del mondo esteriore, perché percepiscono il loro mondo interiore come uno spazio in cui non hanno punti di riferimento, un vuoto in cui hanno paura di avventurarsi. Aver paura non serve a nulla, bisogna studiare, conoscere le leggi, esercitarsi e dopo lanciarsi nel "vuoto" con la certezza che non ci si può perdere e nemmeno cadere. In realtà il vuoto non esiste, chiamiamo vuoto il mondo interiore che ancora non abbiamo esplorato, ma, man mano che incomincerete ad esplorarlo, proprio in quel "vuoto" troverete la pienezza. È proprio così: il solo vuoto che minaccia veramente l'essere umano è quello in cui fatalmente cadrà, fino a quando crederà di poter trovare la sua salvezza nella materia. 
</p>

<p>
<b>04/12/2004</b> Gli unici strumenti che interessano gli esseri umani sono quelli, sempre più perfezionati, che la scienza e la tecnica producono incessantemente per le loro comodità o i loro divertimenti. Al contrario, trascurano gli apparati che il Creatore ha posto in loro affinché esplorino i mondi dell'anima e dello spirito, infinitamente più vasti e più belli. Eppure, la scienza e la tecnica sono riuscite ad arrivare ad un tale punto di sviluppo come quello odierno, perché l'essere umano possiede nei piani psichici e spirituali degli apparati che sono il modello di quelli che riesce a fabbricare materialmente. Se così non fosse, nessuno studio, nessuna ricerca, nessun ragionamento avrebbero potuto portarlo a simili scoperte. La fotografia, per esempio, non è altro che il punto di arrivo della storia dell'occhio. Così come il telefono, la radio, il radar, il computer sono apparecchi che già esistono nell'essere umano; il solo cervello è un telefono, una radio, una televisione, un radar, un computer.
</p>

<p>
<b>04/12/2005</b> Poiché vi ho chiarito il concetto che fate parte di una Scuola Iiniziatica, pensate che io debba intrattenervi con l’alchimia, l’astrologia, la magia, la Cabala. Ebbene, non è così. Vi presenterò sempre e soltanto argomenti che riguardano la vita: come purificarla, rinnovarla, sublimarla. Se questi soggetti non vi piacciono, potete andar a cercare altrove ciò che vi interessa, ma da parte mia sentirete sempre parlare della vita, della vita divina. Imparando a vivere questa nuova vita, imparando a respirarla, a mangiarla, a berla e a irradiarla, un giorno tutte le altre scienze si riveleranno a voi. Nelle azioni più comuni della vita quotidiana potete vedere delle corrispondenze con l’astrologia, l’alchimia, la magia, la Cabala. Nella respirazione troverete l’astrologia; nella nutrizione, l’alchimia; nella parola e nel gesto, la magia; infine, nel pensiero, troverete la Cabala. Imparate come mangiare, respirare, agire, parlare, pensare, e possederete le basi di queste quattro scienze sacre. 
</p>

<p>
<b>04/12/2006</b> Siete per la strada. Improvvisamente, vi ricordate di avere qualcosa di molto importante da confidare ad un amico. Entrate allora in una cabina telefonica, e chiudete la porta per isolarvi e per non essere disturbati dal rumore. E ora, volete pregare, volete rivolgervi al Signore... Ma questo è più difficile poiché, per ottenere il silenzio, il luogo in cui dovete entrare è in voi stessi. Una volta che siete entrati, anche là dovete chiudervi la porta alle spalle. Chiudere la porta significa non lasciare entrare in sé preoccupazioni, pensieri o desideri estranei alla preghiera. Solo a questa condizione, potrete riuscire ad entrare in contatto con il Signore e a sentire la Sua risposta. Ecco perché Gesù diceva: «Quando preghi, entra nella tua camera, chiudi la porta, e prega il Padre tuo che è nel luogo segreto». Tutti abbiamo in noi stessi delle porte che dobbiamo imparare a chiudere.
</p>

<p>
<b>04/12/2007</b> Gesù diceva: «Se il chicco di grano che è caduto in terra non muore, resta solo; ma se muore dà molti frutti». Nella vita spirituale, morire significa rinunciare al nostro sé umano e limitato, affinché il Signore venga a regnare in noi. Noi vogliamo scomparire, ma ad un’unica condizione: che sia il Signore a prendere il nostro posto. Se insistiamo veramente, se Lo chiamiamo con tutta la forza del nostro amore, Egli è costretto a cedere, perché utilizziamo delle forze della Sua stessa natura: le forze dell’amore. Egli non può dire: «Riflettiamo un po’, studiamo come ha vissuto nel passato per vedere se merita di essere esaudito». Non c’è più passato, non c’è più nulla; davanti a un simile desiderio tutto il resto è cancellato; non c’è più niente al di fuori della nostra decisione e della nostra attuale supplica: vivere la vita di Dio per poter dare dei frutti.
</p>

<p>
<b>04/12/2008</b> Ad un primo approccio, è possibile non vedere tante relazioni tra l’acqua, il vino, il sangue e l’amore, e tuttavia essi hanno lo stesso significato simbolico e giocano lo stesso ruolo nell’Universo. Come l’acqua è necessaria alla terra e alla vegetazione che ne ricopre la superficie, così il sangue è necessario al nostro corpo fisico e a tutti i suoi organi che vengono da esso irrorati. L’amore può essere bevuto come dell’acqua o del vino… (e in tal caso provoca ebbrezza!); oppure, come il sangue, esso alimenta l’energia vitale. In realtà, l’amore può essere compreso su tutti i piani: è acqua sul piano fisico, è vino sul piano psichico, ed è sangue sul piano spirituale. Esso porta la vita, la purezza, l’immortalità.
</p>

<p>
<b>04/12/2009</b> Che cos’è il destino? Un concatenarsi implacabile di cause ed effetti; ma solo la vita biologica, istintiva, è totalmente sottomessa al destino. Quindi, tutti gli esseri che si identificano con il proprio corpo fisico, e hanno come scopo principale nell’esistenza la ricerca dei piaceri, del benessere e dei beni materiali, non possono sfuggire alle leggi del destino. Viceversa, colui che è cosciente di essere prima di tutto uno spirito, e cerca di manifestarne la supremazia in tutte le sue attività, per lasciare sulla Terra tracce di luce, di amore e di nobiltà, diviene sempre più padrone del proprio destino. Dunque, è chiaro, non c’è bisogno di discutere e di porsi domande sulla libertà: solo chi si sforza ogni giorno di dare il primo posto allo spirito sfuggirà all’influenza del destino e diverrà veramente libero. 
</p>

<p>
<b>04/12/2010</b> Colui che nega l'esistenza di entità superiori al regno umano si limita e si ottenebra. Anche se egli non ne è cosciente, l'esistenza di quelle entità è una realtà. Come può pensare di poter avanzare e perfezionarsi, ignorando o rifiutando di ammettere che al di sopra di lui esiste la gerarchia sublime degli Angeli, degli Arcangeli... fino ad arrivare al Signore? Dal momento che egli si stacca dalla catena ascendente degli esseri, non ha niente e nessuno cui fare appello per ricevere energie di un ordine superiore e avanzare sul cammino dell'evoluzione. Certo, finché si tratta del piano materiale, è sempre possibile cavarsela senza avere la minima idea delle gerarchie angeliche, ma nella vita spirituale ciò è impossibile: si ristagna, perché ci si stacca dalla corrente della vita divina. Solo chi ha coscienza dell'esistenza delle gerarchie vede sempre una luce davanti a sé, e riceve uno slancio per continuare ad avanzare. 
</p>

<p>
<b>04/12/2011</b> Ciò che desiderate veramente, un giorno finirete per ottenerlo. Quando? Questo non deve preoccuparvi. Armatevi soltanto di pazienza e di amore. Nella vita spirituale, non si deve mai fissare un termine al proprio lavoro e ai propri sforzi. Quanto tempo vi occorrerà per diventare perfetti? Non occupatevene, non è affar vostro; e se siete malati, non dite: «Domani, voglio guarire», ma dite: «O mio Dio, il tempo non conta per me. Accetto la Tua volontà, sono a Tua disposizione. La sola cosa che Ti chiedo è di imparare a conoscerti e ad amarti; il resto può attendere finché Ti piacerà». È così che trionferete sul tempo. Lavorate e non date mai ordini al Signore fissandogli la data delle realizzazioni. 
</p>

<p>
<b>04/12/2012</b> Il progresso tecnico sarebbe una delle cose migliori se gli esseri umani non lo ponessero, come fanno, al servizio della propria avidità, correndo di conseguenza il rischio di distruggere le basi stesse della loro esistenza sulla Terra. Ecco perché il progresso tecnico non è il vero progresso. Certo, essere in grado di inviare dei missili sulla Luna o su altri pianeti è straordinario. Ma in definitiva, perché lo si fa? Per sfruttare le risorse di quei pianeti e commettervi gli stessi danni prodotti sulla Terra? Per darsi battaglia nello spazio? Per andare a seminare lo scompiglio in tutto l’Universo?…Di per sé, non c’è niente di male nel voler esplorare il cosmo, ma non prima che si sia trovato il giusto atteggiamento da avere nei confronti della Terra. Gli esseri umani non rispettano nulla: si considerano i padroni dell’Universo, e sono pronti a sconvolgere tutto per soddisfare la propria curiosità o la propria cupidigia. Ebbene, sappiano che un giorno dovranno pagare a caro prezzo questa mancanza di rispetto e questa violenza.
</p>

<p>
<b>04/12/2013</b> In quanto disciplina spirituale, il tiro con l'arco necessita di un lunghissimo apprendistato. Tuttavia, anche per chi non ha intenzione di praticarlo, è interessante studiare le corrispondenze che si possono vedere fra questa disciplina e il segno zodiacale del Sagittario, l'arciere celeste. Vi è una prima interpretazione di questo simbolo che salta agli occhi: l'arciere è colui che ha imparato a difendersi e a difendere gli altri. La freccia poi può essere anche quella del pensiero che punta a un obiettivo elevato e lontano, al fine di richiamare determinate forze dall'alto. Per riuscirci è però necessario che il pensiero sia non solo concentrato, ma anche impregnato di un sentimento d'amore. Nella misura in cui mettono in relazione il mondo che è in basso con il mondo che è in alto, la meditazione e la magia possono essere entrambe considerate come forme di tiro con l'arco. Non appena mettiamo al lavoro il nostro pensiero, ciascuno di noi è come un arciere.
</p>

<p>
<b>04/12/2014</b> È bene che chi ha agito male riconosca il proprio errore e se ne penta, ma non è sufficiente. Anche se i rimorsi a volte accompagnati dalle lacrime sono una specie di purificazione, per essere perdonati è necessario riparare. Avete fatto un torto a qualcuno e andate a presentargli le vostre scuse. Se egli le accetta va benissimo, ma vi rimane ancora da riparare ai danni: soltanto allora sarete liberi. Dire a chi avete danneggiato: «Sono dispiaciuto, perdonami...» non è sufficiente, e la legge divina vi perseguirà finché non avrete riparato al male che avete commesso. Direte: «Ma visto che la persona che ho danneggiato mi perdona...» No, non si può risolvere la questione tanto facilmente, poiché una cosa è la persona, altra cosa è la legge. La persona vi ha perdonato, d'accordo, ma la legge però non vi perdona: vi perseguirà fino a che non avrete riparato. Ovviamente chi perdona dà prova di nobiltà e generosità, ma il perdono non risolve la questione: il perdono libera le vittime, coloro che sono stati maltrattati, danneggiati, ma non libera i colpevoli. Per liberarsi, il colpevole deve riparare.
</p>

<p>
<b>04/12/2015</b> Un numero sempre maggiore di apparecchi e di prodotti dà agli esseri umani la possibilità di rimediare ai loro errori, alle loro azioni maldestre e alle loro negligenze: incollare, riparare, raddrizzare, pulire, curare… E quanta pubblicità viene fatta per tutti questi apparecchi e prodotti! Nessuno però si preoccupa dell’aspetto psicologico e morale della questione, ossia di come rendere gli esseri umani più attenti ai propri gesti e ai propri pensieri. Dal momento che ci sono le farmacie, gli ospedali, le officine, le lavanderie e le drogherie, perché fare attenzione ed essere vigili? Si fanno progressi straordinari nel campo materiale, d’accordo, ma cosa accade nel campo psichico?… E poi si parla di economia! La vera economia consiste nell'essere attenti e ragionevoli; l’altra economia, quella degli economisti, non è in realtà che un incoraggiamento a spendere e persino allo spreco. Volete praticare la vera economia, avere in entrambi i piani, fisico e psichico, dei mezzi per aiutare gli altri? Ebbene, diventate attenti, e padroni dei vostri pensieri e dei vostri gesti. 
</p>

<p>
<b>04/12/2016</b> Per il vostro lavoro spirituale, imparate a servirvi dell'acqua. Per esempio: dopo esservi ben lavati le mani, prendete un bicchiere d'acqua pura – preferibilmente acqua di sorgente – tenete il bicchiere nella mano sinistra e immergetevi uno o due dita della mano destra, concentrandovi su una qualità che vorreste acquisire, su un progresso che vorreste realizzare, o anche semplicemente per migliorare la vostra salute. Alcuni bravi guaritori hanno potuto migliorare lo stato di certi malati dando loro da bere dell'acqua che avevano magnetizzato. Tuttavia non crediate che con questo mezzo ritroverete immediatamente la salute o guarirete le persone intorno a voi: sarebbe davvero molto presuntuoso. Vi sto dando questo metodo solo come un esercizio, affinché impariate a vedere nell'acqua un supporto per un lavoro del pensiero. In seguito, se volete, potete bere quell'acqua oppure darla da bere alle vostre piante. 
</p>

<p>
<b>04/12/2017</b> L’orgoglioso immagina di non dipendere da nulla e da nessuno, esattamente come una lampada che pretendesse di diffondere la luce dimenticando che è la centrale elettrica a fornirle la corrente. L’uomo umile, al contrario, sa che non è un essere isolato, sa che niente dipende da lui, e che se non rimane legato al Cielo non avrà forza né luce né saggezza; sente di essere l’anello di una catena infinita, il conduttore di un’energia cosmica che viene da molto lontano e che, attraverso di lui, scorre verso i suoi fratelli umani. Quali sono le conseguenze di questi due atteggiamenti? L’orgoglioso, che crede di dipendere unicamente da se stesso, dimenticando l’origine delle correnti che si manifestano attraverso di lui, finisce per diventare una terra arida. Viceversa, l’uomo umile è una valle irrigata dall’acqua che scende dalle vette per fertilizzare le pianure: egli riceve le forze zampillanti della montagna e conosce l’abbondanza. Non si sono ancora capite le ricchezze dell’umiltà.
</p>

<p>
<b>04/12/2018</b> In quanto disciplina spirituale, il tiro con l'arco necessita di un lunghissimo apprendistato. Tuttavia, anche per chi non ha intenzione di praticarlo, è interessante studiare le corrispondenze che si possono vedere fra questa disciplina e il segno zodiacale del Sagittario, l'arciere celeste. Vi è una prima interpretazione di questo simbolo che salta agli occhi: l'arciere è colui che ha imparato a difendersi e a difendere gli altri. La freccia poi può essere anche quella del pensiero che punta a un obiettivo elevato e lontano, al fine di richiamare determinate forze dall'alto. Per riuscirci è però necessario che il pensiero sia non solo concentrato, ma anche impregnato di un sentimento d'amore. Nella misura in cui mettono in relazione il mondo che è in basso con il mondo che è in alto, la meditazione e la magia possono essere entrambe considerate come forme di tiro con l'arco. Non appena mettiamo al lavoro il nostro pensiero, ciascuno di noi è come un arciere.
</p>

<p>
<b>04/12/2019</b> La magia può essere definita come l’applicazione delle leggi della fisica al mondo spirituale. Una di queste leggi mette in evidenza il potere della concentrazione. Con l'aiuto di una lente d’ingrandimento, concentrate i raggi del sole su un foglio di carta, in un punto preciso: gli daranno fuoco. Allo stesso modo, la fisica spirituale ci insegna che il pensiero dell’uomo ha poteri analoghi a quelli dei raggi del sole. Chi ha imparato a concentrare fortemente il proprio pensiero su un determinato punto, può riuscire a produrre effetti benefici nel mondo. Anche se sul piano fisico non si vede nulla, sui piani eterico, astrale e mentale il suo pensiero può accendere un fuoco che brucerà molte impurità.
</p>

<p>
<b>04/12/2020</b> Voi sarete felici solo quando sarete riusciti a trovare il posto che è veramente vostro. Direte: «Il posto?... Di quale posto parla?». Qui il vocabolo “posto” ha diversi significati: elemento, paese, casa, professione, ruolo, ideale... Spesso si vedono persone andare a destra e a sinistra senza mai fermarsi da nessuna parte: non sono riuscite a trovare il proprio posto, non hanno radici e sono infelici. Hanno bisogno che qualcuno venga a metterle in un terreno fertile dove cominceranno a germogliare. Fino ad allora sono simili al seme che attende in un granaio il momento di essere seminato. Quando il seme viene messo in una buona terra, cresce, dà frutto e dice: «Ecco, ho trovato il mio posto». Quel posto non è il granaio, dove rischia di ammuffire o di essere rosicchiato dai topi: ciò di cui ora ciascuno ha bisogno è essere seminato, piantato nella terra spirituale. 
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
