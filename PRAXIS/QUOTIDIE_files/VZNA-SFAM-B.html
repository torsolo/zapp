<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>VERBUM</h1>-->
<h1>VERBUM</h1>

<p>
<u>HODIE</u> / Santa Famiglia di Gesù, Maria e Giuseppe
</p>

<p>
<u>ANTIFONA</u> / I pastori andarono, senza indugio, e trovarono Maria e Giuseppe e il bambino adagiato nella mangiatoia. (Lc 2,16)
</p>

<p>
<u>COLLETTA</u> / O Dio, che nella santa Famiglia ci hai dato un vero modello di vita, fa’ che nelle nostre famiglie fioriscano le stesse virtù e lo stesso amore, perché, riuniti insieme nella tua casa, possiamo godere la gioia senza fine. Per il nostro Signore Gesù Cristo.
</p>

<p>
<u>COLLETTA</u> / O Dio, nostro creatore e Padre, tu hai voluto che il tuo Figlio crescesse in sapienza, età e grazia nella famiglia di Nazaret; ravviva in noi la venerazione per il dono e il mistero della vita, perché diventiamo partecipi della fecondità del tuo amore. Per il nostro Signore Gesù Cristo.
</p>

<p>
<u>LETTURA1</u> / <b>Uno nato da te sarà tuo erede</b> / Dal libro della Gènesi (Gen 15,1-6; 21,1-13) / In quei giorni, fu rivolta ad Abram, in visione, questa parola del Signore: «Non temere, Abram. Io sono il tuo scudo; la tua ricompensa sarà molto grande». Rispose Abram: «Signore Dio, che cosa mi darai? Io me ne vado senza figli e l'erede della mia casa è Elièzer di Damasco». Soggiunse Abram: «Ecco, a me non hai dato discendenza e un mio domestico sarà mio erede». Ed ecco, gli fu rivolta questa parola dal Signore: «Non sarà costui il tuo erede, ma uno nato da te sarà il tuo erede». Poi lo condusse fuori e gli disse: «Guarda in cielo e conta le stelle, se riesci a contarle» e soggiunse: «Tale sarà la tua discendenza». Egli credette al Signore, che glielo accreditò come giustizia. Il Signore visitò Sara, come aveva detto, e fece a Sara come aveva promesso. Sara concepì e partorì ad Abramo un figlio nella vecchiaia, nel tempo che Dio aveva fissato. Abramo chiamò Isacco il figlio che gli era nato, che Sara gli aveva partorito. / Parola di Dio.
</p>

<p>
<u>PSALMUS</u> / (Sal 104) <b>Il Signore è fedele al suo patto</b> / Rendete grazie al Signore e invocate il suo nome, proclamate fra i popoli le sue opere. A lui cantate, a lui inneggiate, meditate tutte le sue meraviglie. / Gloriatevi del suo santo nome: gioisca il cuore di chi cerca il Signore. Cercate il Signore e la sua potenza, ricercate sempre il suo volto. / Ricordate le meraviglie che ha compiuto, i suoi prodigi e i giudizi della sua bocca, voi, stirpe di Abramo, suo servo, figli di Giacobbe, suo eletto. / Si è sempre ricordato della sua alleanza, parola data per mille generazioni, dell'alleanza stabilita con Abramo e del suo giuramento a Isacco.
</p>

<p>
<u>LETTURA2</u> / <b>La fede di Abrano, di Sara e di Isacco</b> / Dalla lettera agli Ebrei (Eb 11,8.11-12.17-19) / Fratelli, per fede, Abramo, chiamato da Dio, obbedì partendo per un luogo che doveva ricevere in eredità, e partì senza sapere dove andava. Per fede, anche Sara, sebbene fuori dell'età, ricevette la possibilità di diventare madre, perché ritenne degno di fede colui che glielo aveva promesso. Per questo da un uomo solo, e inoltre già segnato dalla morte, nacque una discendenza numerosa come le stelle del cielo e come la sabbia che si trova lungo la spiaggia del mare e non si può contare. Per fede, Abramo, messo alla prova, offrì Isacco, e proprio lui, che aveva ricevuto le promesse, offrì il suo unigenito figlio, del quale era stato detto: «Mediante Isacco avrai una tua discendenza». Egli pensava infatti che Dio è capace di far risorgere anche dai morti: per questo lo riebbe anche come simbolo. / Parola di Dio.
</p>

<p>
<u>ALLELUIA</u> / Alleluia, alleluia / Molte volte e in diversi modi nei tempi antichi Dio ha parlato ai padri per mezzo dei profeti, ultimamente, in questi giorni, ha parlato a noi per mezzo del Figlio. (Eb 1,1-2) / Alleluia.
</p>

<p>
<u>VANGELO</u> / <b>Il bambino cresceva pieno di sapienza</b> / Dal Vangelo secondo Luca (Lc 2,22-40) / Quando furono compiuti i giorni della loro purificazione rituale, secondo la legge di Mosè, [Maria e Giuseppe] portarono il bambino [Gesù] a Gerusalemme per presentarlo al Signore - come è scritto nella legge del Signore: «Ogni maschio primogenito sarà sacro al Signore» - e per offrire in sacrificio una coppia di tortore o due giovani colombi, come prescrive la legge del Signore. Ora a Gerusalemme c'era un uomo di nome Simeone, uomo giusto e pio, che aspettava la consolazione d'Israele, e lo Spirito Santo era su di lui. Lo Spirito Santo gli aveva preannunciato che non avrebbe visto la morte senza prima aver veduto il Cristo del Signore. Mosso dallo Spirito, si recò al tempio e, mentre i genitori vi portavano il bambino Gesù per fare ciò che la Legge prescriveva a suo riguardo, anch'egli lo accolse tra le braccia e benedisse Dio, dicendo: «Ora puoi lasciare, o Signore, che il tuo servo vada in pace, secondo la tua parola, perché i miei occhi hanno visto la tua salvezza, preparata da te davanti a tutti i popoli: luce per rivelarti alle genti e gloria del tuo popolo, Israele». Il padre e la madre di Gesù si stupivano delle cose che si dicevano di lui. Simeone li benedisse e a Maria, sua madre, disse: «Ecco, egli è qui per la caduta e la risurrezione di molti in Israele e come segno di contraddizione - e anche a te una spada trafiggerà l'anima -, affinché siano svelati i pensieri di molti cuori». C'era anche una profetessa, Anna, figlia di Fanuèle, della tribù di Aser. Era molto avanzata in età, aveva vissuto con il marito sette anni dopo il suo matrimonio, era poi rimasta vedova e ora aveva ottantaquattro anni. Non si allontanava mai dal tempio, servendo Dio notte e giorno con digiuni e preghiere. Sopraggiunta in quel momento, si mise anche lei a lodare Dio e parlava del bambino a quanti aspettavano la redenzione di Gerusalemme. Quando ebbero adempiuto ogni cosa secondo la legge del Signore, fecero ritorno in Galilea, alla loro città di Nàzaret. Il bambino cresceva e si fortificava, pieno di sapienza, e la grazia di Dio era su di lui. / Parola del Signore.
</p>

<p>
<u>OREMUS</u> / Rivolgiamo la nostra preghiera a Dio Padre, fonte della vita. In Lui trova fondamento ogni amore di padre e di madre. Egli ci doni di riconoscere i suoi doni e il suo piano di salvezza. Lo invochiamo dicendo: <b>Ascolta la tua famiglia, o Signore!</b> / Per le Chiese cristiane, che mostrano ancora oggi le ferite prodotte dalle divisioni: dona il tuo spirito di riconciliazione, perché ogni Chiesa goda delle ricchezze altrui, preghiamo. / Per ogni bambino che nasce: perché sia accolto come dono da custodire con rispetto, gratitudine e con un costante impegno educativo, preghiamo. / Per tutti i giovani: nel difficile momento delle scelte possano sempre contare sull'aiuto di genitori ed educatori, per comprendere al meglio la propria chiamata, preghiamo. / Per le coppie che non possono avere il dono dei figli: il loro amore possa aprirsi a chi nel mondo attende affetto e accoglienza, preghiamo. / Per chi non ha famiglia o fugge da esperienze negative: possa contare sull'aiuto di persone oneste e SU comunità cristiane accoglienti e cariche di affetto, preghiamo. / O Dio, nostro Padre, tu hai voluto che il tuo Figlio fosse accolto in una famiglia. Dona a ogni bambino che nasce di conoscere l'affetto e la tenerezza dei genitori, e dona alla tua Chiesa di cercare sempre la tua volontà, come ha fatto la famiglia di Nazareth. Per Cristo nostro Signore.
</p>

<p>
<u>OREMUS</u> / Gesù è vero Dio e vero uomo, nato dalla vergine Maria. Rivolgiamo al Padre la nostra preghiera, dicendo insieme: <b>Aumenta la nostra fede, Signore.</b> / Perché la Chiesa, che ha il compito di conservare e di trasmettere il patrimonio della fede, accolga e valorizzi i germi dello Spirito presenti nel mondo. Preghiamo: / Perché le leggi della comunità civile siano ispirate al grande amore del Padre, che vuole la gioia e la salvezza di tutti gli uomini. Preghiamo: / Perché ogni azione dell'uomo contribuisca a preparare la venuta del Signore, principio e fine di ogni cosa. Preghiamo: / Perché le comunità cristiane siano inserite pienamente nella storia come fermento dello Spirito, che porta tutto a compimento. Preghiamo: / Perché questa eucaristia ci porti a una conoscenza più vera del Cristo fatto uomo, per testimoniare al mondo la nostra speranza. Preghiamo: / Per i catechisti che preparano i ragazzi all'incontro con il Cristo. / Per coloro che agiscono e parlano contro il Cristo. / Padre santo, che con la venuta del tuo Figlio ci hai dato la gioia di conoscerti, fa' che la nostra vita sia un annuncio coerente dei misteri della salvezza, perché tutto il mondo creda. Te lo chiediamo per Cristo nostro Signore. Amen.
</p>

<p>
<u>OFFERTORIO</u> / Ti offriamo, o Signore, il sacrificio di riconciliazione e, per intercessione della Vergine Madre e di san Giuseppe, ti preghiamo di rendere salde le nostre famiglie nella tua grazia e nella tua pace. Per Cristo nostro Signore.
</p>

<p>
<u>PREFAZIO</u> / <b>Cristo luce</b> / E' veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno. Nel mistero del Verbo incarnato è apparsa agli occhi della nostra mente la luce nuova del tuo fulgore, perché conoscendo Dio visibilmente, per mezzo di lui siamo conquistati all’amore delle realtà invisibili. E noi, uniti agli Angeli e agli Arcangeli, ai Troni e alle Dominazioni e alla moltitudine dei cori celesti, cantiamo con voce incessante l’inno della tua gloria: Santo, Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Nell’incarnazione Cristo reintegra l’universo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. Nel mistero adorabile del Natale egli, Verbo invisibile, apparve visibilmente nella nostra carne, per assumere in sé tutto il creato e sollevarlo dalla sua caduta. Generato prima dei secoli, cominciò a esistere nel tempo, per reintegrare l’universo nel tuo disegno, o Padre, e ricondurre a te l’umanità dispersa. Per questo dono della tua benevolenza, uniti a tutti gli angeli, cantiamo esultanti la tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Il sublime scambio nell’incarnazione del Verbo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. In lui [oggi] risplende in piena luce il sublime scambio che ci ha redenti: la nostra debolezza è assunta dal Verbo, la natura mortale è innalzata a dignità perenne, e noi, uniti a te in comunione mirabile, condividiamo la tua vita immortale. Per questo mistero di salvezza, uniti ai cori degli angeli, proclamiamo esultanti la tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / Il nostro Dio è apparso sulla terra, e ha vissuto fra gli uomini. (Bar 3,38)
</p>

<p>
<u>COMMUNIO</u> / Il padre e la madre di Gesù si stupivano delle cose dette di lui. Simeone li benedisse e parlò a Maria, sua Madre. (Lc 2,33-34)
</p>

<p>
<u>GRATIAS</u> / Padre clementissimo, che ci nutri con questi sacramenti, concedi a noi di seguire con fedeltà gli esempi della santa Famiglia, perché, dopo le prove della vita, siamo associati alla sua gloria in cielo. Per Cristo nostro Signore.
</p>

<p>
<u>ORATE</u> / Gesù, Maria e Giuseppe a voi, Santa Famiglia di Nazareth, oggi, volgiamo lo sguardo con ammirazione e confidenza; in voi contempliamo la bellezza della comunione nell'amore vero; a voi raccomandiamo tutte le nostre famiglie, perché si rinnovino in esse le meraviglie della grazia. / Santa Famiglia di Nazareth, scuola attraente del santo Vangelo: insegnaci a imitare le tue virtù con una saggia disciplina spirituale, donaci lo sguardo limpido che sa riconoscere l’opera della Provvidenza nelle realtà quotidiane della vita. / Santa Famiglia di Nazareth, custode fedele del mistero della salvezza: fa' rinascere in noi la stima del silenzio, rendi le nostre famiglie cenacoli di preghiera e trasformale in piccole Chiese domestiche, rinnova il desiderio della santità, sostieni la nobile fatica del lavoro, dell’educazione, dell’ascolto, della reciproca comprensione e del perdono. / Santa Famiglia di Nazareth, ridesta nella nostra società la consapevolezza del carattere sacro e inviolabile della famiglia, bene inestimabile e insostituibile. Ogni famiglia sia dimora accogliente di bontà e di pace per i bambini e per gli anziani, per chi è malato e solo, per chi è povero e bisognoso. / Gesù, Maria e Giuseppe voi con fiducia preghiamo, a voi con gioia ci affidiamo. (Papa Francesco)
</p>

<p>
<u>ORATE</u> / INNO PER LA DOMENICA NELLA SETTIMANA DOPO NATALE / Mentre il silenzio fasciava la terra / e la notte era a metà del suo corso, / tu sei disceso, o Verbo di Dio, / in solitudine e più alto silenzio. /-/ Fin dal principio, da sempre tu sei, / Verbo che crea e contiene ogni cosa, / Verbo, sostanza di tutto il creato, / Verbo, segreto di ogni parola. /-/ La creazione ti grida in silenzio, / la profezia da sempre ti annuncia; / ma il mistero ha ora una voce, / al tuo vagito il silenzio è più fondo. /-/ E pure noi facciamo silenzio, / più che parole il silenzio lo canti, / il cuore ascolti quest’unico Verbo, / che ora parla con voce di uomo. /-/ A te, Gesù, meraviglia del mondo, / Dio che vivi nel cuore dell’uomo, / Dio nascosto in carne mortale, / a te l’amore che canta in silenzio. / (D.M. Turoldo)
</p>


<hr>

<h5>PROFUNDIS</h5>

<p>
<u>EVANGELIZO</u> / Santa Teresa di Calcutta (1910-1997) fondatrice delle Suore Missionarie della Carità / «Partì con loro e tornò a Nazareth» / Potete pregare la Santa Famiglia per la vostra famiglia: Padre nostro che sei nei cieli, ci hai dato un modello di vita nella santa Famiglia di Nazareth. Aiutaci, Padre benevolissimo a fare della nostra famiglia un nuovo Nazareth dove regnino la gioia e la pace. Sia essa profondamente contemplativa, intensamente eucaristica e vibrante della gioia. Aiutaci a restare insieme attraverso felicità e fatica grazie alla preghiera in famiglia. Insegnaci a riconoscere Gesù in ciascun membro della nostra famiglia, particolarmente quando soffre e rimane ferito. Il cuore eucaristico di Gesù renda i nostri cuori miti e umili come il suo (Mt 11,29). Aiutaci a compiere santamente la nostra vocazione di famiglia. Possiamo amarci gli uni gli altri come Dio ama ognuno di noi, ogni giorno maggiormente, e perdonarci a vicenda le nostre colpe, come tu perdoni i nostri peccati. Aiutaci, Padre benevolissimo  ad accogliere quanto ci doni e a dare quanto ci prendi con un grande sorriso. Cuore immacolato di Maria, motivo della nostra gioia, prega per noi. Santi angeli custodi siate sempre con noi, guidateci, custoditeci. Amen.
</p>

<p>
<u>DIBRUNO</u> / Come è scritto nella legge del Signore (Lc 2,22-40) / La Santa Famiglia di Gesù, Maria e Giuseppe è nata dalla fede nella volontà manifestata dall’Angelo del Signore sia a Maria che a Giuseppe. Per questa fede nella Parola rivolta loro oggi da Dio, diventano famiglia. Divenuti famiglia, devono vivere nella fede per conservarsi nella verità. Qual è la fede che dona verità ad ogni famiglia? La prima fede necessaria è l’obbedienza ai Comandamenti scritti sulle due tavole dell’Alleanza. In queste tavole due comandamenti riguardano direttamente la famiglia: non commettere adulterio e non desiderare la donna d’altri. Gli altri otto comandamenti riguardano la famiglia in modo indiretto. La seconda fede è quella che riguarda l’obbedienza alla legge della santità o dell’amore universale. Padre, Madre e Figli devono imitare il loro Dio e Signore. Devono essere santi come il Signore è santo e per questo devono amare sempre di un amore universale, volendo il bene di tutti, facendo il bene a tutti, astenendosi da ogni male sia nei pensieri che nelle opere, nelle omissioni, nelle parole. Dio opera solo il bene, i componenti di una famiglia secondo Dio opereranno solo e sempre il bene. Mai dovranno conoscere il male. La terza fede è l’obbedienza alla legge rituale che governa tutti i rapporti con Dio e con i fratelli. Anche la Legge rituale del Signore va osservata, secondo ogni divina disposizione. Noi sappiamo che con il Nuovo Testamento molta legge rituale ha perso il suo valore ed è stata abrogata o da Cristo Signore o dallo Spirito Santo per mezzo degli Apostoli. Maria e Giuseppe sono obbedientissimi anche a questa terza Legge. / Quando furono compiuti i giorni della loro purificazione rituale, secondo la legge di Mosè, [Maria e Giuseppe] portarono il bambino [Gesù] a Gerusalemme per presentarlo al Signore – come è scritto nella legge del Signore: «Ogni maschio primogenito sarà sacro al Signore» – e per offrire in sacrificio una coppia di tortore o due giovani colombi, come prescrive la legge del Signore. Ora a Gerusalemme c’era un uomo di nome Simeone, uomo giusto e pio, che aspettava la consolazione d’Israele, e lo Spirito Santo era su di lui. Lo Spirito Santo gli aveva preannunciato che non avrebbe visto la morte senza prima aver veduto il Cristo del Signore. Mosso dallo Spirito, si recò al tempio e, mentre i genitori vi portavano il bambino Gesù per fare ciò che la Legge prescriveva a suo riguardo, anch’egli lo accolse tra le braccia e benedisse Dio, dicendo: «Ora puoi lasciare, o Signore, che il tuo servo vada in pace, secondo la tua parola, perché i miei occhi hanno visto la tua salvezza, preparata da te davanti a tutti i popoli: luce per rivelarti alle genti e gloria del tuo popolo, Israele». Il padre e la madre di Gesù si stupivano delle cose che si dicevano di lui. Simeone li benedisse e a Maria, sua madre, disse: «Ecco, egli è qui per la caduta e la risurrezione di molti in Israele e come segno di contraddizione – e anche a te una spada trafiggerà l’anima –, affinché siano svelati i pensieri di molti cuori». C’era anche una profetessa, Anna, figlia di Fanuèle, della tribù di Aser. Era molto avanzata in età, aveva vissuto con il marito sette anni dopo il suo matrimonio, era poi rimasta vedova e ora aveva ottantaquattro anni. Non si allontanava mai dal tempio, servendo Dio notte e giorno con digiuni e preghiere. Sopraggiunta in quel momento, si mise anche lei a lodare Dio e parlava del bambino a quanti aspettavano la redenzione di Gerusalemme. Quando ebbero adempiuto ogni cosa secondo la legge del Signore, fecero ritorno in Galilea, alla loro città di Nàzaret. Il bambino cresceva e si fortificava, pieno di sapienza, e la grazia di Dio era su di lui. / Oggi si vogliono costruire famiglie che non solo prescindono da questa triplice fede, addirittura famiglie contro l’obbedienza alla stessa natura dell’uomo, creato da Dio maschio e femmina. Quando si distrugge la famiglia tutto si distrugge. Se scomparisse l’acqua di tutta la terra non si causerebbe una desertificazione così grande quando la distruzione della vera famiglia secondo Dio. Oggi l’odio di Satana contro l’uomo si è tutto concentrato sulla distruzione della famiglia. Vuole famiglie contro natura, famiglie che si dividono aggredite dalla piaga del divorzio o della separazione, famiglie neanche più costituite, perché fondate su un sentimento senza alcuna verità. È il disastro. / Madre della Redenzione, Angeli, Santi, fate che le nostre famiglie siano vere e sante. 
</p>

<p>
<u>SILVESTRINI</u> / Uno spirituale pellegrinaggio a Nazareth. Una festa speciale quella della Santa Famiglia di Nazareth. Si tratta di Gesù, Maria e Giuseppe, che vengono additati a esempio ad ogni famiglia umana. Da tempo, forse da sempre, si parla di famiglia in crisi; ai nostri giorni tale crisi ha assunto proporzioni allarmanti: i casi di separazioni, di divorzi, di matrimoni irregolari e di unioni di fatto, prive del sacro suggello sacramentale, sono sempre più frequenti. Manca un punto di riferimento e un modello imitabile di amore vero, di amore come dono, di unione indissolubile da vivere nell'intima comunione con Dio. Nella famiglie spesso manca il dialogo, manca la preghiera, tante volte manca l'unione e viene meno l'amore. Oggi gli occhi dei genitori e dei figli posano il loro sguardo ammirato sulla Santa Famiglia per riscoprire le virtù che adornano quella casa benedetta e quel Figlio e quegli educatori davvero speciali. Possiamo scoprire che sono spesso coinvolti da misteri divini, ma anche che sono chiamati a vivere le semplici e drammatiche vicende umane, non dissimili da quelli che ci coinvolgono, ma sempre animati e sorretti dalla preghiera e dalla fede. I protagonisti della Sacra Famiglia sono attenti ai segnali divini non solo per percepire una missione eccezionale e salvifica, ma anche per superare i momenti tragici, per superare le difficoltà quotidiane, anche per affrontare il sacrificio e la croce. Questo incessante dialogo con Dio, che diventa preghiera, che diventa umile docilità alla volontà divina e forza per superare ogni prova e ogni tentazione, è un messaggio da cogliere e da attuare all'interno delle nostre famiglie. Così potremo riscoprire la fortezza che unisce, l'amore che salva, la vera pace e la concordia. Proponiamo oggi ad ogni famiglia, ad ogni mamma ad ogni papà, ad ogni figlio, uno spirituale pellegrinaggio a Nàzareth per riempire il proprio spirito delle sublimi virtù di Maria, l'umile ancella del Signore, di Giuseppe, l'uomo giusto, il carpentiere, custode della santa famiglia e di Gesù, il Figlio di Dio, che era loro sottomesso e cresceva in età, sapienza e grazia.
</p>

<p>
<u>LOYOLA</u> / Gesù fa la prima uscita pubblica ed entra nel tempio, luogo della presenza del Padre. Questo evento è molto più della presentazione di un nuovo nato davanti a Dio e alla comunità, è anche il momento in cui Gesù inizia a rivelare chi è e qual è la sua missione. Ed è attraverso l’incontro con Simeone e Anna che l’evangelista inizia questa operazione di svelamento che raggiungerà il massimo con la croce. Attraverso gli occhi di questi due personaggi Luca ci dice con quali occhi anche noi dovremo guardare i gesti di Gesù e come ascoltare le sue parole. Simeone nel prendere Gesù in braccio dice – se proprio vogliamo fare una traduzione più letterale del testo – che è arrivato il momento di essere sciolto e poter andarsene in pace. Sciogliere è il verbo che si usa anche per indicare anche la remissione dei peccati. Essere perdonati è il sentire che siamo stati sciolti da qualcosa che ci tiene prigionieri per diventare liberi, e Simeone quindi nel vedere Gesù sente che è arrivato colui che lo salva, e si sente liberato da tutti i suoi nodi, anche da quello della paura della morte. Anna è una donna vedova, che però era stata sposata per sette anni. Il sette nella tradizione ebraica è il numero della pienezza, ed è come se ci venisse detto che questo matrimonio fosse stato vero, pieno di amore, anche se breve. Nel tempo della sua vedovanza non si era risposata e possiamo pensare ad Anna come ad una donna che ha portato con sé nella sua solitudine la nostalgia di questa bellezza che aveva vissuto. Anna in fondo è immagine di ognuno di noi, con la nostra nostalgia di pienezza che ci abita da sempre e sembra non trovare pace. In quest’ottica Gesù non è altro che lo sposo atteso non solo da Israele, ma anche da ognuno di noi: è l’unico che può dare risposta a questa sete di amore e di senso che ci abita. Simeone e Anna quindi incarnano una parte di ognuno di noi, legati e bloccati dalle nostre catene e desiderosi di liberarcene per trovare un senso a questo desiderio di vita che ci abita e a volte addirittura ci tormenta. Luca nell’iniziare il suo Vangelo ci dice proprio che ogni parola, ogni gesto, ogni sguardo di Gesù sono risposta a questo nostro grido di libertà e di compimento. / Con quali occhi guardi al Signore? Quale sposo stai aspettando? Di quali catene vuoi liberarti, oggi, offrendole al Signore? (Leonardo Vezzani SJ)
</p>

<p>
<u>NLDG</u> / San Giovanni, apostolo ed evangelista / Io penso che i quattro vangeli siano come gli elementi costitutivi della fede della chiesa ... La primizia di questi vangeli è quello che tu mi hai ordinato di esaminare, per quanto mi è possibile, cioè il Vangelo secondo Giovanni, che parla di colui che ha una genealogia presentandolo senza genealogia. Matteo, infatti, scrivendo per gli ebrei che aspettavano colui che doveva venire dalla stirpe di Abramo e di David, dice: Libro della generazione di Gesù Cristo, figlio di David, figlio di Abramo (Mt 1,1); e Marco così inizia il suo racconto: Principio del vangelo (Mc 1,1), ben sapendo quello che scrive, forse perché ne troviamo la fine in Giovanni, [dal quale siamo venuti a conoscere] il Verbo che era nel principio, il Verbo che è Dio (Gv 1,1). Anche Luca [riporta la genealogia di Gesù], ma lascia le parole più grandi e perfette intorno a Gesù a colui che si è adagiato sul petto di Gesù (Gv 13,25). Nessuno di loro ha rivelato la divinità di Gesù in modo più puro di Giovanni, che pone sulla sua bocca queste parole: Io sono la luce del mondo (Gv 8,12); Io sono la via, la verità, la vita (Gv 14,6); Io sono la resurrezione (Gv 11,25); Io sono la porta (Gv 10,9); Io sono il buon pastore (Gv 10,11); e nell'Apocalisse: Io sono l'alfa e l'omega, il primo e l'ultimo, il principio e la fine (Ap 22,13). Occorre quindi avere il coraggio di affermare che, da una parte, i vangeli sono primizia di tutta la Scrittura, dall'altra, che primizia dei vangeli è quello secondo Giovanni, il cui senso profondo non può cogliere chi non si è adagiato sul petto di Gesù (Gv 13,25) e non ha ricevuto da lui Maria come propria madre. Colui che vorrà essere un altro Giovanni deve diventare tale da essere indicato da Gesù, al pari di Giovanni, come se lui stesso fosse Gesù. Sebbene infatti non vi sia alcun figlio di Maria se non Gesù, secondo l'opinione di coloro che pensano rettamente intorno a lei, tuttavia Gesù dice a sua madre: Ecco tuo figlio (Gv 19,26) - e non: "Ecco, anche costui è tuo figlio" - ed è come se dicesse: "Ecco Gesù che tu hai partorito". Chiunque è perfetto, infatti, non vive più, ma in lui vive Cristo (Gal 2,20) e, poiché in lui vive Cristo, è di lui che è detto a Maria: Ecco tuo figlio, cioè il Cristo. (Origene, Commento al Vangelo di Giovanni 1,4) 
</p>

<p>
<u>FEGF</u> / La Santa Famiglia e le  nostre famiglie del Papa Giovanni Paolo II / Nel clima di gioia che è proprio del Natale, celebriamo oggi la Festa della Santa Famiglia. Dal presepe il nostro sguardo si sposta idealmente sull'umile dimora di Nazaret. Gesù, fattosi nostro fratello, ha voluto passare attraverso l'esperienza della famiglia. Si è così inserito nella prima e fondamentale cellula di aggregazione sociale, dando in tal modo un riconoscimento di validità perenne alla più comune fra le istituzioni umane. Per noi credenti la famiglia, riflesso della comunione trinitaria, ha come modello quella di Nazaret, al cui interno si è svolta la vicenda umana del Redentore e dei suoi genitori. Pensiamo alle difficoltà che Maria e Giuseppe hanno dovuto affrontare in occasione della nascita di Gesù; e poi nell'esilio in Egitto, per sfuggire alla persecuzione di Erode. Guardando quest'oggi a quella Casa santa, il pensiero va alle tante famiglie che, in questi nostri tempi, si trovano in situazioni difficili. Alcune sono segnate da estrema povertà, altre sono costrette a cercare in Paesi stranieri quanto purtroppo manca loro in Patria, altre ancora incontrano al proprio interno seri problemi a causa del rapido mutamento culturale e sociale che talora le sconvolge. Tutto questo mostra quanto sia urgente riscoprire il valore della famiglia ed aiutarla in ogni modo ad essere, come Dio l'ha voluta, ambiente vitale dove ogni bimbo che viene al mondo è accolto fin dal suo concepimento con tenerezza e gratitudine; luogo dove si respira un clima sereno che favorisce in ogni suo membro un armonioso sviluppo umano e spirituale. Possa la Santa Famiglia, che oggi veneriamo, ottenere questo dono per ogni nucleo familiare, e lo aiuti ad essere una piccola "chiesa domestica", scuola di virtù umane e religiose.
</p>

<p>
<u>FEGF</u> / Le nozze e la concupiscenza, 1,11; Sermone 51 Un vero matrimonio, una vera famiglia di Sant’Agostino nel quarto secolo / Non sono fallaci le parole rivolte dall'angelo a Giuseppe: “Non temere di accogliere Maria tua sposa”( Mt 1,20).... Non era venuto meno né era stato conservato fallacemente il titolo di sposa... Il motivo per cui la Vergine era ancora più santamente e meravigliosamente cara a suo marito consiste nel fatto che anche senza l'intervento del marito essa divenne feconda, superiore a lui per il Figlio, pari nella fedeltà. A motivo di questo fedele matrimonio entrambi meritarono di essere chiamati i genitori di Cristo: non solo lei fu chiamata madre, ma anche lui, in quanto sposo di sua madre, fu chiamato suo padre; era sposo e padre nello spirito, non nella carne. Tuttavia, sia Giuseppe, padre soltanto in spirito, sia Maria, madre anche secondo la carne, furono entrambi i genitori della sua umiltà non della sua grandezza, della sua debolezza non della sua divinità. Non mentisce, infatti, il Vangelo, dove si legge: “ Sua madre gli disse: Figlio, perché ci hai fatto questo? Ecco tuo padre ed io addolorati ti cercavamo”. Prendiamo dunque a partire da Giuseppe la genealogia di Cristo:sposo nella castità, è padre anche in questo modo... Direte che non ha  generato Gesù secondo l’opera della natura? Ma Maria stessa l’ha forse concepito secondo l’opera della natura? Ebbene: ciò che lo Spirito ha operato, l’ha fatto per tutti e due insieme. Infatti Giuseppe secondo Matteo (1,19), “era giusto”. Erano giusti, sposo e sposa. Lo Spirito  Santo ha riposato nella loro comune giustizia, e ha dato un figlio a ambedue.
</p>


<hr>

<h5>HOMILY</h5>

<p>
PRIMA LETTURA / Le vie del Signore sono mistero. Questa verità mai dovrà essere dimenticata. La Scrittura sempre ce la ricorda anche attraverso immagini apparentemente semplici, ma che in verità vogliono introdurre ogni uomo nel grande mistero della sua vita. Tre cose sono troppo ardue per me, anzi quattro, che non comprendo affatto: la via dell’aquila nel cielo, la via del serpente sulla roccia, la via della nave in alto mare, la via dell’uomo in una giovane donna (Pr 30,18-19). Tutte le Parole pronunciate dal Signore sono mistero che solo Lui conosce e solo Lui sa realizzare nella storia. / Ascoltiamo le Parole dette dal Signore ad Abramo il giorno della chiamata a lasciare la sua terra: Il Signore disse ad Abram: «Vattene dalla tua terra, dalla tua parentela e dalla casa di tuo padre, verso la terra che io ti indicherò. Farò di te una grande nazione e ti benedirò, renderò grande il tuo nome e possa tu essere una benedizione. Benedirò coloro che ti benediranno e coloro che ti malediranno maledirò, e in te si diranno benedette tutte le famiglie della terra» (Gen 12,1-3). Ecco le parole della promessa: “Farò di te una grande nazione e ti benedirò”. Ma l’uomo sempre conta i minuti, le ore, i giorni, i mesi, gli anni che passano. Il tempo passa e la Parola del Signore non si realizza. È proprio qui la fede: Credere che il Signore realizzerà ciò che ha detto nonostante la storia attesti il contrario. Chi vigila e chi ricorda la Parola è sempre il Signore. Se Lui non vigilasse e non la ricordasse, essa in pochi giorni morirebbe in noi e di certo ci dimenticheremmo del nostro Dio. Ecco la grande missione che Dio ha affidato al suo Santo Spirito: Ricordare sino alla consumazione della storia Cristo Gesù e la sua Parola, il suo Mistero e la sua Luce, conducendoci a tutta la verità, a tutta la luce. / Lo Spirito Santo ricorda Cristo Gesù e la sua Parola prima di tutto agli Apostoli del Signore. Lui la ricorda agli Apostoli, gli Apostoli dovranno ricordarla ai mondo intero. Se gli Apostoli vengono meno in questo loro ministero e missione, il mondo o ritorna o si inabissa o si sprofonda nelle tenebre. Infatti sempre le tenebre ricoprono il mondo, quando anche un solo Apostolo viene meno in questa missione divina che gli è stata affidata da Dio. / Il Signore ricorda ad Abramo la sua promessa. Abramo ricorda al Signore che ormai Lui è oltre che vecchio e che si sta avviando a lasciare questo mondo. Il Signore lo rassicura. La sua Parola si realizzerà. Quanto Lui ha promesso lo compirà. Abramo deve avere solo fede. Le vie del Signore sono mistero, perché esse sono il frutto della sua divina onnipotenza. / LEGGIAMO Gen 15,1-6; 21,1-3 / Dopo tali fatti, fu rivolta ad Abram, in visione, questa parola del Signore: «Non temere, Abram. Io sono il tuo scudo; la tua ricompensa sarà molto grande». Rispose Abram: «Signore Dio, che cosa mi darai? Io me ne vado senza figli e l’erede della mia casa è Elièzer di Damasco». Soggiunse Abram: «Ecco, a me non hai dato discendenza e un mio domestico sarà mio erede». Ed ecco, gli fu rivolta questa parola dal Signore: «Non sarà costui il tuo erede, ma uno nato da te sarà il tuo erede». Poi lo condusse fuori e gli disse: «Guarda in cielo e conta le stelle, se riesci a contarle»; e soggiunse: «Tale sarà la tua discendenza». Egli credette al Signore, che glielo accreditò come giustizia. Il Signore visitò Sara, come aveva detto, e fece a Sara come aveva promesso. Sara concepì e partorì ad Abramo un figlio nella vecchiaia, nel tempo che Dio aveva fissato. Abramo chiamò Isacco il figlio che gli era nato, che Sara gli aveva partorito. / L’Apostolo Paolo dona a questo evento pienezza di verità e di fede nello Spirito Santo. Eredi dunque si diventa in virtù della fede, perché sia secondo la grazia, e in tal modo la promessa sia sicura per tutta la discendenza: non soltanto per quella che deriva dalla Legge, ma anche per quella che deriva dalla fede di Abramo, il quale è padre di tutti noi – come sta scritto: Ti ho costituito padre di molti popoli – davanti al Dio nel quale credette, che dà vita ai morti e chiama all’esistenza le cose che non esistono. Egli credette, saldo nella speranza contro ogni speranza, e così divenne padre di molti popoli, come gli era stato detto: Così sarà la tua discendenza. Egli non vacillò nella fede, pur vedendo già come morto il proprio corpo – aveva circa cento anni – e morto il seno di Sara. Di fronte alla promessa di Dio non esitò per incredulità, ma si rafforzò nella fede e diede gloria a Dio, pienamente convinto che quanto egli aveva promesso era anche capace di portarlo a compimento. Ecco perché gli fu accreditato come giustizia. E non soltanto per lui è stato scritto che gli fu accreditato, ma anche per noi, ai quali deve essere accreditato: a noi che crediamo in colui che ha risuscitato dai morti Gesù nostro Signore, il quale è stato consegnato alla morte a causa delle nostre colpe ed è stato risuscitato per la nostra giustificazione (Rm 4,16-25). / Ecco la fede che oggi necessita al cristiano: credere nella speranza, – contro ogni speranza che viene dalla storia –  che Dio è capace di attuare quanto ha promesso. Perché Dio è capace? Perché Lui è il Dio Onnipotente. Così Lui si rivela ad Abramo: Quando Abram ebbe novantanove anni, il Signore gli apparve e gli disse: «Io sono Dio l’Onnipotente: cammina davanti a me e sii integro. Porrò la mia alleanza tra me e te e ti renderò molto, molto numeroso».  Subito Abram si prostrò con il viso a terra e Dio parlò con lui: «Quanto a me, ecco, la mia alleanza è con te: diventerai padre di una moltitudine di nazioni. Non ti chiamerai più Abram, ma ti chiamerai Abramo, perché padre di una moltitudine di nazioni ti renderò. E ti renderò molto, molto fecondo; ti farò diventare nazioni e da te usciranno dei re. Stabilirò la mia alleanza con te e con la tua discendenza dopo di te, di generazione in generazione, come alleanza perenne, per essere il Dio tuo e della tua discendenza dopo di te. La terra dove sei forestiero, tutta la terra di Canaan, la darò in possesso per sempre a te e alla tua discendenza dopo di te; sarò il loro Dio» (Gen 17,1-8). / O crediamo veramente, realmente, che il nostro Dio è Dio Onnipotente e sempre realizza quanto ha promesso, o la nostra fede è fondata sul nulla. Oggi molta fede corre il rischio di essere fondata sul nulla, perché privata della verità del nostro Dio Onnipotente che sempre realizza quanto promette. / SECONDA LETTURA / La Lettera agli Ebrei invita ogni credente in Cristo Gesù a credere che la Parola del Signore è vera. <br>
La verità della nostra vita, non solo del nostro presente ma anche del nostro futuro, non solo per oggi ma anche per domani, non solo per il tempo, ma anche per l’eternità, dipende dalla nostra fede nella Parola del Signore.<br>
Ecco come viene ricordata al mondo dei credenti questa verità, facendo riferimento al Salmo:<br>
Perciò, fratelli santi, voi che siete partecipi di una vocazione celeste, prestate attenzione a Gesù, l’apostolo e sommo sacerdote della fede che noi professiamo, il quale è degno di fede per colui che l’ha costituito tale, come lo fu anche Mosè in tutta la sua casa. <br>
Ma, in confronto a Mosè, egli è stato giudicato degno di una gloria tanto maggiore quanto l’onore del costruttore della casa supera quello della casa stessa. Ogni casa infatti viene costruita da qualcuno; ma colui che ha costruito tutto è Dio. 
</p>

<p>
In verità Mosè fu degno di fede in tutta la sua casa come servitore, per dare testimonianza di ciò che doveva essere annunciato più tardi.  <br>
Cristo, invece, lo fu come figlio, posto sopra la sua casa. E la sua casa siamo noi, se conserviamo la libertà e la speranza di cui ci vantiamo.<br>
Per questo, come dice lo Spirito Santo: Oggi, se udite la sua voce, non indurite i vostri cuori come nel giorno della ribellione, il giorno della tentazione nel deserto,<br>
dove mi tentarono i vostri padri mettendomi alla prova, pur avendo visto per quarant’anni le mie opere.<br>
Perciò mi disgustai di quella generazione e dissi: hanno sempre il cuore sviato. Non hanno conosciuto le mie vie. Così ho giurato nella mia ira: non entreranno nel mio riposo.<br>
Badate, fratelli, che non si trovi in nessuno di voi un cuore perverso e senza fede che si allontani dal Dio vivente.  Esortatevi piuttosto a vicenda ogni giorno, finché dura questo oggi, perché nessuno di voi si ostini, sedotto dal peccato. <br>
Siamo infatti diventati partecipi di Cristo, a condizione di mantenere salda fino alla fine la fiducia che abbiamo avuto fin dall’inizio. <br>
Quando si dice: Oggi, se udite la sua voce, non indurite i vostri cuori come nel giorno della ribellione, chi furono quelli che, dopo aver udito la sua voce, si ribellarono? Non furono tutti quelli che erano usciti dall’Egitto sotto la guida di Mosè? <br>
E chi furono coloro di cui si è disgustato per quarant’anni? Non furono quelli che avevano peccato e poi caddero cadaveri nel deserto? E a chi giurò che non sarebbero entrati nel suo riposo, se non a quelli che non avevano creduto?  E noi vediamo che non poterono entrarvi a causa della loro mancanza di fede (Eb 3,1-19).<br>
Ecco la professione di fede alla quale ci conduce lo Spirito Santo in questa Lettera:<br>
Infatti la parola di Dio è viva, efficace e più tagliente di ogni spada a doppio taglio; essa penetra fino al punto di divisione dell’anima e dello spirito, fino alle giunture e alle midolla, e discerne i sentimenti e i pensieri del cuore.<br>
Non vi è creatura che possa nascondersi davanti a Dio, ma tutto è nudo e scoperto agli occhi di colui al quale noi dobbiamo rendere conto (Eb 4,12-13). <br>
La vita di Abramo è stata un perenne atto di fede nella Parola del suo Dio e Signore.  La sua fede era fondata sulla verità della sua storia creata giorno per giorno dal Signore.<br>
La Parola del Signore chiede la fede. La Parola del Signore crea la storia. La storia creata crea una fede sempre più grande nel nostro cuore. Oggi abbiamo una fede che non crea la storia e una storia che non crea una fede sempre più grande.<br>
Chi è il cristiano? È il segno per il mondo intero che la sua storia è creata dalla Parola di Dio nella quale lui crede. Ma è anche il segno che la storia creata dalla fede nella sua vita diviene creatrice di una fede sempre più grande. 
</p>

<p>
LEGGIAMO Eb 11,8.11-12.17-19<br>
Per fede, Abramo, chiamato da Dio, obbedì partendo per un luogo che doveva ricevere in eredità, e partì senza sapere dove andava.<br>
Per fede, anche Sara, sebbene fuori dell’età, ricevette la possibilità di diventare madre, perché ritenne degno di fede colui che glielo aveva promesso. <br>
Per questo da un uomo solo, e inoltre già segnato dalla morte, nacque una discendenza numerosa come le stelle del cielo e come la sabbia che si trova lungo la spiaggia del mare e non si può contare.<br>
Per fede, Abramo, messo alla prova, offrì Isacco, e proprio lui, che aveva ricevuto le promesse, offrì il suo unigenito figlio, del quale era stato detto: Mediante Isacco avrai una tua discendenza. <br>
Egli pensava infatti che Dio è capace di far risorgere anche dai morti: per questo lo riebbe anche come simbolo.<br>
Se il cristiano vuole essere segno di vera fede perché il mondo intero giunga anch’esso alla fede, è chiamato anche Lui come Abramo, a credere in ogni Parola del Signore fondando la sua fede nel Dio Onnipotente, sempre capace di realizzare ciò che promette.<br>
Così la Parola di Dio crea la sua storia. La storia creata dalla Parola di Dio crea in Lui una fede più sempre grande.<br>
Il mondo vedrà che la Parola di Dio crea una storia sempre più nuova e se vuole potrà anch’esso lasciarsi coinvolgere in questo mistero di creazione di una storia nuova, vera, umana.<br>
Solo la Parola del Signore potrà trasformare una storia non umana in una storia veramente umana.<br>
Oggi invece si vuole creare una storia umana ignorando la Parola del Signore e peggio ancora ignorando il Dio Onnipotente, il solo che per Cristo Gesù nello Spirito Santo, può creare umana la nostra storia.
</p>

<p>
LETTURA DEL  VANGELO<br>
Per fede Giuseppe, dopo aver ascoltato le parole dell’Angelo, prese la vergine Maria come sua sposa.<br>
Per fede la Vergine Maria, dopo aver ascoltato le parole dell’Angelo, concepì nel suo seno verginale il Figlio Unigenito del Padre, per opera dello Spirito Santo.<br>
Per fede Maria e Giuseppe, in obbedienza alla parola del loro Dio e Signore, si recano al tempio per offrire Gesù al Signore, secondo la Legge.<br>
Per fede il Vecchio Simeone, mosso dallo Spirito Santo, si recò nel tempio e sempre nella fede suscitata nel cuore dallo Spirito Santo, riconobbe nel figlio della vergine Maria, il Messia del Signore.<br>
Per fede disse che Gesù è la Luce che deve illuminare il mondo facendo conoscere ad esso chi è il vero Dio, il vero Padre, il vero Signore, il vero Creatore, il vero Salvatore dell’uomo.<br>
Per fede disse che Gesù è come segno di contraddizione perché siano svelati i pensieri di molti cuori.<br>
Per fede vide il martirio dell’anima della Vergine Maria e lo profetizzò.<br>
Per fede Anna, la profetessa, venne nel tempio e parlava del bambino a quanti attendevano la redenzione di Gerusalemme.<br>
Per fede Maria e Giuseppe hanno adempiuto ogni cosa secondo la Parola del Signore.<br>
Nella fede tornano nella loro città e nella fede vivono tutti i loro giorni. <br>
Anche Gesù inizia il suo cammino nella storia portando la sua vita nella fede. Infatti era pieno di sapienza e la grazia del Signore cresceva in lui.<br>
La fede è l’alito di vita di Maria, Giuseppe, Gesù, il Vecchio Simeone, Anna.<br>
Ognuno però vive di fede nella misura in cui si lascia governare dallo Spirito Santo.<br>
La fede è realtà dinamica e non statica. Più si cresce nello Spirito del Signore, più lo Spirito ci conduce a tutta la verità e più la nostra fede diviene ricca di obbedienza e di buoni frutti.<br>
Fede, Parola del Signore, Spirito Santo devono essere in noi una cosa sola.<br>
Oggi molti discepoli di Gesù vivono di fede morta perché vivono di fede separata dalla Parola e dallo Spirito Santo.  
</p>

<p>
LEGGIAMO il testo di Lc 2,22-40<br>
Quando furono compiuti i giorni della loro purificazione rituale, secondo la legge di Mosè, portarono il bambino a Gerusalemme per presentarlo al Signore – come è scritto nella legge del Signore: Ogni maschio primogenito sarà sacro al Signore – e per offrire in sacrificio una coppia di tortore o due giovani colombi, come prescrive la legge del Signore.<br>
Ora a Gerusalemme c’era un uomo di nome Simeone, uomo giusto e pio, che aspettava la consolazione d’Israele, e lo Spirito Santo era su di lui. <br>
Lo Spirito Santo gli aveva preannunciato che non avrebbe visto la morte senza prima aver veduto il Cristo del Signore. <br>
Mosso dallo Spirito, si recò al tempio e, mentre i genitori vi portavano il bambino Gesù per fare ciò che la Legge prescriveva a suo riguardo, <br>
anch’egli lo accolse tra le braccia e benedisse Dio, dicendo:<br>
«Ora puoi lasciare, o Signore, che il tuo servo vada in pace, secondo la tua parola, perché i miei occhi hanno visto la tua salvezza, preparata da te davanti a tutti i popoli:<br>
luce per rivelarti alle genti e gloria del tuo popolo, Israele».<br>
Il padre e la madre di Gesù si stupivano delle cose che si dicevano di lui. <br>
Simeone li benedisse e a Maria, sua madre, disse: «Ecco, egli è qui per la caduta e la risurrezione di molti in Israele e come segno di contraddizione – e anche a te una spada trafiggerà l’anima –, affinché siano svelati i pensieri di molti cuori».<br>
C’era anche una profetessa, Anna, figlia di Fanuele, della tribù di Aser. Era molto avanzata in età, aveva vissuto con il marito sette anni dopo il suo matrimonio, era poi rimasta vedova e ora aveva ottantaquattro anni. Non si allontanava mai dal tempio, servendo Dio notte e giorno con digiuni e preghiere. <br>
Sopraggiunta in quel momento, si mise anche lei a lodare Dio e parlava del bambino a quanti aspettavano la redenzione di Gerusalemme.<br>
Quando ebbero adempiuto ogni cosa secondo la legge del Signore, fecero ritorno in Galilea, alla loro città di Nàzaret. <br>
Il bambino cresceva e si fortificava, pieno di sapienza, e la grazia di Dio era su di lui.<br>
Oggi la Chiesa celebra la festa della Santa Famiglia di Gesù, Maria e Giuseppe. <br>
Qual è la caratteristica di questa Santa Famiglia? Questa famiglia nasce dalla fede nella Parola del Signore, vive di fede nella Parola del Signore.<br>
Dalla fede nasce, nella fede vive. Cosa è la fede per questa famiglia? La fede è obbedienza ad ogni Parola scritta nella Legge, nei Profeti, nei Salmi. Ma anche obbedienza ad ogni Parola che il Signore fa giungere loro per mezzo dei suoi Angeli Santi.<br>
Oggi i cristiani – non parlo di quanti non credono nel nostro Dio, il solo Dio Onnipotente, il solo Dio vivo e vero, il solo Dio Creatore e Signore del cielo e della terra – hanno deciso di formare famiglie che non nascono dalla fede, che non vivono nella fede.<br>
Non nascono dalla fede perché ormai moltissimi cristiani si sono lasciati conquistare dal pensiero del mondo che disprezza la volontà del suo Signore e Dio e propone forme di “matrimoni” che sono contro la natura creata dal Signore nostro Dio.<br>
Anche se la famiglia nasce secondo la fede – prima e dopo che nasce – essa è aggredita dalla peste del divorzio che la distrugge e dalla lebbra dell’adulterio che la consuma.<br>
Oggi la famiglia è anche divorata dal libero amore e da tutti quei rapporti multilaterali che servono a soddisfare una carne non governata dallo Spirito Santo.<br>
Se il cristiano torna ad essere cristiano anche la famiglia torna a nascere dalla fede e a vivere secondo la fede.<br>
Madre di Dio, Angeli, Santi, fate che il cristiano torni ad essere vero cristiano. Formerà vere famiglie cristiane secondo la fede. Amen. 
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
