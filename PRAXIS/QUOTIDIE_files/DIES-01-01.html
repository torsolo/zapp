<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-01</h1>-->
<h1>DIES-01-01</h1>

<h5>Oremus</h5>

<p>
<sup>♦</sup> Per tua misericordia, Signore, oggi inizio un nuovo anno. Esso si aggiun­gerà agli altri della mia vita e accresce­rà la mia santificazione e la tua gloria. Rinnovo, Signore, la mia conformità ai tuoi divini voleri: donami l'aiuto del­la tua grazia perché io porti frutti di buone opere. Rimetto nelle tue mani la salute del corpo, il successo delle mie iniziative, la preservazione dai mali. Il Tuo Sangue prezioso mi difenda da ogni insidia del Maligno e mi conce­da di vivere nella libertà dei figli di Dio.
</p>

<p>
<sup>♦</sup> Per mezzo di tuo Figlio, nostro Signore Gesù Cristo, Tu hai fatto di noi dei tuoi figli. Sii in mezzo in noi e ammaestraci, affinché i nostri timori e i nostri scoraggiamenti, la nostra vanità e la nostra arroganza, la nostra incredulità e le nostre superstizioni scompaiano davanti alla tua grandezza e alla tua bontà; affinché i nostri cuori si aprano gli uni agli altri, onde possiamo comprenderci e soccorrerci reciprocamente. (Karl Barth)
</p>

<p>
<sup>♦</sup> Un cuore di fanciullo / O Maria, Madre di Dio, conservami un cuore di fanciullo, puro e limpido come acqua di sorgente. Ottienimi un cuore semplice, che non assapori la tristezza; un cuore grande nel donarsi e tenero nella compassione; un cuore fedele e generoso che non dimentichi nessun beneficio e non serbi rancore per il male. Forma in me un cuore dolce e umile, un cuore grande ed indomabile che nessuna ingratitudine possa chiudere e nessuna indifferenza possa stancare; un cuore tormentato dalla gloria di Gesù Cristo, ferito dal Suo amore con una piaga che non rimargini se non in Cielo. Amen. (Louis De Grandmaison)
</p>

<p>
<sup>♦</sup> Signore, oggi celebriamo la Giornata della Pace. Tu l'hai rivelata agli ultimi, ai deboli, ai piccoli, nel mistero della tua incarnazione. Essi sanno accogliere più facilmente il seme della Parola. Donaci un cuore semplice, di carne, al posto del nostro cuore di pietra. Solo così sapremo comprendere il valore della pace come fraternità, giustizia e solidarietà.
</p>

<p>
<sup>♦</sup> Io sono un angelo, non devi aver paura: / mi manda il tuo Signore Dio. / Concepirai un figlio, lo chiamerai Gesù. / Sarà il re di tutti i re. / Maria, danzando tu hai detto sì. / E la tua danza ci salvò. / E mentre tu danzavi, per così grande Amore, / nel ventre tuo nasceva un fiore. / (canto liturgico)
</p>

<p>
<sup>♦</sup> Preghiera per la Pace \ Dio dei nostri Padri, / grande e misericordioso, / Signore della pace e della vita, / Padre di tutti. / Tu hai progetti di pace e non di afflizione, / condanni le guerre / e abbatti l’orgoglio dei violenti. / Tu hai inviato il tuo Figlio Gesù / ad annunziare la pace  /ai vicini e ai lontani, / a riunire gli uomini / di ogni razza e di ogni stirpe / in una sola famiglia. / Ascolta il grido unanime dei tuoi figli, / supplica accorata di tutta l’umanità: / mai più la guerra, / avventura senza ritorno, / mai più la guerra, / spirale di lutti e di violenza, / minaccia per le tue creature / in cielo, in terra e in mare. \ In comunione con Maria, la Madre di Gesù, / ancora ti supplichiamo: / parla ai cuori dei responsabili / delle sorti dei popoli, / ferma la logica della ritorsione / e della vendetta, / suggerisci con il tuo Spirito / soluzioni nuove, / gesti generosi e onorevoli, / spazi di dialogo e di paziente attesa / più fecondi delle affrettate scadenze / della guerra. / Concedi al nostro tempo giorni di pace. / Mai più la guerra. / Amen. / (San Giovanni Paolo II, papa )
</p>

<p>
<sup>♦</sup> Inno Akathistos / È uno tra i più famosi inni che la Chiesa Ortodossa dedica alla Theotokos (Genitrice di Dio) / <u>(1)</u> Il più eccelso degli Angeli fu mandato dal Cielo per dir "Ave" alla Madre di Dio. Al suo incorporeo saluto vedendoti in Lei fatto uomo, Signore, in estasi stette, acclamando la Madre così: Ave, per Te la gioia risplende; Ave, per Te il dolore s'estingue. Ave, salvezza di Adamo caduto; Ave, riscatto del pianto di Eva. Ave, Tu vetta sublime a umano intelletto; Ave, Tu abisso profondo agli occhi degli Angeli. Ave, in Te fu elevato il trono del Re; Ave, Tu porti Colui che il tutto sostiene. Ave, o stella che il Sole precorri; Ave, o grembo del Dio che s'incarna. Ave, per Te si rinnova il creato; Ave, per Te il Creatore è bambino. Ave, Sposa non sposata! <u>(2)</u> Ben sapeva Maria d'esser Vergine sacra e così a Gabriele diceva: «Il tuo singolare messaggio all'anima mia incomprensibile appare: da grembo di vergine un parto predici, esclamando: Alleluia!» <u>(3)</u> Desiderava la Vergine di capire il mistero e al nunzio divino chiedeva: «Potrà il verginale mio seno mai dare alla luce un bambino? Dimmelo!» E Quegli riverente acclamandola disse così: Ave, Tu guida al superno consiglio; Ave, Tu prova d'arcano mistero. Ave, Tu il primo prodigio di Cristo; Ave, compendio di sue verità. Ave, o scala celeste che scese l'Eterno; Ave, o ponte che porti gli uomini al cielo. Ave, dai cori degli Angeli cantato portento; Ave, dall'orde dei dèmoni esecrato flagello. Ave, la Luce ineffabile hai dato; Ave, Tu il «modo» a nessuno hai svelato. Ave, la scienza dei dotti trascendi; Ave, al cuor dei credenti risplendi. Ave, Sposa non sposata! <u>(4)</u> La Virtù dell'Altissimo adombrò e rese Madre la Vergine ignara di nozze: quel seno, fecondo dall'alto, divenne qual campo ubertoso per tutti, che vogliono coglier salvezza cantando così: Alleluia! <u>(5)</u> Con in grembo il Signore premurosa Maria ascese e parlò a Elisabetta. Il piccolo in seno alla madre sentì il verginale saluto, esultò, e balzando di gioia cantava alla Madre di Dio: Ave, o tralcio di santo Germoglio; Ave, o ramo di Frutto illibato. Ave, coltivi il divino Cultore; Ave, dai vita all'Autor della vita. Ave, Tu campo che frutti ricchissime grazie; Ave, Tu mensa che porti pienezza di doni. Ave, un pascolo ameno Tu fai germogliare; Ave, un pronto rifugio prepari ai fedeli. Ave, di suppliche incenso gradito; Ave, perdono soave del mondo. Ave, clemenza di Dio verso l'uomo; Ave, fiducia dell'uomo con Dio. Ave, Sposa non sposata! <u>(6)</u> Con il cuore in tumulto  fra pensieri contrari il savio Giuseppe ondeggiava: tutt'ora mirandoti intatta sospetta segreti sponsali, o illibata! Quando Madre ti seppe da Spirito Santo, esclamò: Alleluia! <u>(7)</u> I pastori sentirono i concerti degli Angeli  al Cristo disceso tra noi.  Correndo a vedere il Pastore, lo mirano come agnellino innocente nutrirsi alla Vergine in seno, cui innalzano il canto: Ave, o Madre all'Agnello Pastore, Ave, o recinto di gregge fedele. Ave, difendi da fiere maligne, Ave, Tu apri le porte del cielo. Ave, per Te con la terra esultano i cieli, Ave, per Te con i cieli tripudia la terra. Ave, Tu sei degli Apostoli la voce perenne, Ave, dei Martiri sei l'indomito ardire. Ave, sostegno possente di fede, Ave, vessillo splendente di grazia. Ave, per Te fu spogliato l'inferno, Ave, per Te ci vestimmo di gloria. Ave, Vergine e Sposa! <u>(8)</u> Osservando la stella che guidava all'Eterno, ne seguirono i Magi il fulgore. Fu loro sicura lucerna andando a cercare il Possente, il Signore. Al Dio irraggiungibile giunti, l'acclaman beati: Alleluia! <u>(9)</u> Contemplarono i Magi sulle braccia materne l'Artefice sommo dell'uomo. Sapendo ch'Egli era il Signore pur sotto l'aspetto di servo, premurosi gli porsero i doni, dicendo alla Madre beata: Ave, o Madre dell'Astro perenne, Ave, o aurora di mistico giorno. Ave, fucine d'errori Tu spegni, Ave, splendendo conduci al Dio vero. Ave, l'odioso tiranno sbalzasti dal trono, Ave, Tu il Cristo ci doni clemente Signore. Ave, sei Tu che riscatti dai riti crudeli, Ave, sei Tu che ci salvi dall'opre di fuoco. Ave, Tu il culto distruggi del fuoco, Ave, Tu estingui la fiamma dei vizi. Ave, Tu guida di scienza ai credenti, Ave, Tu gioia di tutte le genti. Ave, Vergine e Sposa! <u>(10)</u> Banditori di Dio diventarono i Magi sulla via del ritorno. Compirono il tuo vaticinio e Te predicavano, o Cristo, a tutti, noncuranti d'Erode, lo stolto, incapace a cantare: Alleluia! <u>(11)</u> Irradiando all'Egitto lo splendore del vero, dell'errore scacciasti la tenebra: ché gli idoli allora, o Signore, fiaccati da forza divina caddero; e gli uomini, salvi, acclamavan la Madre di Dio: Ave, riscossa del genere umano, Ave, disfatta del regno d'inferno. Ave, Tu inganno ed errore calpesti, Ave, degl'idoli sveli la frode. Ave, Tu mare che inghiotti il gran Faraone, Ave, Tu roccia che effondi le Acque di Vita. Ave, colonna di fuoco che guidi nel buio, Ave, riparo del mondo più ampio che nube. Ave, datrice di manna celeste, Ave, ministra di sante delizie. Ave, Tu mistica terra promessa, Ave, sorgente di latte e di miele. Ave, Vergine e Sposa! <u>(12)</u> Stava già per lasciare questo mondo fallace Simeone, ispirato vegliardo. Qual pargolo a lui fosti dato, ma in Te riconobbe il Signore perfetto, e ammirando stupito l'eterna sapienza esclamò: Alleluia! <u>(13)</u> Di natura le leggi innovò il Creatore, apparendo tra noi, suoi figlioli: fiorito da grembo di Vergine, lo serba qual era da sempre, inviolato: e noi che ammiriamo il prodigio cantiamo alla Santa: Ave, o fiore di vita illibata, Ave, corona di casto contegno. Ave, Tu mostri la sorte futura, Ave, Tu sveli la vita degli Angeli. Ave, magnifica pianta che nutri i fedeli, Ave, bell'albero ombroso che tutti ripari. Ave, Tu in grembo portasti la Guida agli erranti, Ave, Tu desti alla luce Chi affranca gli schiavi. Ave, Tu supplica al Giudice giusto, Ave, perdono per tutti i traviati. Ave, Tu veste ai nudati di grazia, Ave, Amore che vinci ogni brama. Ave, Vergine e Sposa! <u>(14)</u> Tale parto ammirando, ci stacchiamo dal mondo e al cielo volgiamo la mente. Apparve per questo fra noi, in umili umane sembianze l'Altissimo, per condurre alla vetta coloro che lieti lo acclamano: Alleluia! <u>(15) </u>Era tutto qui in terra, e di sé tutti i cieli riempiva il Dio Verbo infinito: non già uno scambio di luoghi, ma un dolce abbassarsi di Dio verso l'uomo fu nascer da Vergine, Madre che tutti acclamiamo: Ave, Tu sede di Dio, l'Infinito, Ave, Tu porta di sacro mistero. Ave, dottrina insicura per gli empi, Ave, dei pii certissimo vanto. Ave, o trono più santo del trono cherubico, Ave, o seggio più bello del seggio serafico. Ave, o tu che congiungi opposte grandezze, Ave, Tu che sei in una e Vergine e Madre. Ave, per Te fu rimessa la colpa, Ave, per Te il paradiso fu aperto. Ave, o chiave del regno di Cristo, Ave, speranza di eterni tesori. Ave, Vergine e Sposa! <u>(16)</u> Si stupirono gli Angeli per l'evento sublime della tua Incarnazione divina: ché il Dio inaccessibile a tutti vedevano fatto accessibile, uomo, dimorare fra noi e da ognuno sentirsi acclamare: Alleluia! (17) Gli oratori brillanti come pesci son muti per Te, Genitrice di Dio: del tutto incapaci di dire il modo in cui Vergine e Madre Tu sei. Ma noi che ammiriamo il mistero cantiamo con fede: Ave, sacrario d'eterna Sapienza, Ave, tesoro di sua Provvidenza. Ave, Tu i dotti riveli ignoranti, Ave, Tu ai retori imponi il silenzio. Ave, per Te sono stolti sottili dottori, Ave, per Te vengon meno autori di miti. Ave, di tutti i sofisti disgreghi le trame, Ave, Tu dei Pescatori riempi le reti. Ave, ci innalzi da fonda ignoranza, Ave, per tutti sei faro di scienza. Ave, Tu barca di chi ama salvarsi, Ave, Tu porto a chi salpa alla Vita. Ave, Vergine e Sposa! <u>(18)</u> Per salvare il creato, il Signore del mondo, volentieri discese quaggiù. Qual Dio era nostro Pastore, ma volle apparire tra noi come Agnello: con l'umano attraeva gli umani, qual Dio l'acclamiamo: Alleluia! <u>(19)</u> Tu difesa di vergini, Madre Vergine sei, e di quanti ricorrono a Te: che tale ti fece il Signore di tutta la terra e del cielo, o illibata, abitando il tuo grembo e invitando noi tutti a cantare: Ave, colonna di sacra purezza, Ave, Tu porta d'eterna salvezza. Ave, inizio di nuova progenie, Ave, datrice di beni divini. Ave, Tu vita hai ridato ai nati nell'onta, Ave, hai reso saggezza ai privi di senno. Ave, o Tu che annientasti il gran seduttore, Ave, o Tu che dei casti ci doni l'autore. Ave, Tu grembo di nozze divine, Ave, che unisci i fedeli al Signore. Ave, di vergini alma nutrice, Ave, che l'anime porti allo Sposo. Ave, Vergine e Sposa! <u>(20)</u> Cede invero ogni canto che presuma eguagliare le tue innumerevoli grazie. Se pure ti offrissimo inni per quanti granelli di sabbia, Signore, mai pari saremmo ai tuoi doni che desti a chi canta: Alleluia! <u>(21)</u> Come fiaccola ardente per che giace nell'ombre contempliamo la Vergine santa, che accese la luce divina e guida alla scienza di Dio tutti, splendendo alle menti e da ognuno è lodata col canto: Ave, o raggio di Sole divino, Ave, o fascio di Luce perenne. Ave, rischiari qual lampo le menti, Ave, qual tuono i nemici spaventi. Ave, per noi sei la fonte dei sacri Misteri, Ave, Tu sei la sorgente dell'Acque abbondanti. Ave, in Te raffiguri l'antica piscina, Ave, le macchie detergi dei nostri peccati. Ave, o fonte che l'anime mondi, Ave, o coppa che versi letizia. Ave, o fragranza del crisma di Cristo, Ave, Tu vita del sacro banchetto. Ave, Vergine e Sposa! <u>(22)</u> Condonare volendo ogni debito antico, fra noi, il Redentore dell'uomo discese e abitò di persona: fra noi che avevamo perduto la grazia. Distrusse lo scritto del debito, e tutti l'acclamano: Alleluia! (23) Inneggiando al tuo parto l'universo ti canta qual tempio vivente, o Regina! Ponendo in tuo grembo dimora Chi tutto in sua mano contiene, il Signore, tutta santa ti fece e gloriosa e ci insegna a lodarti: Ave, o «tenda» del Verbo di Dio, Ave, più grande del «Santo dei Santi». Ave, Tu «Arca» da Spirito aurata, Ave, «tesoro» inesausto di vita. Ave, diadema prezioso dei santi sovrani, Ave, dei pii sacerdoti Tu nobile vanto. Ave, Tu sei per la Chiesa qual torre possente, Ave, Tu sei per l'Impero qual forte muraglia. Ave, per Te innalziamo trofei, Ave, per Te cadon vinti i nemici. Ave, Tu farmaco delle mie membra, Ave, salvezza dell'anima mia. Ave, Vergine e Sposa! <u>(24)</u> Grande ed inclita Madre, Genitrice del sommo fra i Santi, Santissimo Verbo, or degnati accogliere il canto! Preservaci da ogni sventura, tutti! Dal castigo che incombe Tu libera noi che gridiamo: Alleluia!
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Quotes</h5>

<h5>Poesia</h5>

<p>
<sup>♦</sup> Scopri l’amore / Prendi un sorriso: regalalo a chi non l’ha mai avuto. / Prendi un raggio di sole: mettilo nel cuore della notte. / Scopri una sorgente: ristora chi è prostrato nella polvere. / Cogli una lacrima: posala sul volto di chi non piange mai. / Prendi il coraggio: mettilo nell’animo di chi non sa lottare. / Vivi la vita: raccontala a chi non sa capirla. / Apriti alla speranza: vivi nella sua luce. / Prendi la bontà: donala a chi non sa donare. / Scopri l’amore: fallo crescere sulla terra. (Mahatma Gandhi)
</p>

<p>
<sup>♦</sup> Il miracolo è la realtà umana vissuta quotidianamente, senza enfasi eccezionali, senza necessità di eccezioni, senza fortune particolari, è la realtà del mangiare, del bere, del vegliare e del dormire investita dalla coscienza di una Presenza che ha i suoi terminali in mani che si toccano, in facce che si vedono, in un perdono da dare, in soldi da distribuire, in una fatica da compiere, in un lavoro da accettare. (Luigi Giussani)
</p>

<h5>Dixit</h5>

<p>
<sup>♦</sup> Iniziamo oggi il nuovo anno. Che Cosa ci riserverà ancora questo tratto di viaggio attraverso il tempo? In quest'ora del mattino del 1 di gennaio del 1939, innalzo il mio pensiero agli insondabili abissi dell'infinito. Il passaggio di un anno è una convenzione necessaria per la nostra limitata capacità di apprendere il mistero di questo "quid" che non ha principio né fine e che noi tentiamo di misurare con il movimento degli astri. Ma, a forza di ripetere il solenne atto della successione di un anno all'altro, noi, uomini, abbiamo creato un valore emozionale rappresentativo della reazione del nostro spirito dinnanzi al succedersi di queste tappe segnate dal calendario. Qualche cosa si erge dentro di noi, un'ansia, un dubbio, una domanda... Ci sentiamo di fronte all'eterna sfinge del destino; cresce in noi il clamore dei nostri desideri; ci invade la tristezza che proviene da tutte le incertezze... Quest'anno ho avuto la fortuna di non udire alcun lamento dentro il mio cuore, né provare le ombre dello sconforto e della paura. E, più che mai, gli stessi dolori e amarezze, delusioni e abbattimenti, hanno suscitato nel mio animo una forza nuova, un'allegrezza interiore che oltrepassa tutto il Bene e tutto il Male, ogni piacere e ogni sofferenza che si nascondono nelle pieghe dei giorni che verranno. Non mi preoccupano i dettagli del viaggio attraverso il futuro che è sempre incerto; mi preoccupa il fine del viaggio. Il fine, non la fine del viaggio. La fine può essere oggi, oppure fra molti anni. Non ha importanza. è solo un dettaglio in più nell'Infinito imperscrutabile. Il fine del viaggio, questo sì, è permanente : sta in ogni momento, in ogni battito del nostro cuore. Quale fine è questo? E' l'approssimazione a Dio. / Per questo siamo stati creati. Abbiamo ricevuto il dono della libertà per poter raggiungere il nostro fine attraverso la nostra stessa volontà.  Approssimarsi a Dio consiste nel lottare per conquistare la nostra perfezione morale. Consiste nell'essere virtuosi. Consiste nell'accettare tutti gli eventi come facenti parte di un piano divino dentro del quale dobbiamo agire, lottare, molte volte contro noi stessi. E' cosa giusta che, in questo momento di passaggio di anno, io chieda al nostro Padre che sta nei Cieli tutte le felicità materiali, sentimentali, intellettuali e morali per me e mia moglie, mia figlia e suo marito, i miei fratelli, i miei cognati, i loro figli, i nostri parenti e i nostri amici, i nostri camerati, i nostri compagni di ideali. Sì, prego ardentemente che ci sia concesso di essere felici sulla terra; ma, prego ancor più ardentemente che sia concesso a noi tutti di essere felici nell'Eternità. Che cosa è l'Eternità ? E' forse il mistero che solo si rivela dopo la morte? No: l'Eternità già si conosce in vita. Quando? Quando il nostro Spirito si approssima alla Perfezione, attraverso la bontà, l'amore, il perdono, il sacrificio quotidiano, il desiderio del Bene. / Che Dio ci aiuti a essere perfetti, ecco la mia maggior preghiera. Che Dio ci ispiri nelle ore del trionfo terreno, della gloria passeggera, della ricchezza, dell'allegria, come pure nelle ore di amarezza. Che la benedizione del Signore venga su di noi e che la Sua Grazia si sparga come manna sacra. Che Egli ci conceda i mezzi di diffondere il Bene. Che ci illumini l'intelligenza e ci tocchi il cuore con i miracoli della carità. Che il Fuoco della Fede arda nella nostra coscienza come fiamma votiva. Che la Sua forza ci galvanizzi e vitalizzi contro le nostre debolezze. Che Gesù sia sempre con noi. Che quest'anno 1939 sia fecondo di benefici per il nostro spirito immortale. E che mai ci manchino, in qualsiasi circostanza, i mezzi per poter portare allegria a coloro che sono tristi, speranza agli afflitti, consolazione ai sofferenti, esaltazione agli umili. E soprattutto, che mai ci manchi, per la nostra sete interiore, per le nostre tormentose inquietudini, quell'acqua che fu promessa alla Samaritana, presso la cisterna patriarcale". (Plinio Salgado)
</p>

<h5>Aivanhov</h5>

<p>
<sup>♦</sup> Se volete che il nuovo anno sia davvero nuovo per voi e che vi porti dei doni, la gioia, la pace, l'amore, preparate certi spazi in voi per accoglierli. Ispezionate la vostra mente e il vostro cuore per scacciare tutte le vecchie cose accumulate. Dunque, predisponete in voi degli spazi per ricevere il nuovo anno nella purezza e nella luce. Chiedete alle entità celesti di aiutarvi in questo lavoro di chiarificazione e di purificazione. Se prendete veramente sul serio questo lavoro, un giorno diventerete simile a un diamante: trasparente, resistente, prezioso. Nel primo giorno del nuovo anno, io prego per invocare su di voi tutte le benedizioni del Cielo. Che il vostro corpo sia sano e vigoroso; che il vostro cuore si riempia di pura gioia spirituale; che il vostro intelletto riceva la vera luce per illuminare il vostro cammino; che la vostra anima diventi la conduttrice dell'amore divino; e che il vostro spirito, libero da ogni ostacolo, sfugga a tutte le prigioni fisiche e psichiche. Vi auguro di rimanere legati alla grande gerarchia delle entità celesti, per lavorare con loro a instaurare il Regno di Dio sulla terra. Vi auguro, infine, che siate capaci di superare ogni impedimento che si ergerà davanti a voi, affinché ogni giorno sia un'occasione per glorificare il Creatore. 
</p>

<p>
<b>01/01/2002</b> Quanti pensatori e poeti hanno paragonato l'esistenza a un viaggio! Dal momento in cui viene al mondo, l'uomo parte alla scoperta di regioni sconosciute, regioni che non si trovano soltanto all'esterno ma soprattutto dentro di lui. Alcune sono accoglienti ed egli può sostarvi almeno per qualche tempo; altre sono inospitali e deve evitarle o abbandonarle al più presto se ha la sventura di capitarvi. Anche se trascorrete tutta la vita chiusi in una stanza, interiormente siete in grado di conoscere tutti i paesaggi della terra e tutti i fenomeni della natura. A volte vi capita di lamentarvi: "Mi sento oppresso, mi sento soffocare!" Ebbene, questo vuol dire che senza rendervene conto siete scesi troppo in basso, nelle regioni sotterranee, e ora vi sentite schiacciati. Allora, con il pensiero salite un po' e uscite all'aria aperta. Altre volte vi sentite dilatati, ispirati, come se foste liberi dalla legge di gravità, perché, consciamente o inconsciamente, vi siete proiettati molto in alto, fino alla cima del vostro essere interiore. Cercate allora di restarvi il più a lungo possibile. 
</p>

<p>
<b>01/01/2003</b> In alcuni paesi è usanza che il primo dell'anno i bambini si alzino di buon'ora e vadano per le strade a bussare alla porta dei vicini; quando la porta viene loro aperta recitano frasi augurali di benedizione affinché tutto l'anno sia buono per agli abitanti di quella casa. Anch'io ho conosciuto questa usanza in Bulgaria. La mattina del primo dell'anno si mandavano i bambini ad augurare buon anno nelle vie e nelle case del vicinato. Tenevano in mano un rametto di corniolo, a cui erano talvolta legati dei nastri; con questo rametto dovevano toccare tutti gli abitanti della casa, pronunciando frasi augurali. Poiché i bambini sono puri e innocenti, si pensa che possano portare soltanto cose buone ed è importante che l'anno inizi sotto il segno della purezza e delle benedizioni. Queste tradizioni devono essere rispettate, se non esteriormente, almeno interiormente. Anche voi, il primo giorno dell'anno, pensate alla prima visita che riceverete, alla prima presenza che accoglierete in voi, e preparatevi: fate in modo che la prima visita sia quella della luce, affinché tutto l'anno ne sia illuminato. 
</p>

<p>
<b>01/01/2004</b> Siate vigili e cercate di trascorrere il primo giorno del nuovo anno nelle migliori disposizioni interiori, perché come il momento della nascita è molto importante per il resto della vita, così questo primo giorno è molto importante per il resto dell'anno. La vita di ogni essere umano è segnata dalle influenze astrali che hanno agito al momento della nascita; lo svolgimento di una vita intera è quindi contenuto in germe nel suo inizio, per questo è tanto importante l'oroscopo. In scala minore, il primo giorno dell'anno contiene in germe lo svolgimento dei giorni futuri. Siate dunque molto vigili e cercate di vivere questo primo giorno nella luce, nell'amore e nell'armonia. Con la preghiera, la meditazione, i canti, i pensieri buoni ed i buoni sentimenti, cercate di imprimere in ogni sua ora delle tracce luminose, che poi influenzeranno positivamente tutti i giorni del prossimo anno.
</p>

<p>
<b>01/01/2005</b> Il più delle volte, per gli uomini, il futuro è motivo di preoccupazione: essi si chiedono continuamente se si troveranno a corto di denaro, se avranno di che mangiare, se avranno un’abitazione e così via. Sono talmente presi da queste preoccupazioni che dimenticano questioni molto più importanti, commettono errori ai quali dovrebbero rimediare ma che non correggono e, siccome tutte queste situazioni si accumulano, alla fine arriva il momento in cui saranno sommersi, schiacciati. Per evitare di cadere in un simile ingranaggio, è necessario meditare sulle parole di Gesù: «Non affannatevi dunque per il vostro domani, perché il domani avrà già le sue inquietudini». Se ogni giorno controllerete che il vostro comportamento sia sempre impeccabile, il domani sarà interamente libero e sarete disponibili per intraprendere ciò che avrete deciso, rimanendo però ancora vigili per non trascinarvi dietro nulla. In questo modo, ogni nuovo giorno vi troverà liberi, ben disposti, pronti a lavorare, a studiare, ad essere contenti, e tutta la vita assumerà un colore straordinario di felicità e di benedizione. Prestando attenzione a regolare ogni cosa oggi, implicitamente pensate al domani. 
</p>

<p>
<b>01/01/2006</b> Come potrà il nuovo anno essere veramente nuovo, se gli esseri umani che lo accolgono continuano a ristagnare negli stessi pensieri, negli stessi sentimenti e nelle stesse deplorevoli abitudini? Il nuovo anno è come un’acqua fresca e pura, e se volete che mantenga la sua freschezza e la sua purezza, dovete preoccuparvi dello stato dei recipienti in cui l’accoglierete. Non è quello che fate ogni giorno nella vostra cucina? Quando dovete versare dell’acqua pulita in una pentola, prima verificate lo stato di quella pentola, e se è sporca la pulite. Ebbene, quando si tratta di ricevere in quei recipienti, che sono la vostra anima, la vostra mente e il vostro cuore le acque pure del nuovo anno, dovete applicare le stesse regole che adottate nella vostra cucina, e dunque intraprendere tutto un lavoro di pulizia interiore.
</p>

<p>
<b>01/01/2007</b> Ogni mattina, al risveglio, e in seguito più volte nell’arco della giornata, pensate all’Anima universale come a un diapason col quale dovete mettervi all’unisono. È così che a poco a poco entrerete nell’armonia cosmica. Finché non vi deciderete a fare questo lavoro di aggiustamento, sarete come tanti strumenti scordati. Penserete: «Ma insomma, è umiliante doversi continuamente regolare in base a certe norme!» No, un vero spiritualista non trova mai umiliante riconoscere di voler regolare i suoi pensieri, i suoi sentimenti e le sue azioni sul diapason divino; e anche se gli altri trovano che egli non abbia nessun amor proprio e nessuna dignità – visto che rifiuta di manifestare la propria indipendenza di spirito – egli non se ne preoccupa. In ciò che molti chiamano fierezza o indipendenza, gli Iniziati non vedono che debolezza, e in ciò che altri chiamano debolezza, gli Iniziati vedono la forza. Il vero prestigio consiste nell’inchinarsi dinanzi alle leggi dell’armonia universale.
</p>

<p>
<b>01/01/2008</b> Nel primo giorno di questo nuovo anno, desidero invocare su di voi tutte le benedizioni del Cielo. Che il vostro corpo sia sano e vigoroso, che il vostro cuore si riempia di pura gioia spirituale, che il vostro intelletto riceva la vera luce per illuminarvi il cammino, che la vostra anima divenga conduttrice dell’amore divino, e che il vostro spirito, libero da ogni ostacolo, sfugga a tutte le prigioni fisiche e psichiche. Vi auguro di rimanere legati alla grande gerarchia delle entità celesti, per lavorare con loro all’instaurazione del Regno di Dio sulla terra. Vi auguro infine di essere capaci di superare ogni ostacolo che si ergerà dinanzi a voi, affinché ogni giorno sia l’occasione per glorificare il Creatore.
</p>

<p>
<b>01/01/2009</b> L’importanza dell’inizio… In che modo fate un primo gesto o un primo passo, in quale stato d’animo, con quale intenzione: dall’inizio dipendono i risultati che otterrete per tutta la vostra vita, i successi o, viceversa, i fallimenti. Siete sorpresi: come può un piccolo dettaglio determinare tutto un concatenarsi di circostanze? Osservatevi! Se vi metterete in moto in uno stato d’agitazione scatenerete forze caotiche, e se in quello stato vi recherete al lavoro o a far visita a qualcuno, più vi avvicinerete alla meta, più sarete agitati; farete allora dei gesti maldestri, pronuncerete parole poco prudenti, e in seguito quanti danni da riparare! Se invece avrete prima meditato o pregato per essere calmi, sereni, pieni d’amore, e farete il primo passo in un tale stato d’animo, più avanzerete, più sentirete che state trovando l’atteggiamento giusto, le parole adatte da pronunciare. Tutto sta nell’inizio: inizio di un lavoro, inizio di una relazione, inizio di un anno.
</p>

<p>
<b>01/01/2010</b> Nell'istante in cui vi svegliate al mattino, dovete pensare che quello è il momento più importante del giorno che state vivendo. Perché?... Perché da quel momento dipenderà tutto il resto della giornata, e da quella giornata dipenderà anche il seguito della vostra esistenza. Gesù, che lo sapeva, ha detto: "Non affannatevi dunque per il domani, perché il domani avrà cura di sé. A ciascun giorno basta la sua pena". Non preoccuparsi del domani: sì, ma a condizione di pensare all'oggi, di vivere bene l'oggi, altrimenti passerete ogni giorno che verrà a riparare le conseguenze degli errori commessi il giorno prima. Tutti coloro che si sono occupati del proprio avvenire trascurando le ventiquattro ore presenti, hanno lasciato lacune ovunque nella propria esistenza, e sono di nuovo sulla terra per correggere, riparare e soffrire. Se riuscite a vivere bene anche solo ventiquattro ore, preparate le ventiquattro ore a venire, non avete nulla da riparare, e il programma che si presenta è facile da eseguire: il terreno è stato dissodato, non ci sono ostacoli, e così la vita è facilitata. Ma iniziate soprattutto vivendo bene i primi istanti della giornata, in modo da preparare le ore successive. 
</p>

<p>
<b>01/01/2011</b> Immaginate di tracciare un solco e in questo solco di far scorrere dell'acqua. Quel solco è la saggezza che vi indica la giusta direzione, il cammino da seguire, mentre l'acqua è l'amore che vi sostiene lungo tutto il cammino. Ogni giornata che vivete nella saggezza e nell’amore prepara la giornata successiva, nella quale avanzerete più facilmente. L'oggi fa seguito a ieri, a sua volta verrà il domani, poi verranno i mesi, gli anni… tutta la vita. E una vita traccia la via per le incarnazioni future. All'inizio, sicuramente sentirete di non avere potere su un’intera giornata e nemmeno su un’ora, ma solo sul minuto presente. Ebbene, almeno per un minuto, fate lo sforzo di creare in voi la chiarezza e la pace. Questo minuto influenzerà quello seguente, e così, di minuto in minuto, vivrete in armonia l’intera giornata.
</p>

<p>
<b>01/01/2012</b> In questo primo giorno dell'anno, vi piacerebbe sentire da me solo promesse di successi e di felicità. Ebbene, no. Essendo l'esistenza una lunga catena fatta di momenti che vanno vissuti consapevolmente l'uno dopo l'altro, io posso dirvi soltanto la verità: la vostra felicità futura è nel lavoro di ogni giorno. Tutti gli sforzi che fate giornalmente si inscrivono in alto nel Libro della Vita e, grazie a tali sforzi, quante benedizioni si preparano per voi! Quando le riceverete, alla vostra domanda «Perché tanti doni?», vi sarà risposto: «Perché, attraverso il vostro lavoro, vi siete elevati fino alle regioni della luce e avete portato la luce e la pace anche agli esseri che erano nello sconforto e nell'oscurità». Non posso dirvi niente di più. Continuate, proseguite sul cammino della luce! Cosa ci sarà alla fine di questo cammino? Lo scoprirete all'arrivo, e ne rimarrete abbagliati.
</p>

<p>
<b>01/01/2013</b> Buon anno! Felice anno nuovo! In questo primo giorno, siete così colmi di speranza. Voi dite: «Non ho ottenuto quel che desideravo durante l’anno appena trascorso, ma ora, con l'anno nuovo, ci riuscirò!» Ogni nuovo anno porta la speranza anche ai più diseredati; forse in fondo non ci si crede più di tanto, eppure si spera sempre un po'. E ogni nuovo anno la speranza rinasce: non potete impedirvi di pensare che per voi qualcosa migliorerà, che una porta si aprirà. Direte: «E se non dovesse migliorare nulla? Se nessuna porta si aprirà?» Almeno una porta si aprirà, se penserete che anche voi dovete fare qualcosa per contribuire. In che modo? Proiettatevi tramite il pensiero in certe situazioni della vostra vita e immaginate di agire con giustizia, saggezza e amore. Lavorando in questo modo, preparate già il vostro avvenire. Se sarete sinceri e perseveranti, influenzerete le forze della natura e le entità luminose del mondo invisibile, e queste verranno a contribuire alla realizzazione dei vostri buoni auspici.
</p>

<p>
<b>01/01/2014</b> Come chi, dovendo partire per una lunga escursione, mette delle provviste nello zaino per rifocillarsi durante il cammino, anche noi, per procedere con fermezza lungo i cammini della vita, abbiamo bisogno di trasportare del cibo: diciamo, simbolicamente, del pane. Questo pane è costituito dai principi della scienza spirituale. Il viaggio che abbiamo intrapreso tantissimo tempo fa non terminerà con la nostra esistenza attuale, poiché questa esistenza è solo una tappa lungo la strada che tutti gli esseri devono percorrere una volta usciti dal grembo dell’Eterno. Quante regioni diverse dovremo attraversare prima di ritornare un giorno nella nostra vera patria! Noi non siamo che viaggiatori sulla terra, non bisogna mai dimenticarlo, e dobbiamo camminare ancora a lungo. Per questa ragione dobbiamo pensare a riempire ogni giorno i nostri sacchi con quel pane celeste costituito dalle verità dell’anima e dello spirito, per poter continuare a studiare, a lavorare e ad amare. 
</p>

<p>
<b>01/01/2015</b> Oggi ha inizio un nuovo anno; e dato che i primi dodici giorni di un anno sono in relazione con i dodici mesi a venire, sforzatevi di viverli nel miglior modo possibile per dare a tutto l'anno un solido fondamento. Dite a voi stessi che nessuno dei vostri pensieri e nessuno dei vostri sentimenti rimane senza conseguenze: sono come tanti semi che seminate nella terra della vostra anima, e quei semi germoglieranno. La vocazione della terra è favorire la crescita dei semi: una volta seminati, essa li nutre, e anche l'acqua, l'aria e la luce del sole contribuiscono al loro sviluppo. Allora attenzione: chi per negligenza o cattiva volontà semina ortiche e cardi nella propria terra interiore, non deve aspettarsi di veder crescere del grano. In questo primo giorno dell'anno, i semi che seminate possono essere anche certe parole come “gioia”, “luce”, “pace”, “amore”, “speranza”... Impregnatevi a fondo del loro significato e interratele nelle profondità della vostra anima. Vegliate su di esse, e sentirete come a poco a poco faranno tutto un lavoro di germinazione in voi. Così, durante l'intero anno, vivrete tra campi fertili e giardini fioriti. 
</p>

<p>
<b>01/01/2016</b> Centinaia di anni fa, in montagna, un pastore si era divertito a tracciare con il suo bastone un piccolo solco nel terreno. Che sarà mai un piccolo solco?... Ma poi sono arrivati la pioggia, la neve, il gelo, il vento, il sole… E a poco a poco quel piccolo solco si è fatto più profondo, si è allargato fino a diventare il letto di un torrente. Questa è solo un’immagine, ma ci insegna che lo stesso fenomeno si verifica con l’essere umano. Ogni pensiero e ogni sentimento sono come solchi che egli traccia nella sua terra interiore, e tutte le forze psichiche e spirituali che circolano nello spazio contribuiscono anch'esse a scavare e ad allargare quel solco. Oggi inizia un nuovo anno… Non è forse il momento di tracciare coscientemente un solco nella vostra anima? Concentratevi su un pensiero divino, formulate un desiderio divino, e vivete tutta la giornata in maniera tale che essi si imprimano in voi. Le potenze celesti saranno avvertite e verranno a sostenervi nei vostri sforzi. Ogni giorno saranno lì a dirvi: «Ricordati, il primo giorno dell’anno hai tracciato un solco. Continua, scava...», e se le ascolterete, se continuerete pazientemente il vostro lavoro, un giorno vi sentirete attraversati da un fiume di luce. 
</p>

<p>
<b>01/01/2017</b> In alcuni paesi è tradizione che il primo giorno dell'anno i bambini si alzino molto presto e percorrano le strade bussando alle porte dei vicini: quando la porta si apre, pronunciano auguri e benedizioni affinché tutto l'anno sia favorevole agli abitanti di quella dimora. Anch'io ho conosciuto questa usanza in Bulgaria. La mattina del primo gennaio i bambini venivano mandati ad augurare buon anno nelle case del vicinato. Tenevano in mano un rametto di corniolo al quale talvolta erano appesi dei nastri, e con quel ramo dovevano toccare tutte le persone della casa pronunciando buoni auspici. Si pensa che i bambini siano puri, innocenti, e possano quindi recare solo cose buone, ed è importante che l'anno inizi sotto il segno della purezza e delle benedizioni. Si tratta di tradizioni che devono essere rispettate, se non esteriormente, almeno interiormente. Anche voi, il primo giorno dell'anno, dovete pensare alla prima visita che riceverete, alla prima presenza che accoglierete in voi. Perciò preparatevi: fate in modo che la prima visita sia quella della luce affinché tutto il vostro anno sia illuminato. 
</p>

<p>
<b>01/01/2018</b> Buon anno! Felice anno nuovo! In questo primo giorno, siete così colmi di speranza. Voi dite: «Non ho ottenuto quel che desideravo durante l’anno appena trascorso, ma ora, con l'anno nuovo, ci riuscirò!» Ogni nuovo anno porta la speranza anche ai più diseredati; forse in fondo non ci si crede più di tanto, eppure si spera sempre un po'. E ogni nuovo anno la speranza rinasce: non potete impedirvi di pensare che per voi qualcosa migliorerà, che una porta si aprirà. Direte: «E se non dovesse migliorare nulla? Se nessuna porta si aprirà?» Almeno una porta si aprirà, se penserete che anche voi dovete fare qualcosa per contribuire. In che modo? Proiettatevi tramite il pensiero in certe situazioni della vostra vita e immaginate di agire con giustizia, saggezza e amore. Lavorando in questo modo, preparate già il vostro avvenire. Se sarete sinceri e perseveranti, influenzerete le forze della natura e le entità luminose del mondo invisibile, e queste verranno a contribuire alla realizzazione dei vostri buoni auspici.
</p>

<p>
<b>01/01/2019</b> Quando al mattino vi svegliate, sforzatevi di prendere coscienza dell'importanza di quell'istante, poiché da esso dipenderà tutto il resto della vostra giornata, e da quella giornata dipenderà il seguito della vostra esistenza. Se non vivete correttamente l'oggi, trascorrerete ogni giorno successivo a riparare alle conseguenze degli errori commessi il giorno prima. Tutti coloro che si preoccupano dell'avvenire trascurando le ventiquattr'ore presenti, lasciano ovunque delle lacune nella propria esistenza, e ritorneranno sulla terra per correggere, riparare e soffrire. Se riuscite anche solo a vivere bene ventiquattr'ore, avrete preparato le ventiquattr'ore a venire, e il programma che si presenterà sarà più facile da eseguire: il terreno sarà dissodato, non ci saranno ostacoli e in questo modo la vita sarà facilitata. Cominciate dunque vivendo bene i primi istanti di ogni giornata, allo scopo di preparare le ore successive. Dite a voi stessi: «Il passato è il passato, e l'avvenire è “a venire”..., ma io dispongo dell'oggi. Dunque, al lavoro!».
</p>

<p>
<b>01/01/2020</b> Immaginate che in montagna, centinaia di anni fa, un pastore si sia divertito a tracciare con il suo bastone un piccolo solco nel terreno. Che sarà mai un piccolo solco?... Ma poi sono arrivati la pioggia, la neve, il gelo, il vento, il sole... e a poco a poco quel piccolo solco si è fatto più profondo e si è allargato fino a diventare il letto di un torrente. Che cosa ci può insegnare questa immagine? Che lo stesso fenomeno si verifica nell'essere umano. Ogni pensiero e ogni sentimento sono come solchi che egli ha tracciato nella propria terra interiore, e tutte le forze psichiche e spirituali che circolano nello spazio contribuiscono anch'esse a scavare e ad allargare quei solchi. Oggi inizia un nuovo anno... È il momento di tracciare coscientemente un solco nella vostra anima. Concentratevi su un pensiero divino, formulate un desiderio divino, e vivete tutta la giornata in modo da imprimerli in voi. Le potenze celesti saranno avvertite e verranno a sostenervi nei vostri sforzi. Ogni giorno saranno lì a dirvi: «Ricordati, il primo giorno dell'anno hai tracciato un solco. Continua, scava...», e se le ascolterete, se continuerete pazientemente il vostro lavoro, un giorno vi sentirete attraversati da un fiume di luce.
</p>

<p>
<b>01/01/2021</b> Ieri sera, accomiatandovi dai vostri amici, avete detto: «Arrivederci, arrivederci all'anno prossimo!», e l'anno prossimo è già qui, è iniziato poche ore dopo. Oggi, parlando di ieri, dite già “l'anno scorso”. Tutta la giornata di ieri, fino all'ultimo secondo prima della mezzanotte, faceva ancora parte dell'anno vecchio, sì, fino alle ore 23, 59 minuti e 59 secondi. Al rintocco della mezzanotte, cominciava l'anno nuovo. Se ci si ferma a riflettere su questo tema, si faranno delle scoperte interessanti. Un secondo, un solo secondo separa un anno dall'altro, però si deve arrivare fino a quell'ultimo secondo. Si devono percorrere tutti i giorni di un anno, l'uno dopo l'altro, per arrivare a quell'ultimo secondo. Ebbene, sappiate che la trasformazione dell'uomo avviene proprio così. Sì, la trasformazione spirituale dell'uomo avviene in un batter d'occhio. Un secondo, un milionesimo di secondo, ed egli è interamente rinnovato, rigenerato. Ma prima di arrivare a quell'ultimo istante, ci saranno voluti secoli e secoli di sforzi e di lavoro. Così come avviene per l'anno passato, del periodo che ha preceduto l'istante della trasfigurazione si dirà: «È la vecchia vita...»; e come avviene per il nuovo anno, del periodo che si sta aprendo si dirà: «È la nuova vita!». Quanto tempo si dovrà aspettare per giungere a quell'ultimo secondo? Non preoccupatevi, esso verrà per ciascuno di noi. Perciò, siate pazienti: bisogna saper attendere... ma lavorando! 
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
