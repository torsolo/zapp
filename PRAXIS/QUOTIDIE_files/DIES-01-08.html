<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-08</h1>-->
<h1>DIES-01-08</h1>

<h5>Oremus</h5>

<p>
<sup>♦</sup> Novena al Santo Bambino Gesù di Praga (7) / O Santo Bambino Gesù, ho deciso: voglio essere tuo, tutto tuo. Benedirò il tuo nome, abbraccerò la tua devozione e la propagherò con il più grande fervore. So quanto desideri essere onorato attraverso l'immagine di Praga, e quanti benefici prodighi a chi ricorre a Te con rispetto. Eccomi, o Santo Bambino, a porgerti i miei umili omaggi. Voglio che la mia vita intera sia un continuo onore a Te, mio Dio e mio tutto. E Tu, o Santo Bambino, rendimi degno dei tuoi favori divini. Ti chiedo innanzitutto i favori che si eterneranno in cielo, ma desidero anche i tuoi favori terreni. Tu conosci la grazia che Ti domando... Sii per me conforto nelle afflizioni, sostegno nei pericoli, guida nelle mie azioni, salute nelle infermità. Apri a me ed ai miei cari tutti i tesori del tuo amore infinito, e concedi agli afflitti e ai bisognosi che Ti pregano, le tue benedizioni. / Santo Bambino Gesù, benedicimi. / Pater, Ave, Gloria / Santo Bambino Gesù, ascoltami. / Pater, Ave, Gloria / Santo Bambino Gesù, esaudiscimi. / Pater, Ave, Gloria
</p>

<p>
<sup>♦</sup> Novena a Sant'Antonio Abate (1) / O Sant'Antonio che davanti a una parola del Vangelo ascoltata nella Messa, lasciasti la casa e il mondo per ritirarti nel deserto, ottienici dal Signore la grazia di essere docili alle divine ispirazioni. / Gloria al Padre...
</p>

<p>
<sup>♦</sup> O Signore, nelle cui mani è la salute, io mio inginocchio davanti a te perché ogni dono buono e perfetto da te deve provenire. Ti prego: concedi abilità alla mia mano, una chiara visione alla mia mente, gentilezza e comprensione al mio cuore. Concedimi sincerità d'intenti e la forza di sollevare almeno una parte dei fardelli di questi sofferenti e fiduciosi uomini. E concedimi di realizzare il compito che mi spetta. Togli dal mio cuore ogni colpa e impaccio, così che, con la fede di un fanciullo, possa confidare in Te. Amen. (Madre Teresa di Calcutta)
</p>

<p>
<sup>♦</sup> Gesù, tu sei l'unico e vero Amico, non solo partecipi a tutte le mie sofferenze, ma le prendi su di te e conosci il segreto per cambiarle in gioia. Ti trovo ovunque, tu non ti allontani mai e se cambia il luogo in cui dimoro ti trovo ovunque io vada. Solo tu con meravigliosa pazienza, puoi tollerare i miei errori. Sebbene la mia infedeltà e ingratitudine ti offendano, non ti impediscono di essere sempre pronto, se solo io lo voglio, a darmi la tua grazia e il tuo amore. Amen. (San Claude de la Colombiére SJ)
</p>

<p>
<sup>♦</sup> Tu vegli / Mio Dio, io sono convinto che tu vegli su coloro che sperano in te e che non si può mancare di nulla, quando da te si attende ogni cosa, per cui ho deciso di vivere in avvenire senza alcuna preoccupazione e di deporre in te tutte le mie inquietudini… Gli uomini possono spogliarmi dei beni e dell’onore, le malattie possono togliermi le forze e i mezzi per servirti, io posso perfino perdere la tua grazia col peccato, io non perderò mai la speranza, ma la conserverò fino all’ultimo istante della mia vita. (Jean Guitton)
</p>

<p>
<sup>♦</sup> Il Vento che sospinge / O Divino Spirito, per le nostre vele cadenti o ripiegate sull’abitudine, sii vento impetuoso che sospinge verso l’avventura e il largo della vita. Per noi, sordi per comodo ai tuoi richiami, sii rombo e tuono possente. Per noi, abituati alla monotonia delle scuse e dei compromessi, sii novità, fantasia e rischio d’amore. Per noi, indifferenti e glaciali in un mondo come l’attuale, che ha tanto bisogno di calore, sii irresistibile fuoco che scioglie, purifica e divampa. Per noi, pavidi e calcolatori, vecchi, stanchi e disperati, sii coraggio, o santo Spirito, capacità di dono senza misura, giovinezza, ristoro e speranza. Per noi, ossa inaridite, immobili e morte, sii carne, dinamismo e vita, o Spirito di Dio. Amen. (Lanfranco Agnelli)
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Quotes</h5>

<p>
<sup>♦</sup> Il coraggio non è sempre un ruggito. A volte il coraggio è la calma voce alla fine del giorno che dice: proverò di nuovo domani. (M.A. Radmacher)<br>
<sup>♦</sup> C’è vera condivisione solo nella povertà. C’è vera ricchezza solo nella condivisione. (Roger Etchegaray)
</p>

<h5>Aivanhov</h5>

<p>
<b>08/01/2002</b> Avrete senz'altro notato che una difficoltà vi sembra più o meno tollerabile a seconda dello stato in cui vi trovate. Che conclusione possiamo trarne? Che non dobbiamo prendercela così tanto per quello che ci arriva dall'esterno, ma dobbiamo trovare i mezzi per rinforzarci interiormente, altrimenti la minima difficoltà potrà assumere proporzioni esagerate. La luce è la cosa più bella che esista in natura, ma se i vostri occhi sono un po' irritati, la luce vi fa male. Se avete uno stomaco o un fegato malandati, anche il cibo migliore sarà per voi indigesto. Se qualcuno vi dà una stretta di mano forte o un colpetto affettuoso sul dorso e voi siete pieni di reumatismi, griderete dal dolore. Allo stesso modo, la visita degli amici più cari vi darà fastidio, perché le cose più belle provocano dolore a chi è malato nel cuore, nell'anima o nel corpo, mentre se siete sani e vigorosi anche una crosta di pane, un pugno, una parola un po' dura vi sembreranno deliziosi e supererete tutte le difficoltà senza neppure accorgervene. 
</p>

<p>
<b>08/01/2003</b> Dio ci ha dato la vita, ma per essere veramente vivi c'è tutto un lavoro da fare. Sta a noi rafforzare la vita che abbiamo ricevuto, farla diventare più bella, più sottile e più spirituale. La vita ha un'infinità di gradazioni. Chi rimane in quelle inferiori può entrare in comunicazione soltanto con le realtà che si trovano a quel livello. Ha tagliato il collegamento con la Fonte e questo mancato collegamento gli dà a poco a poco la sensazione che nulla abbia senso e che Dio non esista. Questo è normale; infatti, come potrebbe egli cogliere qualcosa delle realtà superiori? Se rimaniamo a un livello di coscienza così basso, come possiamo rallegrarci per l'esistenza di Dio? Non lo si percepisce né dentro di sé né al di fuori di sé. Per percepire la vita divina, si deve innanzi tutto divinizzare la propria vita. È la vita divina in noi che risveglia i centri spirituali, i quali ci permetteranno di percepire l'esistenza di Dio. 
</p>

<p>
<b>08/01/2004</b> Il fine della vita è… vivere, semplicemente vivere e si può vivere solo intrecciando legami con tutte le esistenze che popolano l'universo: gli spiriti di natura, ma anche gli angeli, gli arcangeli, tutte le divinità fino al Creatore stesso che ha messo la sua vita in ogni essere ed in ogni cosa. Tutto ciò che si trova in noi ed intorno a noi ci parla continuamente della presenza di Dio, ma incredibilmente agli esseri umani questo non basta. Vorrebbero che il Creatore stesso venisse in persona e si mostrasse loro, anche se nemmeno questo basterebbe per molti di loro, perché farebbero in modo di non vedere nulla, di non ascoltare nulla, di non sentire nulla. Bisognerebbe che il Creatore venisse e si manifestasse loro con tuoni e fulmini per spezzare la loro corazza, ma Egli non lo fa e lascia che gli esseri umani cerchino dentro sé stessi i mezzi per scoprirLo.
</p>

<p>
<b>08/01/2005</b> Da dove proviene la potenza della parola? Non dal vocabolo pronunciato, ma dall’energia, dalla quintessenza di cui esso è impregnato, e tale quintessenza si trova nell’aura delle persone. La potenza di un mago, di un teurgo, deriva dalla sua capacità di saper impregnare le parole che pronuncia della luce che deriva dalla propria aura ricca, intensa e pura. La parola è il contenitore di una forza, e produce effetti tanto più potenti quanto più è impregnata di quell’elemento creatore che è la luce. Non è dato a chiunque di pronunciare formule magiche che producano grandi effetti. Solo un vero mago, pronunciando poche parole, senza forzare la voce, senza fare alcun gesto, con la sola forza interiore della sua aura, può comandare alle forze della natura e attirare gli esseri superiori. Non è la parola che ha creato il mondo, è il «Verbo». La parola è il mezzo di cui si serve il Verbo per realizzare il lavoro della creazione. Il Verbo è il primo elemento che Dio ha messo in azione; la parola è il mezzo che permette al Verbo di manifestarsi. 
</p>

<p>
<b>08/01/2006</b> Fare silenzio non è uno scopo di per sé. Nel silenzio noi prepariamo le condizioni favorevoli per la manifestazione delle entità divine. Queste entità amano il silenzio e aspettano sempre quelle condizioni che gli esseri umani offrono loro solo molto raramente. Più un essere è evoluto, più ha bisogno di silenzio. Egli sente che in quell’apparente assenza di vita, potrà in realtà gustare la vera vita. La vera vita, infatti, la vita intensa, è un silenzio vivo. Imparerete sempre più a ricercare questo silenzio, poiché è così che si preparano le condizioni per la venuta delle entità celesti e al loro avvicinarsi, sentirete passare su di voi il soffio dell’eternità.
</p>

<p>
<b>08/01/2007</b> Tutti i giorni dobbiamo pensare a fare degli sforzi per perfezionarci. Anche se non tutte le volte ci riusciremo, saremo almeno giustificati dinanzi al Cielo per aver tentato. Il Cielo non ci accuserà mai di non aver riportato la vittoria; più che i successi, per lui contano gli sforzi, e quegli sforzi dipendono da noi. Quando il Cielo vedrà che non cediamo, che continuiamo il nostro cammino a dispetto di tutto e di tutti, in alto verrà presa la decisione di facilitarci il compito, e allora la gioia, la luce, la bellezza e la libertà si riverseranno su di noi. Questi doni verranno scelti tenendo conto del nostro carattere, della nostra struttura, delle nostre affinità, del lavoro che dobbiamo compiere e, soprattutto, di ciò di cui abbiamo bisogno per la nostra evoluzione.
</p>

<p>
<b>08/01/2008</b> Quanti mistici hanno sofferto sentendosi abbandonati da Dio! In realtà, Dio non li aveva abbandonati; erano loro che non avevano saputo mantenere la consapevolezza della Sua presenza. Dio non ci abbandona mai: è nella nostra coscienza che si producono dei cambiamenti. Certo, è difficile mantenere permanentemente la convinzione e la sensazione di essere abitati dalla presenza divina, ma è in questa direzione che dobbiamo lavorare, facendo di tutto il nostro essere il tempio della Divinità. Sì, non un palazzo, ma un tempio. Evidentemente, è già un bene se si riesce a farne un palazzo, ma nel palazzo manca quell’elemento di sacralità che si trova nel tempio. Dio entrerà in colui che riesce a fare di se stesso un tempio, e non lo lascerà più: la Divinità non abbandona il santuario che Le è stato consacrato, e dove si continua a renderle culto nella purezza e nella luce.
</p>

<p>
<b>08/01/2009</b> Guardate un viso, un oggetto, un paesaggio… Siete coscienti di ciò che accade in voi in quel momento?… Nulla è più vasto, più profondo e più significativo dell’atto di guardare. Sembra semplice, senza mistero, ma studiatelo, decifratelo, e scoprirete che è un atto della più alta magia. Quando guardate un oggetto, sappiate che esso rappresenta un pericolo o una fortuna in agguato. Sì, questo dipende dalla natura dell’oggetto, dalla sua forma, dalle sue radiazioni, oltre che dal vostro stato interiore: perché tutto il vostro essere tende a prendere la forma, le dimensioni e le qualità di quell’oggetto. Sì, interiormente, sul piano psichico, che ne siate coscienti o meno, vi identificate con ciò che guardate. È una legge naturale, biologica. Da questa legge ben compresa e applicata coscientemente dipende la vostra possibilità di evolvere, di perfezionarvi. Abituatevi quindi a guardare tutto ciò che è bello, armonioso, luminoso, perfetto.
</p>

<p>
<b>08/01/2010</b> Incontrate una persona dalla quale vi sentite immediatamente attratti. Essa è come un vaso colmo di un'essenza preziosa che vi trasporta nell'incanto; vi ispira, allarga i vostri orizzonti e vi rivela le bellezze del cielo e della terra. Dite grazie al Signore per averla incontrata, gioite di questo, e se volete prolungare ancora per molto tale gioia, cercate di non volervi subito avvicinare ad essa fisicamente, ma mantenete una certa distanza. Apprezzate come una grazia ogni bell'incontro che fate, e illuminatevi, vivificatevi, rafforzatevi accanto a quell'essere. Se ascoltate bene questo consiglio e cercate di applicarlo, non sarete mai privati di incontri felici nella vostra vita; e dato che li saprete apprezzare, imparerete veramente che cos'è l'amore.
</p>

<p>
<b>08/01/2011</b> Se sulla Terra ci sono dei luoghi, dei territori, in cui non potete entrare se non presentando un lasciapassare, un passaporto o un visto, ciò è ancora più vero per il mondo divino. Non basta che vi presentiate alle porte del Cielo perché queste si aprano davanti a voi. Ci sono delle entità che vi dicono: «Aspettate, dobbiamo prima vedere chi siete e se possiamo lasciarvi entrare». E chi si pronuncia allora? Le virtù. Sì, ogni volta che avete agito conformemente alle virtù divine, queste imprimono in voi il loro sigillo: ogni virtù lascia su di voi delle tracce, delle impronte, ed è quello il vostro lasciapassare. Muniti di quel lasciapassare, vi presentate alle frontiere del mondo divino; là, una specie di meccanismo si mette in moto, e voi entrate. Forse non sarete subito ammessi nel Sancta Sanctorum, però entrerete.
</p>

<p>
<b>08/01/2012</b> In tutto ciò che vi accade, nel dolore come nella gioia, c’è qualcosa da scoprire per il raggiungimento della vostra fioritura, della vostra comprensione della vita; e la gratitudine è la chiave che apre le porte del vero sapere. Perciò, al mattino, appena svegli, prima di pensare a qualsiasi altra cosa, dite: «Mio Dio, grazie di avermi dato anche oggi la vita, affinché io Ti possa servire e possa compiere la Tua volontà, per la Tua gloria e per l’avvento del Tuo Regno sulla terra». Grazie a queste poche parole, già vi mettete sotto la protezione del Cielo, date un buon orientamento a tutto ciò che farete durante la giornata, e trovate l'atteggiamento giusto da avere di fronte a tutti gli avvenimenti che possono sopraggiungere. Non basta infatti dire: «Grazie, Signore!» nel momento in cui vi giunge una buona notizia, o quando ricevete qualcosa che vi fa piacere. È ovunque e in ogni momento che dovete imparare a ringraziare.
</p>

<p>
<b>08/01/2013</b> Le entità luminose del mondo invisibile apprezzano coloro che hanno sempre fame e sete. In alto, soltanto i golosi vengono accettati. Perciò, potete chiedere tutto quello che volete. Sì, chiedete l’amore, la saggezza, la pace, la bellezza…Un giorno, un viaggiatore giunse in un villaggio e si mise a cercare una locanda. Qualcuno gli disse che c’era appunto un locandiere molto gentile che offriva pasti gratuiti a tutti gli stranieri di passaggio; ma la cosa un po' strana era che dopo averli rifocillati, li picchiava. «Non importa – rispose il viaggiatore – accetto». Essendo affamato e non avendo fretta di essere malmenato, mangiò tutto quello che gli veniva proposto, e via via che mangiava, vedeva il suo ospite farsi sempre più allegro. Quando giunse il momento in cui non fu più in grado di inghiottire altro, non si alzò, ma guardò il locandiere come se stesse aspettando qualcosa. «Ebbene, cosa stai aspettando? – Di essere picchiato». Ma l’altro si mise a ridere e rispose: «Niente affatto! Se picchio le persone, è perché non capisco come mai smettano tanto presto di mangiare: mi impediscono così di assaporare la gioia di donare. Tu, invece, hai mangiato proprio bene!»Ecco allora un avvertimento per coloro che troppo rapidamente si sentono sazi dei doni del Cielo: riceveranno qualche percossa.
</p>

<p>
<b>08/01/2014</b> Siate attenti agli esseri che vi circondano o che potete incontrare. Imparate a considerarli con un sentimento sacro, poiché al di là delle apparenze, al di là delle forme del loro corpo o del loro volto, vi sono un’anima e uno spirito che sono rispettivamente figlia e figlio di Dio. Se farete lo sforzo di concentrarvi sulla loro anima e sul loro spirito, molte delle creature che fino ad allora avevate trascurato o disprezzato vi appariranno estremamente preziose. Le entità celesti che le hanno inviate sulla terra sotto quelle spoglie le considerano dei tesori, dei tabernacoli della Divinità. Prendete dunque l’abitudine di non fermarvi più all’apparenza fisica degli esseri, né alla loro posizione sociale, né al loro grado di istruzione. Almeno per un momento, cercate di pensare solo alla loro anima e al loro spirito. Dite a voi stessi che anche quelli che qui sulla terra vanno in giro come mendicanti o barboni, sono principi e principesse agli occhi di Dio che li ha creati. 
</p>

<p>
<b>08/01/2015</b> Le pietre preziose appartengono all'elemento terra. Esse sono il prodotto di tutto il lavoro che la terra è in grado di realizzare, e per questa ragione sono state scelte come simboli delle virtù che l'uomo può acquisire se impara a lavorare sulla propria materia. L'usanza di mettere delle pietre preziose sulle vesti dei sacerdoti e sulla corona dei re proviene dalla conoscenza di tale simbolismo: esse rappresentano le qualità e le virtù che quegli esseri devono possedere per esercitare degnamente la propria carica. Ad ogni virtù corrisponde una pietra: alla saggezza, il topazio; alla pace e all'armonia, lo zaffiro; all'amore, il rubino ecc. Non andiamo a indagare troppo se quegli alti personaggi meritino di portare simili tesori: è il simbolismo che conta. E se i re della terra, i papi e i cardinali portano sul capo ornamenti di pietre preziose, è perché sulla corona del Signore della creazione sono poste delle pietre preziose. Quelle pietre sono gli angeli, gli arcangeli, le divinità... 
</p>

<p>
<b>08/01/2016</b> Di certe persone abitate dall’odio, dalla violenza e dallo spirito di distruzione, si diceva che ovunque passassero non cresceva più l’erba. Si tratta di un’immagine che però non è esagerata. Viceversa, altri esseri, abitati dall’amore e dalla bontà, al loro passaggio lasciano ovunque impronte talmente benefiche che quelli che vengono dopo di loro si sentono illuminati, confortati e vivificati, senza sapere perché. Possa la conoscenza di questa verità ispirarvi la volontà di manifestarvi ovunque come presenza benefica. In tutti i luoghi in cui vi trovate, anche solo per qualche istante pensate almeno a pronunciare i migliori auspici: «Possano tutti quelli che verranno qui essere toccati dalla luce! Dato che sono tutti figli di Dio, siano ispirati dal desiderio di lavorare per la pace e per la fratellanza!». Quando si tratta di esseri che vi sono cari, è forse necessario dirvi di augurare loro le cose migliori? No, lo fate spontaneamente, perché i vostri sentimenti vi spingono a farlo. Allora perché non pensare spontaneamente a formulare i migliori auspici anche per tutti gli esseri nel mondo? 
</p>

<p>
<b>08/01/2017</b> Se noi viviamo, è grazie agli scambi che facciamo con il mondo che ci circonda. Tali scambi sono possibili grazie alle entità con le quali il Creatore ha popolato l'universo, e che sono altrettante manifestazioni della Sua presenza. Anche se non le vediamo, esse sono lì per accompagnarci e alimentare la vita in noi tramite il cibo, l'acqua, l'aria e la luce del sole. È grazie al sacrificio di queste entità, è grazie al loro amore e al loro desiderio di fare degli scambi con noi, se siamo ancora vivi, vivi fisicamente, vivi psichicamente e vivi spiritualmente. Dobbiamo dunque imparare a entrare in relazione con esse, a considerarle con rispetto, come creature preziose che vanno avvicinate con precauzione, con delicatezza, con musicalità… Sì, con musicalità.
</p>

<p>
<b>08/01/2018</b> Le entità luminose del mondo invisibile apprezzano coloro che hanno sempre fame e sete. In alto, soltanto i golosi vengono accettati. Perciò, potete chiedere tutto quello che volete. Sì, chiedete l’amore, la saggezza, la pace, la bellezza…Un giorno, un viaggiatore giunse in un villaggio e si mise a cercare una locanda. Qualcuno gli disse che c’era appunto un locandiere molto gentile che offriva pasti gratuiti a tutti gli stranieri di passaggio; ma la cosa un po' strana era che dopo averli rifocillati, li picchiava. «Non importa – rispose il viaggiatore – accetto». Essendo affamato e non avendo fretta di essere malmenato, mangiò tutto quello che gli veniva proposto, e via via che mangiava, vedeva il suo ospite farsi sempre più allegro. Quando giunse il momento in cui non fu più in grado di inghiottire altro, non si alzò, ma guardò il locandiere come se stesse aspettando qualcosa. «Ebbene, cosa stai aspettando? – Di essere picchiato». Ma l’altro si mise a ridere e rispose: «Niente affatto! Se picchio le persone, è perché non capisco come mai smettano tanto presto di mangiare: mi impediscono così di assaporare la gioia di donare. Tu, invece, hai mangiato proprio bene!»Ecco allora un avvertimento per coloro che troppo rapidamente si sentono sazi dei doni del Cielo: riceveranno qualche percossa.
</p>

<p>
<b>08/01/2019</b> La condizione primaria della vostra salvezza è la vigilanza. Non lasciate mai che il turbamento e la confusione s'insedino in voi. Al minimo allarme, invece di disperdervi, salite! Rifugiatevi nel vostro santuario interiore, chiamate lo Spirito di Dio in voi, chiedetegli consiglio, e sarà Lui a fornirvi delle armi. Anche nel bel mezzo della tormenta, se una parte di voi è capace di rimanere lassù, su quelle vette, nessun nemico potrà nuocervi. Perché l'aviazione è un'arma così temibile in tempo di guerra? Perché attacca dall'alto. Sul piano spirituale, le precauzioni da prendere e i metodi da utilizzare presentano molte analogie con quelle del piano fisico. All'avvicinarsi dei nemici, non si disperdono le proprie forze, le si concentra e si sale. Anche voi, concentratevi: è concentrandovi che salirete. Riflettete e chiedetevi quante volte siete stati travolti e malmenati, per essere rimasti in basso, nella dispersione. 
</p>

<p>
<b>08/01/2020</b> Noi siamo situati tra il mondo inferiore e il mondo superiore, e sta a noi deciderci e votare per il principio divino, per lo spirito. «Ma – direte voi – perché non è Lui a imporsi, dal momento che è onnipotente?». Anche il fuoco è onnipotente, può bruciare tutto, ma accendete una candela e osservate quanto è debole quella fiamma: si spegne al minimo soffio. Così come il fuoco, anche lo spirito è debole, e se non lo alimentate non può fare nulla. Ecco ciò che non avete ancora compreso. Voi rimanete in attesa contando sull'onnipotenza dello spirito, e dato che non fate niente per lasciarlo entrare in voi, ovviamente non accade nulla. Lo spirito è onnipotente in alto, ma qui sulla terra non può fare niente finché non gli date le condizioni indispensabili perché possa manifestarsi. Sta dunque a voi decidervi a dare la preminenza allo spirito.
</p>

<p>
<b>08/01/2021</b> Dovete migliorare voi stessi per poter migliorare i vostri semi. Direte: «Ma quali semi?». Quei semi che sono i vostri pensieri e i vostri sentimenti. Ogni vostro pensiero e ogni vostro sentimento sono semi nei quali si riflettono le vostre qualità e i vostri difetti, e sono proprio quelli i semi che gettate a destra e a sinistra lungo il vostro cammino... Sul piano astrale e sul piano mentale esistono terreni su cui cadono tutti quei semi, e un giorno, quando andrete a visitare quelle regioni, chiederete: «Ma cosa sono tutti quei cardi e tutte quelle spine?». E vi sentirete rispondere che sono le vostre piantagioni, e che siete stati a voi a seminarli. «E quelle rose, quei lillà, quei gigli?...». Ebbene, anche lì vi spiegheranno che si tratta del vostro lavoro, dei buoni pensieri e dei buoni sentimenti che avete seminato intorno a voi.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
