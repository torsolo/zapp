<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-05</h1>-->
<h1>DIES-01-05</h1>

<h5>Oremus</h5>

<p>
<sup>♦</sup> Novena al Santo Bambino Gesù di Praga (4) / Chiedo il tuo perdono, Santo Bambino Gesù! Riconosco le mie colpe e provo vergogna di me stesso. Io le detesto, le piango e prometto col tuo divino aiuto di non commetterle più. Forse la mia lontananza da Te ha ritardato tante grazie che Tu mi avevi preparato e che mi volevi donare. Ebbene, ecco che di nuovo mi avvicino a Te, pentito e addolorato. O Gesù, ritorna a me, e con Te ritornerà nell'anima mia il tuo amore, la tua grazia, il tuo conforto. Purifica il mio cuore da ogni macchia, affinché sia meno indegno di Te. Solo allora potrò sperare di vedere esaudita la mia domanda ed avrò da Te la grazia che sospiro. / Santo Bambino Gesù, benedicimi. / Pater, Ave, Gloria / Santo Bambino Gesù, ascoltami. / Pater, Ave, Gloria / Santo Bambino Gesù, esaudiscimi. / Pater, Ave, Gloria
</p>

<p>
<sup>♦</sup> Signore nostro Dio! Quando la paura ci prende non lasciarci disperare! Quando siamo delusi, non lasciarci diventare amari! Quando siamo caduti, non lasciarci a terra! Quando non comprendiamo più niente e siamo allo stremo delle forze, non lasciarci perire! No!, facci sentire la tua presenza e il tuo amore che hai promesso ai cuori umili e spezzati che hanno timore della tua parola. (Karl Barth)
</p>

<p>
<sup>♦</sup> Provvidenza materna! / Onde, tra pene e gioie, nell'insuccesso la mia vita sale là dove sta la riuscita eterna, mentre vien dal profondo una voce: Amante Signore, ch'io faccia non il mio male, ma il bene tuo, Ognibene. (C. Rebora)
</p>

<p>
<sup>♦</sup> Preghiera per il Buon Umore / Donaci o Signore, una buona digestione e anche qualcosa da digerire. Donaci la salute del corpo col buon umore necessario per mantenerla. Donaci o Signore un’anima che non conosca la noia, i brontolamenti, i sospiri e i lamenti, e non permettere che ci preoccupiamo eccessivamente per quella cosa troppo invadente che si chiama “Io”. Donaci o Signore, il senso dell’umorismo. Concedici la grazia di comprendere uno scherzo affinché conosciamo nella vita un po’ di gioia e possiamo condividerla con gli altri. (San Tommaso Moro)
</p>

<p>
<sup>♦</sup> Preghiera dell’accoglienza / Aiutami, Signore, ad attendere senza stancarmi, ad ascoltare senza tediarmi, ad accogliere senza riserve, a donare senza imposizioni, ad amare senza condizioni. Aiutami ad esserci quando mi cercano, a dare quando mi chiedono, a rispondere quando mi domandano, a far posto a chi entra, a uscire quando sono di troppo. Aiutami a vedere Te nel mio fratello, a camminare insieme con lui e con Te: perché insieme possiamo sedere alla mensa del Padre. (Anonimo)
</p>

<p>
<sup>♦</sup> Nel deserto / Dio, tu mi conduci nel deserto, dove la vita è difficile, dove domina il dubbio, dove regna l’oscurità, dove manchi Tu. Il deserto è un passaggio per chi Ti ha scelto, un passaggio per chi Ti ama, un passaggio necessario alla vita, un passaggio che mette alla prova. Tu mi dai la prova, ma anche la forza di superarla, mi dai il deserto, ma anche la forza di proseguire. Ho paura del deserto, ho paura di mancare, ho paura di abbandonarti. E’ facile sentirti nella gioia, é semplice scoprirti nella natura, è difficile amarTi nel deserto. Nella notte del dolore, nell’oscurità del dubbio, nel deserto della vita non farmi dubitare di Te. Non Ti chiedo di liberarmi dal deserto, ma aiutami a comunicare con Te, non Ti prego di togliermi dal deserto, ma fammi camminare verso di Te. (Anonimo)
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Quotes</h5>

<p>
<sup>♦</sup> Sorridi quando porti a mangiare al povero, perché egli ti perdoni il privilegio che hai di aiutarlo. (S. Vincenzo de Paoli)
</p>

<h5>Aivanhov</h5>

<p>
<b>05/01/2002</b> Ogni giorno avete occasione di fare nuovi incontri. Ma vi preoccupate forse di scoprire se gli uomini e le donne che incontrate possiedono un'intelligenza e un cuore saldi, un ideale spirituale? No, non lo fate. Se siete sinceri, ammetterete che tutto questo non ha tanta importanza per voi. Guardate invece se le persone che incontrate hanno un aspetto fisico abbastanza gradevole da farvi desiderare di abbracciarle, oppure vi preoccupate di sapere se sono abbastanza ricche o potenti da trarre vantaggio dal loro denaro o dal loro potere. Sì, tutti si comportano in questo modo, ma chi vuole seguire un insegnamento spirituale deve abbandonare questo atteggiamento, perché soltanto con chi è onesto, buono, saggio e puro verso gli altri possiamo formare una vera fratellanza e lavorare insieme. Che cosa possono fare la bellezza, la ricchezza, il potere se non sono anche al servizio del mondo divino? Non faranno altro che suscitare passioni. Allora, guardatevi dalle seduzioni che possono esercitare su di voi la bellezza fisica, il denaro e il potere, perché vi faranno dimenticare qualità molto più importanti per quello che dobbiamo costruire qui. 
</p>

<p>
<b>05/01/2003</b> Per uscire dai limiti posti dalla propria coscienza, il discepolo della Scienza iniziatica deve imparare a proiettarsi molto in alto, fino all'Essere sublime che abbraccia e nutre tutte le creature. Il discepolo si chiede come l'Essere supremo veda il divenire dell'uomo, quali siano i suoi progetti per lui e per la sua evoluzione, non solo nel prossimo ma in un lontano futuro. È così che il discepolo riesce ad uscire da se stesso, cercando di avvicinarsi sempre più a quell' Essere immensamente grande, perfetto e luminoso. Un lavoro si produce in lui, nel suo subconscio, nella sua coscienza e nella sua supercoscienza ed egli vive allora sensazioni ed esperienze indescrivibili. Questa è una delle pratiche più salutari per il discepolo; dedicandosi ad essa tutti i giorni, riuscirà ad allontanarsi dal suo sé limitato per fondersi in quell'oceano di luce che è Dio. Là troverà le garanzie e le verità della conoscenza, della pienezza e della liberazione. 
</p>

<p>
<b>05/01/2004</b> Se un giorno avete incontrato un uomo o una donna che vi hanno ispirato un profondo sentimento d'affetto, non avete notato le trasformazioni che la sola presenza di quel sentimento produceva in voi? Improvvisamente vi siete sentiti portati a pensare e ad agire in modo diverso e non solo nei confronti di quella persona, ma tutte le vostre relazioni sono cambiate, sia riguardo le persone che vivono intorno a voi sia riguardo il modo stesso di percepire la natura e gli oggetti. Tante cose che prima non vedevate e non sentivate hanno incominciato a prendere consistenza, spingendovi a intraprendere nuove attività. L'amore infatti è una forza e questa forza agisce su di voi, sulla vostra mente, sulla vostra volontà, perfino sul vostro corpo, dandovi possibilità immense. L'amore è come la benzina per la vostra automobile: se avete benzina nel serbatoio potete andare molto lontano, ma se manca la benzina dove andrete? E se manca l'amore, dove andrete?
</p>

<p>
<b>05/01/2005</b> Quante differenze si osservano nella condotta e nelle manifestazioni degli uomini! Alcuni sono spinti ad andare sempre più lontano per realizzare grandi cose, mentre altri sono occupati unicamente in futilità e cose meschine. Ci si pone allora la domanda: «Perché questa differenza? Da dove proviene?» La risposta è semplice: i primi guardano verso l’alto, si confrontano con tutti quelli che li hanno superati e li prendono come modello, mentre gli altri si accontentano di termini di paragone talmente bassi che li fanno sentire sempre abbastanza adeguati, e non progrediscono mai. Per evolvere, bisogna prendere un modello, un campione, e confrontarsi continuamente con esso. Questo campione è la vita e l’Insegnamento di tutti gli esseri più puri, più saggi e più nobili che hanno vissuto e ancora vivono sulla terra. 
</p>

<p>
<b>05/01/2006</b> L’amore è il rimedio che, per quanto difficili siano le condizioni, è in grado di ristabilire in voi l’equilibrio e la salute, ed è capace di ridarvi la vita. La vita e l’amore, infatti, sono legati e, affinché la vita possa circolare, occorre fare appello all’amore. Sì, la vita nasce dall’amore. Dove c’è amore, c’è vita; e là dove l’amore diminuisce, è la morte che si avvicina. Tutte le religioni ci insegnano l’amore verso Colui che dona la vita. Quell’Essere che pervade l’universo, noi Lo possiamo trovare ovunque: Egli è nella terra, nelle piante, nell’acqua, nell’aria, nel fuoco, nel nostro organismo, nel sole, nelle stelle, ovunque... E per diventare sempre più vivi, è ovunque che noi Lo dobbiamo cercare.
</p>

<p>
<b>05/01/2007</b> Avete la sensazione profonda di aver trovato la strada giusta? Allora, seguitela senza chiedere l’opinione di nessuno. Se volete assolutamente porre delle domande, ponetele alla vostra anima, al vostro spirito, al vostro Dio interiore. Obietterete che non avete mai ricevuto la minima risposta da loro: ebbene, vi sbagliate. Ogni volta che interrogate il principio divino che è in voi, ricevete una risposta. Se non la sentite, significa che i muri della vostra coscienza sono troppo spessi. Diminuite lo spessore di quei muri, e constaterete che ogni volta vi viene data una risposta. Quando avete bisogno di essere guidati, rivolgete la vostra domanda al Cielo: fatelo sinceramente, intensamente. Una volta espressa la domanda, non pensateci più: la risposta verrà, entro un lasso di tempo più o meno lungo, tramite un animale, un oggetto, una frase letta o ascoltata, l’incontro con una persona, un sogno… Naturalmente, per riconoscerla bisogna saper essere attenti … Se ci riuscirete, sarete stupiti nel vedere il modo in cui il mondo invisibile vi dà le sue risposte. 
</p>

<p>
<b>05/01/2008</b> Ogni giorno dovete consacrare la vostra vita al Cielo dicendo: «O spiriti sublimi, io credo solo in voi, perché soltanto voi siete fedeli e veritieri. Vi offro la mia vita, disponete di me, guidatemi, illuminatemi, rinforzatemi e manifestatevi attraverso me». Vi chiedete in che modo potete offrire la vostra vita al Cielo? È molto semplice: abbandonando il mondo inferiore del disordine e delle tenebre per entrare nel mondo superiore dell’armonia e della luce. Infatti, non si può vivere allo stesso tempo nelle fogne e in Cielo, contrariamente a quanto credono coloro che conducono una vita dissoluta, immaginando che la Divinità si presenterà a loro comunque. Eh no, il Cielo resta chiuso per quelle persone! Quando ci si immerge in certi stati passionali, non si può più avere accesso alle regioni celesti, perché queste rimangono chiuse. Per esservi accettati, occorre liberarsi, “morire” nel senso iniziatico del termine. Questo è “dare la propria vita al Cielo”.
</p>

<p>
<b>05/01/2009</b> Non appena amate qualcuno, istintivamente cercate di avvicinarvi a quella persona, ed è naturale, non c’è niente da ridire su questo. Tuttavia, se poteste analizzare cosa avviene a quel punto nel campo delle emanazioni sottili, capireste che quell’avvicinamento non può essere tanto favorevole al vostro amore. Perché? Perché lo spazio che separa due esseri, e che si crede vuoto, è in realtà pieno di essenze molto sottili che sono le migliori conduttrici delle energie psichiche; è grazie a tale spazio che gli scambi possono realizzarsi nell’armonia e nella luce. Finché esiste una certa distanza fra voi e l’essere che amate, avete la possibilità di effettuare uno scambio di energie e, grazie ad esse, di rafforzavi entrambi. Dopo ogni incontro ve ne andate appagati, pervasi da una felicità straordinaria, perché avete saputo osservare una distanza che vi offre le migliori condizioni per continuare a comunicare fra voi.
</p>

<p>
<b>05/01/2010</b> È detto nella Genesi che l'uomo è stato creato a immagine di Dio. Questo significa che egli è abitato da un'anima superiore che tocca il Cielo, un'anima che è un'emanazione di Dio stesso. Ecco perché la sua esistenza acquista realmente un significato solo quando egli entra in contatto con quell'anima immortale che è luce, armonia e potenza. È attraverso la vostra anima superiore che potete comunicare con il Creatore e al tempo stesso con l'Universo che Egli ha creato, perché l'anima stessa è una quintessenza dell'Universo; e se pensate a lei, se fate più spesso ricorso a lei, se vi legate a lei, se le parlate e vi identificate in lei, cominciate a comprendere cosa sia il vostro vero Sé. Allora, la vostra coscienza si eleva, le sue vibrazioni diventano più intense, sino al giorno in cui essa si fonderà nella coscienza dell'Anima sublime, e voi sarete tutt'uno con Dio.
</p>

<p>
<b>05/01/2011</b> Tantissimi uomini e donne fuggono nel futuro, perché non possono sopportare il loro presente! Ma così facendo non ci guadagnano, poiché un giorno o l’altro saranno costretti ad arrendersi all’evidenza: l’avvenire che immaginavano non aveva alcun fondamento solido, e ciò che scoprono è il vuoto, è l’angoscia. Comincino a vivere bene l’oggi, dove hanno talmente tante cose da assaporare, vedere, apprezzare e a cui pensare! Ma per vivere il momento presente, devono imparare a fermarsi, a fare una pausa, a non lasciarsi più trasportare dalla successione di eventi e di stati interiori che quegli avvenimenti creano in loro. Certo, la vita non è che un fluire ininterrotto, ma occorre trovare il modo di fermarsi per mettere un po’ d’ordine in se stessi e per accordarsi a ritmi più armoniosi. Proprio per questo la meditazione è tanto necessaria. Meditare significa rallentare la corsa precipitosa del tempo, per introdurre in sé un ritmo, una pace e una luce che lasceranno per lungo tempo ancora la loro impronta.
</p>

<p>
<b>05/01/2012</b> L’Intelligenza cosmica ha dato un suono determinato ad ogni creatura, affinché ciascuna possa partecipare alla sinfonia universale. Soltanto gli esseri umani hanno la possibilità di sottrarsi a questa sinfonia, poiché il Creatore li ha dotati anche di una volontà libera, e se essi se ne servono unicamente per lasciarsi andare ai propri istinti, alle passioni e ai capricci, si allontanano sempre più dall’Armonia cosmica e si privano delle sue benedizioni. Il giorno in cui gli esseri umani si decideranno a considerare l’unità e l’armonia come obiettivi della propria esistenza e del proprio lavoro, la loro coscienza si amplierà. Vibrando nuovamente in accordo con il Tutto, essi ristabiliranno il canale attraverso cui le energie più pure dell’Universo riprenderanno a circolare in loro per vivificarli. 
</p>

<p>
<b>05/01/2013</b> Siate coscienti che le vostre mani sono come antenne: hanno la capacità di captare dallo spazio correnti di energie, e sono anche in grado di proiettarne. Ma per far sì che le vostre mani attirino e proiettino soltanto correnti benefiche, dovete iniziare prestando molta attenzione a tutti i gesti che fate nella vita quotidiana; sì, perché ogni gesto, per quanto insignificante, produce una vibrazione. Qualunque sia il vostro compito, sforzatevi di compiere gesti misurati e armoniosi, sapendo che mettete in moto delle forze e degli elementi che vi permettono di trasporre quell’attività sul piano spirituale, raggiungendo così i gradi superiori della vita. La vera spiritualità consiste nell’utilizzare qualunque lavoro per accordare i propri pensieri, sentimenti e gesti con l’armonia cosmica. Ogni gesto che impregnate di un’idea divina si inscrive negli archivi della vostra coscienza superiore, dalla quale sgorgheranno tutte le energie benefiche: l’amore, la speranza, la gioia…
</p>

<p>
<b>05/01/2014</b> Volete essere felici? Non aspettate che gli altri pensino a voi, che vi comprendano, che vi amino. Tutti hanno preoccupazioni e problemi, e se qualcuno vi è vicino per un momento, il momento successivo forse sarà occupato altrove. L’attenzione, l’amicizia e l’amore sono cose molto incerte: sì, soprattutto l’amore. Esso può arrivare, sicuro, può arrivare e non lasciarvi mai, ma voi non aspettatelo. Se volete essere felici non aspettatelo. E non solo non dovete aspettarlo, ma dovete incominciare voi per primi ad amare. Ed è facile, perché l’amore prima di tutto è in voi. Ovunque andiate e chiunque incontriate, avete sempre l’amore nel vostro cuore e le possibilità di manifestarlo non mancano. Non si tratta di amare questa o quella persona in particolare, ma di sentire l’amore come una sorgente che chiede solo di zampillare, un'energia irradiante che trabocca per espandersi all’infinito. Quando avrete scoperto che l’amore è in voi, non attenderete più di essere amati. 
</p>

<p>
<b>05/01/2015</b> L'amore è fatto di scambi. Ora, gli scambi che gli esseri fanno non consistono unicamente nell'incontrarsi sul piano fisico, ma si possono effettuare anche a distanza, attraverso la parola, lo sguardo e il pensiero, senza toccarsi né vedersi. E tali scambi non si limitano neppure a quelli che gli esseri umani possono fare tra loro. Perciò, anche se non avete ancora incontrato l'uomo o la donna che vi ispirino a sufficienza per legarvi a lui o a lei, non è una ragione valida per sentirvi soli e privi di amore. L'amore è un'energia cosmica che circola ovunque nell'universo. Ecco perché potete trovarlo nelle pietre, nelle piante, negli animali... e anche nell'acqua, nell'aria, nel sole, nelle stelle... Sì, per quale ragione dovete soffrire solo perché non avete un uomo o una donna da tenere fra le braccia? Non è il corpo, non è la carne che vi darà l'amore, poiché l'amore non si trova lì. L'amore può servirsi del corpo fisico come supporto, ma è altrove, è ovunque: l'amore è una luce, un nettare e un'ambrosia che riempiono lo spazio.
</p>

<p>
<b>05/01/2016</b> Non si sa mai cosa possa indurre certi esseri a superarsi, a oltrepassare se stessi. Talvolta non hanno né il coraggio né il potere di fare qualcosa per sé, ma il desiderio di aiutare qualcun altro, di soccorrerlo, scatena in loro un’energia che non avrebbero mai immaginato di possedere. Ciò mi rammenta il caso di una donna paralizzata, che da anni non si muoveva quasi più. Ma ecco che una notte scoppiò un incendio nella casa. Il suo bambino, che dormiva in un’altra stanza, era in pericolo e non c’era nessun altro che potesse intervenire. Allora, all’improvviso, la donna si alzò e andò a prendere il bambino. Quando vennero a saperlo, i vicini non riuscivano a crederci, eppure era vero: l'amore per il suo bambino era stato più forte della paralisi. Perciò, amate! Il vostro amore vi darà l’intelligenza per sapere quel che dovete fare e la forza per realizzarlo. Vi sembra di non avere né sapere né potere? Amate! Il sapere e il potere arriveranno.
</p>

<p>
<b>05/01/2017</b> Come se all'improvviso aveste ricevuto un dono dal Cielo, ci sono giorni in cui vi sentite inspiegabilmente ricchi, felici, nella pace… A quel punto pensate forse a condividere quell'abbondanza interiore con coloro che sono infelici e soli?... Imparate a dare qualcosa di quella ricchezza e di quella pienezza che non potete nemmeno contenere, e dite: «Cari fratelli e sorelle del mondo intero, ciò che ho ricevuto è davvero magnifico! Voglio condividerlo con voi. Prendete un po' di questa gioia, prendete un po' di questa luce». Quando avrete la coscienza sufficientemente sviluppata per pensare a rendere gli altri partecipi della vostra felicità, non solo sarete inscritti nei registri di lassù come esseri intelligenti e buoni, ma inoltre, ciò che avrete così distribuito andrà sul vostro conto nelle “banche” celesti, da cui potrete attingere il giorno in cui ne avrete bisogno. Sì, perché tutto ciò che date in questo modo rimane in vostro possesso; dal momento che lo avete messo nei serbatoi che sono in alto, nessuno può prendervelo. 
</p>

<p>
<b>05/01/2018</b> Siate coscienti che le vostre mani sono come antenne: hanno la capacità di captare dallo spazio correnti di energie, e sono anche in grado di proiettarne. Ma per far sì che le vostre mani attirino e proiettino soltanto correnti benefiche, dovete iniziare prestando molta attenzione a tutti i gesti che fate nella vita quotidiana; sì, perché ogni gesto, per quanto insignificante, produce una vibrazione. Qualunque sia il vostro compito, sforzatevi di compiere gesti misurati e armoniosi, sapendo che mettete in moto delle forze e degli elementi che vi permettono di trasporre quell’attività sul piano spirituale, raggiungendo così i gradi superiori della vita. La vera spiritualità consiste nell’utilizzare qualunque lavoro per accordare i propri pensieri, sentimenti e gesti con l’armonia cosmica. Ogni gesto che impregnate di un’idea divina si inscrive negli archivi della vostra coscienza superiore, dalla quale sgorgheranno tutte le energie benefiche: l’amore, la speranza, la gioia…
</p>

<p>
<b>05/01/2019</b> Che cos'è una dimora? Un luogo in cui ci si ripara, si lavora, si vive. Si può dire che il nostro corpo fisico è già una dimora, e lo stesso si può dire di ogni corpo materiale: un animale, un albero, un fiore, una pietra... sono tutte dimore. Sul piano fisico possediamo almeno due dimore: la nostra casa e il nostro corpo. Ora, la dimora non è solo una realtà del piano fisico, ma è anche una realtà dei piani psichico e spirituale. Anche sui piani sottili possediamo delle dimore: i corpi astrale, mentale, causale, buddhico e atmico. Perciò, così come in uno stesso edificio possono essere contenute parecchie dimore, allo stesso modo le nostre varie dimore psichiche fanno parte del nostro corpo fisico. E la questione della dimora va anche molto più in là, poiché la casa di legno, di pietra o di cemento che ospita il nostro corpo fisico, abita a sua volta in un'altra casa, ben più grande e più vasta: la terra; e la terra abita nel sistema solare, e il sistema solare abita nel cosmo... Ecco come si presenta la questione della casa.
</p>

<p>
<b>05/01/2020</b> Voi siete in un insegnamento spirituale, vivete nella luce, ma ciò non impedirà che ogni tanto vi accadano certi incidenti o malanni. Non si è al riparo dalle prove per il fatto di essere in una Scuola iniziatica. Affinché non vi accada nulla di negativo, è necessario che abbiate liquidato tutti i debiti del passato; se ve li trascinate ancora, che seguiate o meno un insegnamento divino, che siate o meno nella luce, non c’è niente da fare: bisogna pagare. Voi siete sulla strada giusta, d’accordo, ormai fate solo del bene, anche questo è chiaro, ma dovete sapere che quel bene darà dei risultati in futuro, non nell’immediato. Dunque, quando attraversate delle difficoltà, dovete accettarle e dire: «Signore Iddio, ciò non può distruggere il buon lavoro che ho già fatto. Se mi capitano questi guai, significa che mi sto liberando, e va benissimo. Dato che so per quale ragione mi capita questo, non mi ribellerò più, non chiederò più di essere risparmiato».
</p>

<p>
<b>05/01/2021</b> Il discepolo è consapevole che, essendo venuto sulla terra per pochissimo tempo, non vale la pena che sprechi le proprie forze alla ricerca di onori, di titoli e di beni che dovrà inesorabilmente abbandonare quando dovrà lasciarla. Cerca dunque di concentrarsi sulle ricchezze eterne e indistruttibili, e le fa fruttare fino alla sua partenza dal piano fisico. In tal modo, nei suoi corpi sottili acquisisce tesori così grandi che egli va direttamente nelle regioni luminose da cui ha attinto le particelle di quei corpi. Si tratta di una legge: se attirate in voi numerosi materiali celesti, un giorno sarete obbligati ad andare nella regione da cui provengono quei materiali. A causa della legge di affinità, saranno quegli stessi materiali a introdurvi nelle regioni sottili, e lì trascorrerete un'eternità di gioia alla scoperta degli splendori dell'universo. 
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
