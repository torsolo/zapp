<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-05</h1>-->
<h1>DIES-01-05</h1>

<h5>Oremus</h5>

<p>
<ul>
<li>Signore Gesù, dissipa le mie tenebre con la tua luce. Guarda in fondo alla mia anima e cancella ogni ombra e macchia, perché veda la tua immagine specchiarsi in me. Possa io riconoscere in te, mio Salvatore, l'immagine del Dio invisibile, il primogenito di tutta la creazione, perché anch'io gridi: "Tu sei il Figlio di Dio!".</li>
</ul>
</p>

<p>
<ul>
<li>Novena al Santo Bambino Gesù di Praga (4) / Chiedo il tuo perdono, Santo Bambino Gesù! Riconosco le mie colpe e provo vergogna di me stesso. Io le detesto, le piango e prometto col tuo divino aiuto di non commetterle più. Forse la mia lontananza da Te ha ritardato tante grazie che Tu mi avevi preparato e che mi volevi donare. Ebbene, ecco che di nuovo mi avvicino a Te, pentito e addolorato. O Gesù, ritorna a me, e con Te ritornerà nell'anima mia il tuo amore, la tua grazia, il tuo conforto. Purifica il mio cuore da ogni macchia, affinché sia meno indegno di Te. Solo allora potrò sperare di vedere esaudita la mia domanda ed avrò da Te la grazia che sospiro. / Santo Bambino Gesù, benedicimi. / Pater, Ave, Gloria / Santo Bambino Gesù, ascoltami. / Pater, Ave, Gloria / Santo Bambino Gesù, esaudiscimi. / Pater, Ave, Gloria</li>
</ul>
</p>

<p>
<ul>
<li>Signore nostro Dio! Quando la paura ci prende non lasciarci disperare! Quando siamo delusi, non lasciarci diventare amari! Quando siamo caduti, non lasciarci a terra! Quando non comprendiamo più niente e siamo allo stremo delle forze, non lasciarci perire! No!, facci sentire la tua presenza e il tuo amore che hai promesso ai cuori umili e spezzati che hanno timore della tua parola. (Karl Barth)</li>
</ul>
</p>

<p>
<ul>
<li>Provvidenza materna! / Onde, tra pene e gioie, nell'insuccesso la mia vita sale là dove sta la riuscita eterna, mentre vien dal profondo una voce: Amante Signore, ch'io faccia non il mio male, ma il bene tuo, Ognibene. (C. Rebora)</li>
</ul>
</p>

<p>
<ul>
<li>Preghiera per il Buon Umore / Donaci o Signore, una buona digestione e anche qualcosa da digerire. Donaci la salute del corpo col buon umore necessario per mantenerla. Donaci o Signore un’anima che non conosca la noia, i brontolamenti, i sospiri e i lamenti, e non permettere che ci preoccupiamo eccessivamente per quella cosa troppo invadente che si chiama “Io”. Donaci o Signore, il senso dell’umorismo. Concedici la grazia di comprendere uno scherzo affinché conosciamo nella vita un po’ di gioia e possiamo condividerla con gli altri. (San Tommaso Moro)</li>
</ul>
</p>

<p>
<ul>
<li>Preghiera dell’accoglienza / Aiutami, Signore, ad attendere senza stancarmi, ad ascoltare senza tediarmi, ad accogliere senza riserve, a donare senza imposizioni, ad amare senza condizioni. Aiutami ad esserci quando mi cercano, a dare quando mi chiedono, a rispondere quando mi domandano, a far posto a chi entra, a uscire quando sono di troppo. Aiutami a vedere Te nel mio fratello, a camminare insieme con lui e con Te: perché insieme possiamo sedere alla mensa del Padre. (Anonimo)</li>
</ul>
</p>

<p>
<ul>
<li>Nel deserto / Dio, tu mi conduci nel deserto, dove la vita è difficile, dove domina il dubbio, dove regna l’oscurità, dove manchi Tu. Il deserto è un passaggio per chi Ti ha scelto, un passaggio per chi Ti ama, un passaggio necessario alla vita, un passaggio che mette alla prova. Tu mi dai la prova, ma anche la forza di superarla, mi dai il deserto, ma anche la forza di proseguire. Ho paura del deserto, ho paura di mancare, ho paura di abbandonarti. E’ facile sentirti nella gioia, é semplice scoprirti nella natura, è difficile amarTi nel deserto. Nella notte del dolore, nell’oscurità del dubbio, nel deserto della vita non farmi dubitare di Te. Non Ti chiedo di liberarmi dal deserto, ma aiutami a comunicare con Te, non Ti prego di togliermi dal deserto, ma fammi camminare verso di Te. (Anonimo)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a><br>
5 gennaio: santa Sincletica, vergine; san Deogratias, vescovo di Cartagine; santa Emiliana, vergine; san Convoione, abate, fondatore del monastero di Saint-Sauveur a Redon; sant'Edoardo, detto il Confessore, re d'Inghilterra; san Gerlaco, eremita; beato Ruggero, sacerdote francescano; beati Francesco Peltier, Giacomo Ledoyen e Pietro Tessier, sacerdoti e martiri; san Giovanni Nepomuceno Neumann, redentorista, vescovo di Filadelfia; beata Maria Repetto, vergine della congregazione delle Suore di Nostra Signora del Rifugio in Monte Calvario; san Carlo di Sant'Andrea, sacerdote passionista; beata Maria Marcellina dell'Immacolata Concezione, vedova, fondatrice delle Suore dell'Immacolata Concezione della Beata Vergine Maria; beato Pietro Bonilli, sacerdote, fondatore delle Suore della Sacra Famiglia di Spoleto; beata Genoveffa Torres Morales, vergine, fondatrice delle Suore del Sacro Cuore di Gesù e dei Santi Angeli.
</p>

<h5>Quotes</h5>

<p>
<ul>
<li>Sorridi quando porti a mangiare al povero, perché egli ti perdoni il privilegio che hai di aiutarlo. (S. Vincenzo de Paoli)</li>
</ul>
</p>

<h5>DengMingDao</h5>

<p>
Suono / Il vento nella caverna: / movimento nella quiete. / Forza nel silenzio. / In una caverna i suoni esterni sono attutiti dalla roccia e dalla terra, ma ciò rende udibili il battito del nostro cuore e il nostro respiro. Allo stesso modo la quiete contemplativa ci distoglie dal clamore di ogni giorno, ma ci permette di udire l'impercettibile che è nella nostra vita. Quando ascoltiamo non con le orecchie, ma con lo spirito, cogliamo il suono impercettibile. Entrando in questo suono, entriamo nella purezza suprema. Perciò molte tradizioni religiose usano il canto o la preghiera come preludio al silenzio: esse sanno che la ripetizione e l'assorbimento del suono conducono al sacro. Il suono più profondo è il silenzio. Può sembrarci un paradosso soltanto se consideriamo il silenzio come un'assenza di vita e di vibrazione. Ma per colui che medita esso è suono riunificato con tutti i suoi opposti: è sonorità e non sonorità, e proprio da tale confluenza emerge la forza della meditazione. 
</p>

<h5>InFinemDei</h5>

<p>
Signore, mio Dio, i tuoi angeli portino, questa sera, la mia preghiera al tuo trono di gloria. Facciano scendere la tua benedizione su di me, a calmare la mia angoscia e le mie paure, perché io riposi tranquillamente fra le tue braccia.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
