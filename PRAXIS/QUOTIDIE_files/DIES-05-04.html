<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-04</h1>-->
<h1>DIES-05-04</h1>

<h5>Oremus</h5>

<p>
<ul>
<li>Dio Padre onnipotente, tu che hai mandato il tuo Figlio unigenito per riconciliare il mondo con te, scaccia la paura dai nostri cuori, concedici di vivere nella pace di Cristo e permettici così di vincere la sfida posta dalla fede in Cristo, tuo Figlio, nostro Signore, che vive e regna con te nell'unità dello Spirito Santo, per tutti i secoli dei secoli.</li>
</ul>
</p>

<p>
<ul>
<li>Dio nostro Padre, / manda su di noi il tuo Spirito Santo / perché spenga il rumore delle nostre parole, / faccia regnare il silenzio dell'ascolto / e accompagni la tua Parola / dai nostri orecchi fino al nostro cuore: / così incontreremo Gesù Cristo / e conosceremo il suo amore. / Egli vive e regna ora e nei secoli dei secoli. / Amen. / (Monastero di Bose) </li>
</ul>
</p>

<p>
<ul>
<li>Grazie per il pane, il vento, la terra e l’acqua. Grazie per la musica e per il silenzio. Grazie per il miracolo di ogni nuovo giorno. Grazie per i gesti e le parole di tenerezza. Grazie per le risate e per i sorrisi. Grazie per tutto ciò che mi aiuta a vivere, nonostante le sofferenze e lo sconforto. Grazie a tutti quelli che amo e che mi amano. E che questi mille ringraziamenti si trasformino in un’immensa azione di grazie quando mi rivolgo a Te, fonte di ogni grazia e roccia della mia vita. Grazie per il Tuo amore senza confini. Grazie per il pane dell’Eucarestia. Grazie per la pace che viene da Te. Grazie per la libertà che Tu ci dai. Con i miei fratelli io proclamo la Tua lode per la nostra vita che è nelle Tue mani e per le nostre anime che Ti sono affidate. Per i favori di cui Tu ci inondi e che non sempre sappiamo riconoscere. Dio buono e misericordioso, che il Tuo nome sia benedetto, sempre. (Jean-Pierre Dubois-Dumée)</li>
</ul>
</p>

<p>
<ul>
<li>Io so bene, o Vergine piena di grazia, / che a Nazaret tu sei vissuta poveramente, senza chiedere nulla di più. Né estasi, né miracoli, né altri fatti straordinari abbellirono la tua vita, o Regina degli eletti. Il numero degli umili, dei piccoli, è assai grande sulla terra: essi possono alzare gli occhi verso di te senza alcun timore. Tu sei la madre incomparabile che cammina con loro per la strada comune, per guidarli al cielo. O Madre diletta, in questo duro esilio io voglio vivere sempre con te e seguirti ogni giorno. Mi tuffo rapita nella tua contemplazione e scopro gli abissi di amore del tuo cuore. Tutti i miei timori svaniscono sotto il tuo sguardo materno che mi insegna a piangere e a gioire. (Santa Teresa di Lisieux) </li>
</ul>
</p>

<p>
<ul>
<li>Se tu m'accogli o Padre buono prima che venga sera se tu mi doni il tuo perdono avrò la pace vera. Ti chiamerò mio Salvator e tornerò Gesù con Te. Pur nell'angoscia più profonda quando il nemico assale se la tua grazia mi circonda non temerò alcun male. (canto liturgico)</li>
</ul>
</p>

<p>
<ul>
<li>Caro Papà / Caro Papà che sei anche qui e adesso, rendici capaci di parlarTi tutti i giorni. Aiutaci ad aspettare in concordia e amore i cieli e le terre nuovi, senza che ci litighiamo il primo posto. Aiutaci a fare la tua volontà dovunque ci porti la nostra vita, e a trattare chiunque ci venga messo davanti come Gesù ci ha insegnato, nell’amore, nella comprensione, nel dono. Dacci la possibilità di condividere, con i bisognosi del tuo Amore, il Pane della Vita e quello della Tua Parola, e fa che per primi ci consideriamo bisognosi di tutto. Perdonaci le nostre mancanze d’amore come noi ci impegniamo a perdonare il nostro prossimo, anche se qualche volta facciamo fatica. Non permetterci di cadere nella tentazione di crederci migliori di quello che siamo. E liberaci da ogni segno di divisione tra di noi. Amen (Follet)</li>
</ul>
</p>

<p>
<ul>
<li>L'anima mia magnifica il Signore e il mio spirito esulta in Dio, mio salvatore, perché ha guardato l'umiltà della sua serva. <b>D'ora in poi tutte le generazioni mi chiameranno beata.</b> Grandi cose ha fatto in me l'Onnipotente e Santo è il suo nome: di generazione in generazione la sua misericordia si stende su quelli che lo temono. Ha spiegato la potenza del suo braccio, ha disperso i superbi nei pensieri del loro cuore; ha rovesciato i potenti dai troni, ha innalzato gli umili; ha ricolmato di beni gli affamati, ha rimandato i ricchi a mani vuote. Ha soccorso Israele, suo servo, ricordandosi della sua misericordia, come aveva promesso ai nostri padri, ad Abramo e alla sua discendenza, per sempre. ♦ La Vergine non solo vede il suo presente, il suo passato, frutto esclusivo dell’amore del suo Dio. Vede anche il suo futuro, non quello immediato. Vede quello remoto, lontano, lontanissimo, eterno. Vede il suo futuro per tutta la durata della storia e anche il suo futuro eterno. Vede tutta la storia e tutta l’eternità come un film che scorre dinanzi agli occhi del suo spirito. Cosa le fa vedere il Signore in questo film speciale, particolare? Le fa vedere le migliaia e miglia di anime che cantano sulla terra e nei cieli la sua beatitudine. Le fa vedere tutti gli Angeli del Cielo che la inneggiano e la osannano. Quanto avviene nel Cielo, nel quale Angeli e Santi, vivono per cantare la gloria di Dio e dell’Agnello, vivono anche per cantare la gloria di Maria. Nel cielo giorno e notte non si smette di ripetere, sempre si innalza questa voce: «Santo, santo, santo il Signore Dio, l’Onnipotente, Colui che era, che è e che viene!». «Tu sei degno, o Signore e Dio nostro, di ricevere la gloria, l’onore e la potenza, perché tu hai creato tutte le cose, per la tua volontà esistevano e furono create» (Ap 4,1-11). «L’Agnello, che è stato immolato, è degno di ricevere potenza e ricchezza, sapienza e forza, onore, gloria e benedizione». «A Colui che siede sul trono e all’Agnello lode, onore, gloria e potenza, nei secoli dei secoli» (Ap 5,1-13). Tutti quelli che non proclamano beata la Vergine Maria, di certo non appartengono al mondo di Dio. Di certo non sono neanche sua stirpe, quella stirpe che vive in inimicizia con il serpente antico. Quanti non amano Maria sono amanti del serpente, del male, del peccato, della morte. Quanti non amano Maria e non la proclamano beata chiamano beato il loro peccato, la loro morte, il male che li divora e li consuma dentro. È triste quel popolo, quella nazione, quella comunità, quella chiesa nella quale non si proclama la grandezza di Maria. L’assenza di Maria è sicura presenza del male. Vergine Maria, Beata e Benedetta per i secoli eterni, dacci voce per cantare sempre le tue lodi, la tua gloria, la tua grandezza. Angeli e Santi del Cielo, aiutateci perché il nostro canto per la Madre di Dio sia sempre più bello e armonioso, più vero, infinitamente santo, divino.</li>
</ul>
</p>

<p>
<ul>
<li>Salve, Regina, Madre di misericordia; vita, dolcezza e speranza nostra, salve. A te ricorriamo, noi esuli figli di Eva; a te sospiriamo, gementi e piangenti in questa valle di lacrime. <b>Orsù dunque, avvocata nostra,</b> rivolgi a noi gli occhi tuoi misericordiosi. E mostraci, dopo questo esilio, Gesù, il frutto benedetto del Tuo seno. O clemente, o pia, o dolce Vergine Maria! ♦ Nella “Salve Regina”, la Vergine Maria è invocata, pregata, implorata come “Avvocata nostra”. Ora chiediamoci: perché alla Vergine Maria è stato dato il nobile ed eccelso titolo di “Avvocata”? In che cosa consiste esattamente, teologicamente parlando, questo ministero della Madre di Dio? Quale virtù si vuole manifestare della nostra Madre celeste? Noi abbiamo di sicuro un concetto errato del significato di “avvocato”.  Pensiamo che sia colui che con la sua bravura, la sua perizia, la sua scienza, la sua esperienza attinta nelle aule dei tribunali, sia capace di difendere il reo, trasformando l’ingiustizia in giustizia, la reità in innocenza, la colpevolezza in retto comportamento, il male in bene, la condanna in assoluzione. Quando però la colpevolezza è così evidente da non potersi in alcun modo negare, ecco che l’avvocato deve far sì da renderla il meno volontaria possibile, un puro accidente, una triste casualità, un fatto senza piena responsabilità. La Vergine Maria non vive questo tipo di “avvocatura”. Lei è vera Avvocata, ma in modo assai diverso. Ella è “Avvocata”  prima di tutto perché nostra “Assistente”, nostra “Guida”, nostra “Consigliatrice”, nostra “Esperta”, nostra “Amica”, sempre vicino a noi per illuminarci con i suoi consigli, aiutarci con il suo discernimento, spronarci con la sua esortazione, indicarci la via da seguire con la sua perfetta esemplarità, insegnarci come si obbedisce prontamente alla Parola del suo Divin Figlio, sostenerci con il suo grande incoraggiamento. Il suo primo ufficio è quello della prevenzione. Ella deve operare affinché mai cadiamo nel male, nella trasgressione, nella disobbedienza, nell’abbandono della retta fede, della santa carità, della bella speranza. Il suo secondo ufficio è quello di elevarci nello spirito e nell’anima, attraverso una moralità alta, una spiritualità eccelsa, un’ascesi perfetta che giunge a non commettere più neanche un piccolo peccato veniale. Il suo terzo ufficio è quello di indicarci la via del pentimento, del dolore dei peccati, della volontà di non offendere più il Signore, del desiderio di camminare sempre nella sua Legge, del proposito di una più grande santità dopo aver offeso il Signore ed essere ritornati nella sua grazia e santità. Il suo quarto ufficio, in quanto nostra “Avvocata”, è quello dell’intercessione presso Dio. L’intercessione è duplice: prima di tutto è richiesta a Gesù di ogni più grande grazia per la nostra più alta santificazione. In secondo luogo è impetrazione di perdono. Siamo peccatori. La Vergine Maria chiede a Gesù che mostri verso di noi tutta la sua misericordia, tutta la sua pietà, tutta la ricchezza del suo amore, tutta la sua divina compassione. È questa la sua vera missione di “Avvocata” nella sua intercessione: imitare il vignaiolo della parabola evangelica che chiede al padrone di non tagliare il fico sterile perché lui stesso lo avrebbe curato con più grande attenzione. Il fico va tagliato. Ma dopo aver speso ogni energia. Per noi ci sarà anche l’inferno eterno, ma solo dopo che la nostra “Avvocata” ha speso tutte le sue energie per curare la nostra sterilità spirituale. È questa l’assistenza che sempre dobbiamo chiedere alla nostra “Avvocata”: che non si risparmi mai in niente per la nostra conversione, redenzione, salvezza. Che tutto operi per la nostra più grande santità. / Vergine Maria, Avvocata nostra, intercedi per noi. Vogliamo produrre frutti di vera salvezza. Angeli e Santi di Dio, custoditeci nella purezza della nostra “Avvocata” e Madre nostra dolcissima. </li>
</ul>
</p>

<p>
<ul>
<li>(Pr 31,11b) Non verrà a mancargli il profitto / Oggi per un profitto, vano,  che non dura, i popoli e gli uomini fanno guerre di ogni genere: guerre finanziarie, economiche, politiche, scientifiche, tecnologiche, partitiche, tribali, nazionali, internazionali, mondiali. Qual è il frutto di tutte queste guerre? Solo un falso profitto. Anzi con un profitto che è vera perdita e dispendio di ogni energia. Nessuna guerra ha mai prodotto un qualche profitto. Essa è sempre generatrice di ogni disastro umano, sociale, civile, fisico. La stessa creazione di Dio è usata contro se stessa, per la sua distruzione e non per la sua edificazione o elevazione. I lutti, le morti, le menomazioni prodotti dovrebbero farci pensare, riflettere, meditare. Il cuore del marito confida nella sua donna forte e non verrà a mancargli il profitto. Perché? Quale la ragione, il motivo per cui questa donna merita tutta la fiducia del marito? Tutte le motivazioni stanno nella sua sapienza, saggezza, intelligenza. La donna conosce bene e male, utile e inutile, sa cosa giova e cosa danneggia. Il Signore ha posto l’intera vita dell’umanità nelle mani della Vergine Maria. Tutta la sua opera è nella sua sapienza santa. Se noi non diveniamo una cosa sola con Lei, un solo cuore, una sola vita, non possiamo attingere alcuna sapienza e la nostra vita procede per la via della stoltezza ed insipienza. Lavoriamo per la vanità, il nulla. Ecco la stoltezza e la vanità dell’uomo: si consuma in un lavoro penoso, si abbandona anche al male, solo per avere qualcosa di più su questa terra e ignora che così facendo perde il Cielo, il Paradiso, la vita eterna. Vi è stoltezza più grande di questa? Si può essere così insipienti da consumare la propria vita nell’effimero e non per l’eternità? Eppure questa stoltezza ci consuma. Sarebbe sufficiente che la Vergine Maria ci desse un po’ di saggezza, sapienza e allora non lavoreremmo più per perdere tutto, per sempre, aggiungendovi la perdita della nostra stessa vita nella dannazione eterna. Lei però dona la saggezza a chi l’accoglie nella sua casa e la ama con amore di vero figlio. Quando guardo gli uomini è come se li vedessi camminare a testa in giù. Non li comprendo più. Sembrano formiche impazzite. Si affaticano, si agitano, vanno e vengono, girano e rigirano su se stessi. Ma per quale profitto? Per il nulla. Sarebbe sufficiente prendere Maria nella propria casa e il profitto sarebbe altissimo. Sarebbe un profitto di Cielo, Paradiso, Eternità, Vita Eterna. Nulla serve all’uomo più della saggezza ed essa è stata posta interamente nelle sue mani. Non vi è saggezza per chi non ama la Vergine Maria. Lei è la sola ed unica cisterna nella quale Dio l’ha posta tutta. O attingiamo in Lei, da Lei, per Lei, oppure lavoreremo per la morte eterna. / Vergine Maria, Madre della Sapienza, tu che sei vera cisterna dall’acqua purissima della sapienza eterna, aiutaci ad immergerci in te. Nutriti da questa tua acqua che dona ogni vita, anche noi inizieremo a produrre un profitto altissimo: trasformeremo il tempo in eternità e la terra in un paradiso. Con te il profitto è sempre altissimo. Angeli e Santi, voi che già siete nel Cielo, voi che godete assieme alla vostra Regina, Madre della Divina Sapienza e Fontana dalla quale Essa fuoriesce, prendeteci per mano e immergeteci in questa “piscina di probatica”. Anche noi vogliamo essere guariti nello spirito da ogni stoltezza e insipienza che come lebbra consuma la nostra vita.</li>
</ul>
</p>

<p>
<ul>
<li>(Lc 1,31) Concepirai un figlio / Ora l’Angelo annunzia a Maria lo scopo, il fine, il motivo per cui Lui è venuto a farle visita: “Ed ecco, concepirai un figlio, lo darai alla luce e lo chiamerai Gesù”. Dio a Maria le rivela che sarà madre. Lei concepirà un figlio, lo darà alla luce, lo chiamerà Gesù. Dio le annunzia che Lei dovrà essere madre di un Bambino che chiamerà Gesù, che significa: Dio è la salvezza, Dio salva. Appare già evidente nel nome che il Bambino di Maria è salvezza di Dio in mezzo al suo popolo. Anzi è più che la salvezza di Dio, è Dio stesso che viene per salvare il suo popolo. L’Antico Testamento ci rivela che Abramo chiede un figlio a Dio, anche Isacco lo chiede. Anna va nel tempio e innalza al Signore la sua supplica per avere un figlio. Con Maria tutto è diverso. Non è Maria che chiede un figlio a Dio. È Dio che chiede un figlio a Maria. Avendo Dio bisogno di un figlio vero uomo, ha necessità di una donna che lo concepisca, lo partorisca, gli doni vera vita umana. È Dio che viene e rivela a Maria qual è la sua volontà. Lei deve dargli un figlio. Deve dargli un figlio per la salvezza del suo popolo. Deve dargli quel figlio di cui parla la profezia di Isaia. Quello che nascerà da Maria sarà un figlio veramente speciale. In passato umiliò la terra di Zàbulon e la terra di Nèftali, ma in futuro renderà gloriosa la via del mare, oltre il Giordano, Galilea delle genti.  Il popolo che camminava nelle tenebre  ha visto una grande luce; su coloro che abitavano in terra tenebrosa una luce rifulse. Hai moltiplicato la gioia,  hai aumentato la letizia. Gioiscono davanti a te come si gioisce quando si miete e come si esulta quando si divide la preda. Perché tu hai spezzato il giogo che l’opprimeva, la sbarra sulle sue spalle, e il bastone del suo aguzzino, come nel giorno di Madian. Perché ogni calzatura di soldato che marciava rimbombando e ogni mantello intriso di sangue saranno bruciati, dati in pasto al fuoco. Perché un bambino è nato per noi, ci è stato dato un figlio. Sulle sue spalle è il potere e il suo nome sarà: Consigliere mirabile, Dio potente, Padre per sempre, Principe della pace. Grande sarà il suo potere e la pace non avrà fine  sul trono di Davide e sul suo regno, che egli viene a consolidare e rafforzare con il diritto e la giustizia, ora e per sempre. Questo farà lo zelo del Signore degli eserciti (Is 8,23-9,6). / La promessa fatta da Dio al serpente, quella fatta ad Abramo, tutte le altre promesse manifestate e rivelate attraverso i profeti e i giusti dell’Antico Testamento, in quasi duemila anni di cammino del Signore con i figli di Abramo, oggi si compiono in questa richiesta che Dio fa alla Vergine di Nazaret. Tu, Maria, mi dovrai generare il Figlio della promessa, il Figlio nel quale ho posto benedizione di tutte le genti, il Figlio che è salvezza per il mio popolo Israele, il Figlio che sarà la pace delle nazioni, il Figlio che illuminerà il mondo con una luce nuova, luce divina, celeste, luce di verità e vera conoscenza della Parola del Signore. / Tu, Maria, sei stata scelta per essere vera porta attraverso la quale ogni mia Parola troverà compimento nel Figlio che tu genererai, partorirai, chiamerai Gesù. Questo è l’onore e la gloria che il Signore ti dona. Per questo Lui ti ha creato piena di grazia. Per questo Lui è con te, in te, per te. Per questo tu hai trovato grazia ai suoi occhi. In Te il Figlio dell’Altissimo dovrà farsi vero uomo. In te la Salvezza eterna dovrà farsi carne. Per te dovrà venire al mondo. Tutto ora è nella tua risposta, nella tua volontà, nella tua obbedienza, nel tuo saperti fare dono. Dio in te si è fatto dono di grazia perché tu per Lui ti faccia dono di grazia. Grazia per grazia, dono per dono. Da un sì di Maria cielo e terra verranno sconvolti. Da un suo no, l’inferno e solo l’inferno potrà governare il mondo. Se Maria non accoglierà questa richiesta divina, tutto l’universo sarà condannato alla non vita, alla non benedizione, alla non salvezza. Cielo e terra sono in attesa della risposta che la Vergine Maria darà all’Angelo. Sapendo noi già chi è la Vergine Maria: la piena di grazia, sempre Lei si lascerà muovere e governare dalla grazia di Dio, per cui la sua risposta non può essere se non una consegna piena al Signore. Pur essendo Lei inadeguata come creatura, pur sentendosi nullità dinanzi a Dio, Lei sa che consegnandosi a Dio, Dio opererà ogni cosa secondo la sua volontà, la sua onnipotenza, la sua grazia. / Vergine Maria, Madre della Redenzione, Angeli, Santi, aiutateci a dare tutto di noi a Dio.</li>
</ul>
</p>

<p>
<ul>
<li>(Lc 1,32) Verrà chiamato Figlio dell’Altissimo / Il Figlio dell’Altissimo è il Messia del Signore. È quel Figlio annunziato dai Salmi. È anche quel Figlio che è avvolto di un mistero eterno. Il Figlio dell’Altissimo è anche quel Figlio annunziato da Dio a Davide. Le parole dell’Angelo conducono a questa duplice figliolanza: “Sarà grande e verrà chiamato Figlio dell’Altissimo; il Signore Dio gli darà il trono di Davide suo padre”. Da Maria dovrà nascere il Messia. La profezia rivela che è anche Figlio per generazione eterna. Perché le genti sono in tumulto e i popoli cospirano invano? Insorgono i re della terra e i prìncipi congiurano insieme contro il Signore e il suo consacrato:  «Spezziamo le loro catene, gettiamo via da noi il loro giogo!». Ride colui che sta nei cieli, il Signore si fa beffe di loro. Egli parla nella sua ira, li spaventa con la sua collera: «Io stesso ho stabilito il mio sovrano sul Sion, mia santa montagna». Voglio annunciare il decreto del Signore. Egli mi ha detto: «Tu sei mio figlio, io oggi ti ho generato. Chiedimi e ti darò in eredità le genti e in tuo dominio le terre più lontane. Le spezzerai con scettro di ferro, come vaso di argilla le frantumerai». E ora siate saggi, o sovrani;  lasciatevi correggere, o giudici della terra; servite il Signore con timore e rallegratevi con tremore. Imparate la disciplina, perché non si adiri e voi perdiate la via: in un attimo divampa la sua ira. Beato chi in lui si rifugia (Sal 2,1-12). Oracolo del Signore al mio signore: «Siedi alla mia destra finché io ponga i tuoi nemici a sgabello dei tuoi piedi». Lo scettro del tuo potere stende il Signore da Sion: domina in mezzo ai tuoi nemici! A te il principato nel giorno della tua potenza  tra santi splendori; dal seno dell’aurora, come rugiada, io ti ho generato. Il Signore ha giurato e non si pente: «Tu sei sacerdote per sempre 	al modo di Melchìsedek». Il Signore è alla tua destra! Egli abbatterà i re nel giorno della sua ira, sarà giudice fra le genti, ammucchierà cadaveri, abbatterà teste su vasta terra; lungo il cammino si disseta al torrente, perciò solleva alta la testa (Sal 110 (109) 1-7). Il Vangelo secondo Giovanni ci rivelerà chi è il Figlio dell’Altissimo: È il suo Verbo Eterno, il suo Unigenito, che è Dio da Dio, Dio rivolto sempre verso Dio. Questo Dio, questo Verbo, questo Unigenito consustanziale al Padre, diviene consustanziale all’uomo, per la Vergine Maria. In principio era il Verbo, e il Verbo era presso Dio e il Verbo era Dio. Egli era, in  principio, presso Dio: tutto è stato fatto per mezzo di lui e senza di lui nulla è stato fatto di ciò che esiste. In lui era la vita e la vita era la luce degli uomini; la luce splende nelle tenebre e le tenebre non l’hanno vinta. Venne un uomo mandato da Dio: il suo nome era Giovanni. Egli venne come testimone  per dare testimonianza alla luce, perché tutti credessero per mezzo di lui. Non era lui la luce, ma doveva dare testimonianza alla luce. Veniva nel mondo la luce vera, quella che illumina ogni uomo. Era nel mondo e il mondo è stato fatto per mezzo di lui; eppure il mondo non lo ha riconosciuto. Venne fra i suoi, e i suoi non lo hanno accolto. A quanti però lo hanno accolto ha dato potere di diventare figli di Dio: a quelli che credono nel suo nome, i quali, non da sangue né da volere di carne né da volere di uomo, ma da Dio sono stati generati. E il Verbo si fece carne e venne ad abitare in mezzo a noi; e noi abbiamo contemplato la sua gloria, gloria come del Figlio unigenito che viene dal Padre, pieno di grazia e di verità. Giovanni gli dà testimonianza e proclama: «Era di lui che io dissi: Colui che viene dopo di me è avanti a me, perché era prima di me». Dalla sua pienezza noi tutti abbiamo ricevuto: grazia su grazia. Perché la Legge fu data per mezzo di Mosè, la grazia e la verità vennero per mezzo di Gesù Cristo. Dio, nessuno lo ha mai visto: il Figlio unigenito, che è Dio ed è nel seno del Padre, è lui che lo ha rivelato. (Gv 1,1-18). Il Figlio che nascerà da Maria sarà chiamato Figlio dell’Altissimo, perché Lui è realmente, sostanzialmente, eternamente Figlio di Dio. Lui è Figlio dell’Altissimo prima che il mondo fosse creato. Lui è Dio, da Dio, per generazione, da sempre e per sempre. Gesù non è il Figlio dell’altissimo per creazione, elezione, chiamata, missione. Lui è il Figlio, è l’unico Figlio di Dio. Tutti gli altri figli sono per adozione. Maria darà vita nella carne al vero Figlio di Dio. / Vergine Maria, Madre della Redenzione, Angeli, Santi, dateci la vera fede in Cristo Signore. </li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
4 maggio: santi Agapio e Secondino, vescovi e martiri; sant'Antonina, martire; san Floriano, martire; santi Silvano, vescovo di Gaza, e trentanove compagni, martiri; beato Ladislao da Gielniów, sacerdote francescano; santi Giovanni Houghton, Roberto Lawrence e Agostino Webster, priori certosini, e Riccardo Reynolds, brigidino, sacerdoti e martiri; beato Giovanni Haile, sacerdote, parroco di Isleworth, martire; beato Giovanni Martino Moyë, sacerdote delle Missioni Estere di Parigi, fondatore delle Suore della Provvidenza di Portieux e Saint-Jean.
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a> / <a href="https://www.facebook.com/servidellospirito/" title="sds" class="https">sds</a><br>
<ul>
<li>«Ti sottopongo tre modi per dimostrare Misericordia verso il prossimo: il primo è l'azione, il secondo è la parola, il terzo la preghiera. In questi tre gradi è racchiusa la pienezza della Misericordia ed è una dimostrazione irrefutabile dell'amore verso di Me. In questo modo l'anima esalta e rende culto alla Mia Misericordia» (Diario Faustina, 742). </li>
<li>La speranza è come un faro: se fa luce nel tuo cuore quando c’è la tempesta, sai dove approdare. (Omar Falworth)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
Signore Gesù Cristo, Figlio di Dio e Figlio di Maria, tu ci hai riconciliati con il Padre per mezzo della tua morte sulla croce; perdona i nostri peccati e concedici la pace che tu hai promesso, quella pace che il mondo non può né dare né togliere, affinché possiamo essere testimoni della tua riconciliazione e riportare i nostri fratelli a te, perché vivano per sempre con te.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
