<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-25</h1>-->
<h1>DIES-04-25</h1>

<h5>Oremus</h5>

<p>
<ul>
<li>"Signore tu mi scruti e mi conosci, tu sai quando seggo e quando mi alzo, penetri da lontano i miei pensieri, mi scruti quando cammino e quando riposo. Ti sono note tutte le mie vie". O Buon Pastore, guidami sulla via della vita.</li>
</ul>
</p>

<p>
<ul>
<li>Maria, Tu che, come ripetiamo nell'Ave Maria, sei madre di Dio, aiutaci a riconoscere il grande amore del Padre che ci si è fatto vicino assumendo la nostra natura umana.</li>
</ul>
</p>

<p>
<ul>
<li>Preghiera a Cristo / Signore Gesù, tutti hanno bisogno di te, anche quelli che non lo sanno, e quelli che non lo sanno più di quelli che sanno. L’affamato s’immagina di cercare il pane e ha fame di te; l’assetato crede di voler l’acqua e ha sete di te; il malato s’illude di agognare la salute e il suo male è l’assenza di te. Chi ricerca la bellezza nel mondo cerca, senza accorgersene, te che sei la bellezza perfetta; chi persegue nei pensieri la verità, desidera te che sei l’unica verità degna d’esser saputa; e chi s’affanna dietro la pace cerca te, sola pace dove possono riposare i cuori più inquieti. (Giovanni Papini)</li>
</ul>
</p>

<p>
<ul>
<li>Nuove terre sono bagnate dal sangue dei martiri e, oggi, il cielo ascolta nuovo dolore. Piccoli e grandi, uomini e donne, sani e malati, l'odio non fa distinzioni e ogni giorno uccide la fraternità. Proteggi, Signore, chi per fede muore. Custodisci i passi di coloro che fuggono per non far morire il futuro e la fede in te. Sii la forza di chi non cede alla paura e, con audacia, testimonia il tuo nome e la tua salvezza. Noi crediamo che tu sei il Signore, Dio dell'universo; crediamo che il tuo nome, invocato oggi tra lacrime e pianto, tra terrore e speranza, può portare salvezza al mondo. Ognuno di noi lo invochi, chiedendo salvezza, in comunione con i nostri fratelli e sorelle perseguitati in tante parti del mondo. Amen.</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
25 aprile: san Marco, evangelista; sant'Aniano, vescovo di Alessandria; santi Pasicrate e Valenzione, martiri; san Febadio, vescovo di Agen; santo Stefano, vescovo e martire; san Clarenzio, vescovo di Vienne; sant'Erminio, vescovo-abate di Lobbes; santa Franca, badessa cistercense; beato Bonifacio di Valperga, vescovo di Aosta; beati Roberto Anderton e Guglielmo Marsden, sacerdoti e martiri; san Pietro de Bethencourt, religioso del Terz'Ordine francescano, fondatore dei Fratelli di Betlemme; san Giovanni Battista Piamarta, sacerdote, fondatore della Congregazione della Sacra Famiglia di Nazareth.
</p>

<h5>Quotes</h5>

<p>
<a href="https://www.facebook.com/servidellospirito/" title="sds" class="https">sds</a><br>
<ul>
<li>Ciò che unisce nel modo più stretto un'anima a Dio è il rinnegamento di sé, cioè l'unione della nostra volontà alla volontà di Dio. Ciò rende l'anima libera, facilita un profondo raccoglimento dello spirito, rende leggere tutte le pene della vita e dolce la morte (Diario Faustina, 462). </li>
<li>Il bello è la prova sperimentale che l’incarnazione è possibile. (Simone Weil)</li>
<li>Quel che il sole è per i fiori, i sorrisi sono per l’umanità. (J. Addison)</li>
<li>Sbattendo l’acqua, non si ottiene il burro. (Etiopia)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>"Domandatevi, fratelli carissimi, se siete pecore del Signore, se lo conoscete, se conoscete il lume della verità". Dalle «Omelie sui vangeli» di san Gregorio Magno papa (Om. 14, 3-6; PL 76, 1129-1130). -Cristo, buon Pastore- «Io sono il buon Pastore; conosco le mie pecore», cioè le amo, «e le mie pecore conoscono me» (Gv 10,14). Come a dire apertamente: corrispondono all'amore di chi le ama. La conoscenza precede sempre l'amore della verità. Domandatevi, fratelli carissimi, se siete pecore del Signore, se lo conoscete, se conoscete il lume della verità. Parlo non solo della conoscenza della fede, ma anche di quella dell'amore; non del solo credere, ma anche dell'operare. L'evangelista Giovanni, infatti, spiega: «Chi dice: Conosco Dio, e non osserva i suoi comandamenti, è bugiardo» (1Gv 2,4). Perciò in questo stesso passo il Signore subito soggiunge: «Come il Padre conosce me e io conosco il Padre, e offro la vita per le pecore» (Gv 10,15). Come se dicesse esplicitamente: da questo risulta che io conosco il Padre e sono conosciuto dal Padre, perché offro la mia vita per le mie pecore; cioè io dimostro in quale misura amo il Padre dall'amore con cui muoio per le pecore. Di queste pecore di nuovo dice: Le mie pecore ascoltano la mia voce e io le conosco ed esse mi seguono. Io do loro la vita eterna (Gv 10,14-16). Di esse aveva detto poco prima: «Se uno entra attraverso di me, sarà salvo; entrerà e uscirà e troverà pascolo» (Gv 10,9). Entrerà cioè nella fede, uscirà dalla fede alla visione, dall'atto di credere alla contemplazione, e troverà i pascoli nel banchetto eterno. Le sue pecore troveranno i pascoli, perché chiunque lo segue con cuore semplice viene nutrito con un alimento eternamente fresco. Quali sono i pascoli di queste pecore, se non gli intimi gaudi del paradiso, ch'è eterna primavera? Infatti pascolo degli eletti è la presenza del volto di Dio, e mentre lo si contempla senza paura di perderlo, l'anima si sazia senza fine del cibo della vita. Cerchiamo, quindi, fratelli carissimi, questi pascoli, nei quali possiamo gioire in compagnia di tanti concittadini. La stessa gioia di coloro che sono felici ci attiri. Ravviviamo, fratelli, il nostro spirito. S'infervori la fede in ciò che ha creduto. I nostri desideri s'infiammino per i beni superni. In tal modo amare sarà già un camminare. Nessuna contrarietà ci distolga dalla gioia della festa interiore, perché se qualcuno desidera raggiungere la mèta stabilita, nessuna asperità del cammino varrà a trattenerlo. Nessuna prosperità ci seduca con le sue lusinghe, perché sciocco è quel viaggiatore che durante il suo percorso si ferma a guardare i bei prati e dimentica di andare là dove aveva intenzione di arrivare.</li>
</ul>
</p>

<h5>DengMingDao</h5>

<p>
<sup>115</sup> Dominanza / Il sole splende al centro del cielo. Ogni cosa si volge verso la luce. / Nella vita, tutto dipende dalla direzione. Nel nostro mondo, ogni cosa è orientata verso il sole: i pianeti vi ruotano intorno, le stagioni seguono il suo corso e il nostro stesso concetto di giorno e notte è legato al sorgere e al tramontare del sole. Il sole è l'elemento dominante della nostra vita. In nessun campo d'azione possiamo evitare di prendere iniziative che abbiano un fulcro o un orientamento. La vita richiede un ordine, così come il sistema solare ha una struttura di relazioni. Tuttavia, ogni struttura e direzione è essenzialmente arbitraria. Poniamo il sole al centro del nostro mondo solo perché così noi vi occupiamo una posizione di vantaggio. Per qualcuno che vivesse in un'altra galassia, il nostro sole non sarebbe che un punto all'interno dello spazio sconfinato. Non esistono parametri assoluti che ci consentano di definire un vero centro. Per questo, tutte le disposizioni e composizioni, tutte le determinazioni di un elemento dominante, sono relative, soggettive e provvisorie. Non esiste centro, tranne quello della nostra coscienza. Quando guardiamo il sole e la disposizione dei pianeti, dobbiamo sempre considerare la nostra posizione di osservatori. In che altro modo possiamo ordinare ciò che vediamo? La coscienza fa parte del fenomeno. Il centro siamo noi, e non esistono misure assolute. 
</p>

<h5>Krishnamurti</h5>

<p>
25-04 Una passione che investe qualsiasi cosa: Per noi la passione ha a che fare soltanto col sesso; oppure soffriamo “appassionatamente” e cerchiamo di porre fine al nostro dolore. Io però sto usando la parola passione per indicare uno stato della mente, uno stato dell’essere, uno stato della vostra più profonda interiorità, ammesso che esista una cosa del genere. È un’estrema sensibilità a tutto, alla sporcizia, allo squallore, alla povertà, alle enormi ricchezze, alla corruzione, alla bellezza di un albero o di un uccello, allo scorrere delle acque, al riflesso del cielo in uno stagno, nella luce della sera. È necessario sentire tutto questo con straordinaria intensità, perché senza passione la vita diventa vuota, superficiale, insignificante. Se non vedete la bellezza di un albero e non siete capaci di amarlo, se non gli date tutto il vostro affetto, non state vivendo. 
</p>

<h5>InFinemDei</h5>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
