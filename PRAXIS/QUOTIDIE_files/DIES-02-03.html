<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-03</h1>-->
<h1>DIES-02-03</h1>

<h5>Oremus</h5>

<p>
<ul>
<li>Signore Gesù, tu sei nato falegname, figlio di un falegname e figlio di Maria, abitante di Nazaret. Tu ti sei incarnato per davvero, senza temere di "perdere il tuo tempo" nel corso di trent'anni di vita nascosta, sconosciuto da tutti. Non avevi dunque fretta di salvare il mondo? È questa vita nascosta, fedele, apparentemente inutile che salva il mondo. Quando bisogna salvare, parlare e agire, tu allora parli e agisci. Controcorrente, se ve n'è bisogno. Signore, nel corso di questa giornata, questa vita sia la mia vita.</li>
</ul>
</p>

<p>
<ul>
<li>Signore, apri le mie labbra e la mia bocca canterà la tua lode; Dio, fa' attento il mio orecchio perché ascolti la tua parola. Tu ami tutto ciò che esiste niente disprezzi di quanto hai creato; tu sei compassionevole con tutte le creature sono tue, o amante della vita.</li>
</ul>
</p>

<p>
<ul>
<li>Per gli amici virtuali / In questo angolo del mondo digitale, Signore, ci sono centinaia di nomi, appiccicati alle pareti di uno schermo. Li chiamo “amici”, ma molti di loro li conosco poco, altri sono poco più che volti. Qualcuno non l’ho incontrato, qualcun’altro vive dall’altra parte del mondo; con qualcuno condivido molto, con altri poco o nulla. Alcuni li ho scelti. Altri hanno scelto me. E ora sono qui, sulla mia home come sorelle e fratelli, posti sulla mia rotta virtuale. Te li affido, Signore, uno per uno. Ti affido le loro speranze, le loro paure, i loro progetti di felicità. Rendimi, per loro, immagine - sia pur sbiadita! - del tuo amore paziente e misericordioso. Rendimi amico vero, pronto ad ascoltare. Ti ringrazio, Signore, per questi incontri che forse non sono così casuali. Tuttavia, Signore, di chiedo di non lasciarmi affogare in questo mare di finta compagnia: risveglia in me il desiderio di uscire là fuori, di ascoltare voci reali e stringere amicizie vere. Amen.</li>
</ul>
</p>

<p>
<ul>
<li>Apri i nostri occhi / perché possiamo vedere te / nei nostri fratelli e sorelle. / (Madre Teresa di Calcutta) </li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
3 febbraio: san Biagio, vescovo di Sebastea e martire; sant'Ansgario, vescovo di Amburgo e di Brema; santi Simeone e Anna, profeti; san Celerino, lettore e martire; san Leonio, sacerdote; santi Teridio e Remedio, vescovi di Gap; san Lupicino, vescovo di Lione; sant'Adelino, sacerdote e abate di Chelles; santa Vereburga, badessa; santa Berlina, vergine; beato Elinando, monaco; beato Giovanni Nelson, sacerdote gesuita e martire; santa Maria di sant'Ignazio Thévenet, vergine, fondatrice delle Religiose di Gesù-Maria; beata Maria Anna Rivier, vergine, fondatrice delle Suore della Presentazione di Maria; beata Maria Elena Stollenwerk, vergine, fondatrice delle Missionarie Serve dello Spirito Santo e delle Suore Serve dello Spirito Santo dell'Adorazione Perpetua.
</p>

<h5>Quotes</h5>

<p>
<ul>
<li>L'illusione è una parte integrante della realtà, le attiene essenzialmente come l'effetto attiene alla causa. (JOSEPH JOUBERT)</li>
<li>La gioia di vivere deriva dall’incontro con nuove esperienze, e quindi non esiste gioia più grande dell’avere un orizzonte in costante cambiamento. (Dal film ‘Into the wild’)</li>
<li>Se apri l’occhio del tuo cuore, potrai veder cose altrimenti invisibili. (Iran)</li>
<li>Non dobbiamo pretendere di capire il mondo solo con l'intelligenza: lo conosciamo, nella stessa misura, attraverso il sentimento. Quindi il giudizio dell'intelligenza è, nel migliore dei casi, soltanto metà della verità. (Carl Gustav Jung)</li>
<li>Non conosco una via infallibile per il successo, ma una per l'insuccesso sicuro: voler accontentare tutti. (Platone)</li>
</ul>
</p>

<h5>Poesia</h5>

<p>
Andavo per i campi / così, per conto mio, / e non cercare niente / era quello che volevo. \ E lì c'era un fiorellino, / subito lì, vicino, / che nella vita mai / ne vidi uno più bello. \ Volevo coglierlo, / ma il fiore mi disse: / possiedo radici, / e sono ben nascoste. \ Giù nel profondo / sono interrato; / per questo i miei fiori / son belli tondi. \ Non so amoreggiare, / non so adulare; / non cogliermi devi, / ma trapiantare. \ (W.Goethe)
</p>

<p>
<ul>
<li>Sognai / e vidi che la vita è gioia; / mi destai / e vidi che la vita è servizio; / servii / e vidi che nel servire c’è gioia. (Poeta indiano)</li>
</ul>
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
"La preghiera non giunge al Cielo senza sacrificio; ha bisogno, per essere efficace, di partire da un cuore mortificato, purificato dal dolore, dal martirio, dalla Croce." "Prima si porta la Croce con ripugnanza, poi con facilità, ed infine con amore. È certissimo che nella via della Croce solo il primo passo costa e la Croce sostiene colui che la porta con amore. La più piccola particella della Croce è preziosa per l'unione con Dio ch'ella arreca, ma chi comprende tale pregio? Solo chi abbia gustato il miele in essa racchiusa, i tesori di virtù che ci fa acquistare, la pace che porta con sé. Crocifiggimi dunque, o Signore, e concedimi il tuo amore, poiché con l'amore l'anima osa tutto, passa dappertutto e non riposa perché il suo riposo consiste nel non riposare." (Beata Conchita Cabrera de Armida, da "Davanti all'Altare")
</p>

<h5>DengMingDao</h5>

<p>
Impegno / La preda incrocia la tigre / che a volte osserva soltanto, / altre volte si avventa sicura, / ma sempre agisce. / La vita è una serie incessante di opportunità. Se non allunghiamo la mano, se non approfittiamo di ciò che ci viene incontro, non possiamo essere in armonia con la natura essenziale della vita. Così si comporta la tigre: adattandosi a ogni situazione. Se individua la preda ma non è pronta per la caccia, la lascia andare. Tuttavia, non ha mancato di agire. L'ha consapevolmente lasciata scappare, e questo è ben diverso dal lasciarsi sfuggire un'occasione per incapacità o lentezza di riflessi. Quando la tigre vuole la sua preda, le si avventa addosso senza esitazione alcuna. E nessuna morale, nessun senso di colpa, problema o ideologia interferisce con la purezza del suo operato. Questa forma di grazia immutata nell'azione è detta non azione. È una questione di impegno. Qualunque cosa ci venga incontro, dobbiamo affrontarla con impegno. Possiamo riceverla, possiamo modificare le circostanze e poi abbandonarla, oppure donarle qualcosa di noi, o ancora rinunciarvi consapevolmente. In qualsiasi modo scegliamo di comportarci, non dobbiamo affatto mostrare apatia nei riguardi della vita. Al contrario, una partecipazione profonda a tutto quanto accade è la strada più sicura per conquistare la felicità, la vitalità, il successo e una grande conoscenza del Tao.
</p>

<h5>InFinemDei</h5>

<p>
"E si meravigliava della loro incredulità". Anch'io mi stupisco spesso della mancanza di fede di tanti miei contemporanei. Non vedono forse il sole spuntare ogni giorno all'orizzonte, fedele all'appuntamento quotidiano? E la natura continuare tranquillamente il suo lavoro: le piante, gli alberi, i fiori, il grano... il bambino che cresce pazientemente nel grembo della madre? È vero, Signore, che tutto ciò nelle grandi città sembra terribilmente lontano. Anche in me la fede sembra ogni tanto assopirsi. E i motori, le macchine, gli aerei, i monumenti... non parlano forse di un'intelligenza che è un tuo dono? Apri i nostri occhi, Signore. Donaci un senso di ammirazione che possa risvegliare la nostra fede. Allora compirà delle meraviglie tra di noi.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
