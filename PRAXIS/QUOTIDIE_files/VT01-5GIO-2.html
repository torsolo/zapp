<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>VERBUM</h1>-->
<h1>VERBUM</h1>

<p>
<u>HODIE</u> / Giovedì della I settimana del Tempo Ordinario (anno pari)
</p>

<p>
<u>ANTIFONA</u> / Vidi il Signore su di un trono altissimo: lo adorava una schiera di angeli e cantavano insieme. "Ecco colui che regna per sempre".
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>COLLETTA</u> / Ispira la tua paterna bontà, o Signore, i pensieri e i propositi del tuo popolo in preghiera, perché veda ciò che deve fare e abbia la forza di compiere ciò che ha veduto. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Israele fu sconfitto e l’arca di Dio fu presa</b> / Dal primo libro di Samuele. (1Sam 4,1-11) / In quei giorni i Filistei si radunarono per combattere contro Israele. Allora Israele scese in campo contro i Filistei. Essi si accamparono presso Eben-Ezer mentre i Filistei s'erano accampati ad Afek. I Filistei si schierarono contro Israele e la battaglia divampò, ma Israele fu sconfitto di fronte ai Filistei, e caddero sul campo, delle loro schiere, circa quattromila uomini. Quando il popolo fu rientrato nell'accampamento, gli anziani d'Israele si chiesero: «Perché ci ha sconfitti oggi il Signore di fronte ai Filistei? Andiamo a prenderci l'arca dell'alleanza del Signore a Silo, perché venga in mezzo a noi e ci liberi dalle mani dei nostri nemici». Il popolo mandò subito alcuni uomini a Silo, a prelevare l'arca dell'alleanza del Signore degli eserciti, che siede sui cherubini: c'erano con l'arca dell'alleanza di Dio i due figli di Eli, Ofni e Fineès. Non appena l'arca dell'alleanza del Signore giunse all'accampamento, gli Israeliti elevarono un urlo così forte che ne tremò la terra. Anche i Filistei udirono l'eco di quell'urlo e dissero: «Che significa quest'urlo così forte nell'accampamento degli Ebrei?». Poi vennero a sapere che era arrivata nel loro campo l'arca del Signore. I Filistei ne ebbero timore e si dicevano: «È venuto Dio nell'accampamento!», ed esclamavano: «Guai a noi, perché non è stato così né ieri né prima. Guai a noi! Chi ci libererà dalle mani di queste divinità così potenti? Queste divinità hanno colpito con ogni piaga l'Egitto nel deserto. Siate forti e siate uomini, o Filistei, altrimenti sarete schiavi degli Ebrei, come essi sono stati vostri schiavi. Siate uomini, dunque, e combattete!». Quindi i Filistei attaccarono battaglia, Israele fu sconfitto e ciascuno fuggì alla sua tenda. La strage fu molto grande: dalla parte d'Israele caddero trentamila fanti. In più l'arca di Dio fu presa e i due figli di Eli, Ofni e Fineès, morirono. / Parola di Dio.
</p>

<p>
<u>PSALMUS</u> / (Sal 43) <b>Salvaci, Signore, per la tua misericordia</b> / Signore, ci hai respinti e coperti di vergogna, e più non esci con le nostre schiere. Ci hai fatto fuggire di fronte agli avversari e quelli che ci odiano ci hanno depredato. / Hai fatto di noi il disprezzo dei nostri vicini, lo scherno e la derisione di chi ci sta intorno. Ci hai resi la favola delle genti, su di noi i popoli scuotono il capo. / Svégliati! Perché dormi, Signore? Déstati, non respingerci per sempre! Perché nascondi il tuo volto, dimentichi la nostra miseria e oppressione?
</p>

<p>
<u>ALLELUIA</u> / Alleluia, Alleluia / Gesù annunciava il vangelo del Regno e guariva ogni sorta di malattie e infermità nel popolo. (Mt 4,23) / Alleluia.
</p>

<p>
<u>VANGELO</u> / <b>La lebbra scomparve da lui ed egli fu purificato</b> / Dal Vangelo secondo  Marco (Mc 1,40-45) / In quel tempo, venne da Gesù un lebbroso, che lo supplicava in ginocchio e gli diceva: «Se vuoi, puoi purificarmi!». Ne ebbe compassione, tese la mano, lo toccò e gli disse: «Lo voglio, sii purificato!». E subito, la lebbra scomparve da lui ed egli fu purificato. E, ammonendolo severamente, lo cacciò via subito e gli disse: «Guarda di non dire niente a nessuno; va', invece, a mostrarti al sacerdote e offri per la tua purificazione quello che Mosè ha prescritto, come testimonianza per loro». Ma quello si allontanò e si mise a proclamare e a divulgare il fatto, tanto che Gesù non poteva più entrare pubblicamente in una città, ma rimaneva fuori, in luoghi deserti; e venivano a lui da ogni parte. / C: Parola del Signore.
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / La parola di Dio proclamata davanti a noi è un annuncio di speranza e un invito a rinnovarci, oggi, finchè dura l'«oggi» della nostra vita. Preghiamo con fede come il lebbroso: <b>Gesù, guarisci.</b> / Gesù Salvatore, guida la tua Chiesa affinché comunichi ai più dimenticati tra gli uomini, agli intoccabili della società, la speranza che viene da te. Noi ti invochiamo: / Gesù Salvatore, sveglia le coscienze dei cristiani perché si oppongano ad ogni forma di corruzione e siano strumenti di pace fra gli uomini. Noi ti invochiamo: / Gesù Salvatore, dona energia e perseveranza a coloro che faticano per eliminare le emarginazioni e i pregiudizi tra i popoli e nelle comunità. Noi ti invochiamo: / Gesù Salvatore, continua a guarire oggi i lebbrosi e insegnaci la solidarietà attiva verso ogni bisognoso. Noi ti invochiamo: / Gesù Salvatore, guarisci questa nostra comunità dalla lebbra dell'egoismo, dell'impurità e della insensibilità. Noi ti invochiamo: / Per gli stranieri e i nomadi che dimorano tra noi. / Per i drogati e i loro genitori. / Dio, Padre buono, concedici di operare da veri fratelli di Cristo, e dopo esserci purificati dal nostro egoismo, di contribuire alla guarigione del nostro vicino. Per Gesù tuo Figlio e nostro fratello, che vive e regna nei secoli dei secoli. Amen.
</p>

<p>
<u>OFFERTORIO</u> / Accogli, Signore, l'offerta che ti presentiamo, esaudisci la nostra fiduciosa preghiera e santifica tutta la nostra vita. Per Cristo nostro Signore.
</p>

<p>
<u>COMMUNIO</u> / Presso di te, Signore, è la sorgente della vita, nella tua luce noi vedremo la luce. (Sal 36,10)
</p>

<p>
<u>COMMUNIO</u> / “Io sono venuto perché abbiano la vita, e l’abbiano in abbondanza”, dice il Signore. (Gv 10,10)
</p>

<p>
<u>GRATIAS</u> / Dio onnipotente, che ci hai nutriti alla tua mensa, donaci di esprimere in un fedele servizio la forza rinnovatrice di questi santi misteri. Per Cristo nostro Signore.
</p>


<hr>

<h5>PROFUNDIS</h5>

<p>
<u>EVANGELIZO</u> / 
</p>

<p>
<u>EVANGELIZO</u> / Papa Francesco / Enciclica « Lumen Fidei/ La luce della fede » , § 56-57 / La fede, una forza di consolazione nella sofferenza / Il cristiano sa che la sofferenza non può essere eliminata, ma può ricevere un senso, può diventare atto di amore, affidamento alle mani di Dio che non ci abbandona e, in questo modo, essere una tappa di crescita della fede e dell’amore. (…) La luce della fede non ci fa dimenticare le sofferenze del mondo. Per quanti uomini e donne di fede i sofferenti sono stati mediatori di luce! Così per san Francesco d’Assisi il lebbroso, o per la Beata Madre Teresa di Calcutta i suoi poveri. Hanno capito il mistero che c’è in loro. Avvicinandosi ad essi non hanno certo cancellato tutte le loro sofferenze, né hanno potuto spiegare ogni male. La fede non è luce che dissipa tutte le nostre tenebre, ma lampada che guida nella notte i nostri passi, e questo basta per il cammino. All’uomo che soffre, Dio non dona un ragionamento che spieghi tutto, ma offre la sua risposta nella forma di una presenza che accompagna, di una storia di bene che si unisce ad ogni storia di sofferenza per aprire in essa un varco di luce. In Cristo, Dio stesso ha voluto condividere con noi questa strada e offrirci il suo sguardo per vedere in essa la luce. Cristo è colui che, avendo sopportato il dolore, « dà origine alla fede e la porta a compimento » (Eb 12,2).
</p>

<p>
<u>EVANGELIZO</u> / 2021 / <a href="https://vangelodelgiorno.org/IT/gospel" title="Meditazione" class="https">Meditazione</a>
</p>

<p>
<u>DIBRUNO</u> / 
</p>

<p>
<u>DIBRUNO</u> / Guarda di non dire niente a nessuno (Mc 1,40-45) / Le opere di Dio vanno cantate e magnificate. È legge universale. Ogni uomo deve ad essa immediata obbedienza. Sono le opere che manifestano la grandezza del Creatore e Signore. Ecco l’insegnamento celeste a noi dato: “Allora Raffaele li chiamò tutti e due in disparte e disse loro: «Benedite Dio e proclamate davanti a tutti i viventi il bene che vi ha fatto, perché sia benedetto e celebrato il suo nome. Fate conoscere a tutti gli uomini le opere di Dio, come è giusto, e non esitate a ringraziarlo. È bene tenere nascosto il segreto del re, ma è motivo di onore manifestare e lodare le opere di Dio. Fate ciò che è bene e non vi colpirà alcun male. È meglio la preghiera con il digiuno e l’elemosina con la giustizia, che la ricchezza con l’ingiustizia. Meglio praticare l’elemosina che accumulare oro. L’elemosina salva dalla morte e purifica da ogni peccato. Coloro che fanno l’elemosina godranno lunga vita. Coloro che commettono il peccato e l’ingiustizia sono nemici di se stessi. Voglio dirvi tutta la verità, senza nulla nascondervi: vi ho già insegnato che è bene nascondere il segreto del re, mentre è motivo d’onore manifestare le opere di Dio. Ebbene, quando tu e Sara eravate in preghiera, io presentavo l’attestato della vostra preghiera davanti alla gloria del Signore. Così anche quando tu seppellivi i morti. Quando poi tu non hai esitato ad alzarti e ad abbandonare il tuo pranzo e sei andato a seppellire quel morto, allora io sono stato inviato per metterti alla prova. Ma, al tempo stesso, Dio mi ha inviato per guarire te e Sara, tua nuora. Io sono Raffaele, uno dei sette angeli che sono sempre pronti a entrare alla presenza della gloria del Signore»” (Tb 12,6-15). Se le opere di Dio vanno cantate, magnificate, celebrate, narrate, raccontate, divulgate, annunziate – ed è questa la vera evangelizzazione: narrerò quanto il Signore per me ha fatto – perché Gesù impone il silenzio? Perché Gesù ammonisce severamente il lebbroso guarito perché si guardi di non dire niente a nessuno? Per chi vale questo ammonimento? / Ogni evangelizzazione è fatta secondo tempi e momenti stabiliti da Dio. Anche per la verità piena di Cristo Gesù vi sono tempi e momenti determinati dal Signore. Oggi si devono tacere i miracoli operati da Gesù, perché si deve dare molto più spazio alla conversione e alla fede nel Vangelo. Se si viene da Gesù solo per un miracolo del corpo, la sua missione è di grande fallimento. L’anima rimarrebbe nella morte eterna e lo spirito nel grande errore e nella universale falsità in ordine al mistero della salvezza. A che giova avere oggi un corpo purificato dalla lebbra, mentre l’anima è già dannata e pronta per essere accolta nelle tenebre eterne? Invece è preferibile rimanere con il corpo nella lebbra, ma con l’anima piena di grazia, in cammino verso la beatitudine eterna. Il tempo non è la misura della verità di un uomo. Misura della verità è la sua eternità. Guai quando misura della verità è il tempo e non più l’eternità. / <b>In quel tempo, venne da Gesù un lebbroso, che lo supplicava in ginocchio e gli diceva: «Se vuoi, puoi purificarmi!». Ne ebbe compassione, tese la mano, lo toccò e gli disse: «Lo voglio, sii purificato!». E subito, la lebbra scomparve da lui ed egli fu purificato. E, ammonendolo severamente, lo cacciò via subito e gli disse: «Guarda di non dire niente a nessuno; va’, invece, a mostrarti al sacerdote e offri per la tua purificazione quello che Mosè ha prescritto, come testimonianza per loro». Ma quello si allontanò e si mise a proclamare e a divulgare il fatto, tanto che Gesù non poteva più entrare pubblicamente in una città, ma rimaneva fuori, in luoghi deserti; e venivano a lui da ogni parte.</b> / Gesù è nello Spirito Santo e sa cosa giova all’uomo. L’uomo non è nello Spirito Santo. Vive nella grande ignoranza di Dio e delle sue cose. Far conoscere il mistero di Dio nel quale è il mistero dell’uomo appartiene a Gesù Signore, appartiene oggi agli Apostoli del Signore. Se gli Apostoli non portano nel tempo la misura della verità secondo le regole dell’eternità stabilite dal Signore, la loro opera è vana. Lavorano nel tempo per il tempo. Non evangelizzano agli uomini le regole della vera eternità. Ma oggi evangelizzare secondo le regole dell’eternità è divenuto impossibile. Molti discepoli di Gesù hanno sostanzialmente modificate queste regole, anzi le hanno dichiarate nulle. Le hanno abrogate. Con quali risultati? Non possono più evangelizzare l’eternità. / Madre di Dio, Angeli, Santi, fate che il cristiano sia evangelizzatore della vera eternità. 
</p>

<p>
<u>DIBRUNO</u> / 2021 / <a href="FILE:///C:/MYKNOW/XDOCS/verbum/DiBruno.txt" title="DiBruno" class="FILE">DiBruno</a>
</p>

<p>
<u>SILVESTRINI</u> / 2021 / <a href="https://liturgia.silvestrini.org/digest/" title="settimana" class="https">settimana</a>
</p>

<p>
<u>LOYOLA</u> / 
</p>

<p>
<u>LOYOLA</u> / La lebbra non ti lascia mai. È qualcosa che ti si è appiccicata addosso e non ti molla. Ti accompagna sempre, quando dormi, quando mangi, quando preghi. Ti si unisce così profondamente che diventa esclusiva: quando c’è lei, c’è solo lei, altre relazioni non ammesse, sei isolato. La lebbra isola pesantemente perché fa paura. La lebbra, che ancora esiste e uccide in varie parti del mondo, diventa per la preghiera di oggi un simbolo: essa ci mette in relazione con un paio di situazioni che ci ricordano gli effetti che essa ha sulla persona. La lebbra deforma la nostra immagine. Penso alle scelte fatte o che sto facendo. Alcune di queste mi fanno male, forse mi provocano un sollievo immediato ma temporaneo; dopo un po’ mi accorgo che mi rimane un malessere di fondo perché quelle scelte non mi appartengono, mi cambiano, mi “sfigurano”. E così non sono contento di me. Il non essere contenti di noi stessi, spesso non è la malattia, è il sintomo! Sintomo legato che non siamo in contatto con la nostra origine e con la nostra destinazione, con chi veramente siamo. La lebbra ci isola dalla comunità. La nostra immagine (interiore) rovinata diventa repellente per noi stessi e anche per gli altri. Se per primo non sono in sintonia con me stesso come fanno gli altri a esserlo con me? Come posso “attrarre” persone belle, positive, vitali? L’attrattività di Gesù sta proprio nella bellezza della sua umanità piena, consapevole della sua origine e rivolta con coraggio alla sua destinazione: donarsi per amore. / C’è qualche tipo di “lebbra” in te? Desideri chiedere aiuto al Signore per questa lebbra? Come reagisci di fronte alle tue insoddisfazioni, tristezze, incompletezze? Cosa ti tiene lontano dalla comunità, rovina le tue relazioni, ha bisogno di guarigione? (Andrea Piccolo SJ)
</p>

<p>
<u>LOYOLA</u> / 2021 / <a href="https://getupandwalk.gesuiti.it/" title="commento" class="https">commento</a>
</p>

<p>
<u>BOSE</u> / Saldi e irremovibili nella fede / Chiunque non confessa che Gesù Cristo è venuto nella carne, è un anticristo (1Gv 4,2-3) e chi non confessa la testimonianza della croce, viene dal divisore e chi distorce le parole del Signore secondo i suoi desideri e nega la resurrezione e il giudizio, questi è il primogenito di Satana. Perciò, abbandonata la vanità dei molti e i falsi insegnamenti, ritorniamo alla Parola che ci è stata trasmessa da principio, rimanendo sobri per poter pregare e perseverando nei digiuni, supplicando nelle nostre preghiere il Dio che tutto vede perché non ci abbandoni alla tentazione (Mt 6,12), come ha detto il Signore: Lo spirito è pronto, ma la carne è debole (Mt 26,41). Restiamo sempre fermi, dunque, nella nostra speranza e nella caparra della nostra giustizia, che è Cristo Gesù, il quale ha portato i nostri peccati nel suo corpo sulla croce (1Pt 2,24), lui che non ha commesso peccato e non si è trovato inganno sulla sua bocca (1Pt 2,22), ma tutto ha sopportato per noi affinché avessimo la vita in lui. Diventiamo dunque imitatori della sua pazienza e, se soffriamo per il suo Nome, rendiamogli gloria. Questo è l'esempio che lui ci ha mostrato in se stesso e noi questo crediamo. Supplico voi tutti dunque di obbedire alla parola di giustizia e di perseverare con tutta quella pazienza che avete visto con i vostri occhi nei beati Ignazio, Zosimo e Rufo, ma anche in altri che erano dei vostri, nello stesso Paolo e negli altri apostoli, convinti che tutti quelli non hanno corso invano, ma nella fede e nella giustizia, e che sono nel luogo loro dovuto presso il Signore con il quale hanno sofferto. Non hanno amato il mondo presente, ma colui che è morto per noi e che Dio ha risuscitato per noi. State saldi in queste cose e seguite l'esempio del Signore, forti e irremovibili nella fede, amando i fratelli, amandovi a vicenda, uniti nella verità, avendo cura gli uni degli altri nella mitezza del Signore, senza disprezzare nessuno. (Policarpo di Smirne, Lettere ai filippesi II,7,1-10,1) 
</p>

<p>
<u>FEGF</u> / <a href="" title="FraternitaEvangelicheGerusalemmeFI" class="page">FraternitaEvangelicheGerusalemmeFI</a>
</p>


<hr>

<h5>HOMILY</h5>

<p>
<a href="file:///D:/MULO/HomilyVoice" title="HomilyVoice" class="file">HomilyVoice</a><br>
2021 / 
</p>


<span class="backlinks">
</span>

</div>
</div>
</body>
</html>
