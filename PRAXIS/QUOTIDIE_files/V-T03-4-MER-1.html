<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Mercoledì della III settimana del Tempo Ordinario.
</p>

<p>
<u>ANTIFONA</u> / Cantate al Signore un canto nuovo, cantate al Signore, uomini di tutta la terra. Maestà e onore sono davanti a lui, forza e splendore nel suo santuario. (Sal 95,1.6)
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>COLLETTA</u> / Dio onnipotente ed eterno, guida le nostre azioni secondo la tua volontà, perché nel nome del tuo diletto Figlio portiamo frutti generosi di opere buone. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Ha reso perfetti per sempre quelli che vengono santificati</b> / Dalla lettera agli Ebrei (Eb 10,11-18) / Fratelli, ogni sacerdote si presenta giorno per giorno a celebrare il culto e a offrire molte volte gli stessi sacrifici, che non possono mai eliminare i peccati. Cristo, invece, avendo offerto un solo sacrificio per i peccati, si è assiso per sempre alla destra di Dio, aspettando ormai che i suoi nemici vengano posti a sgabello dei suoi piedi. Infatti, con un'unica offerta egli ha reso perfetti per sempre quelli che vengono santificati.A noi lo testimonia anche lo Spirito Santo. Infatti, dopo aver detto:«Questa è l'alleanza che io stipulerò con loro dopo quei giorni, dice il Signore: io porrò le mie leggi nei loro cuori e le imprimerò nella loro mente», dice: «e non mi ricorderò più dei loro peccati e delle loro iniquità». Ora, dove c'è il perdono di queste cose, non c'è più offerta per il peccato. / Parola di Dio.
</p>

<p>
<u>PSALMUS</u> / (Sal 109) <b>Tu sei sacerdote per sempre, Cristo Signore</b> / Oracolo del Signore al mio signore: «Siedi alla mia destra finché io ponga i tuoi nemici a sgabello dei tuoi piedi». / Lo scettro del tuo potere stende il Signore da Sion: domina in mezzo ai tuoi nemici! / A te il principato nel giorno della tua potenza tra santi splendori; dal seno dell’aurora, come rugiada, io ti ho generato. / Il Signore ha giurato e non si pente: «Tu sei sacerdote per sempre al modo di Melchìsedek». 
</p>

<p>
<u>ACCLAMATIO</u> / Alleluia, Alleluia / Il seme è la parola di Dio, il seminatore è Cristo: chiunque trova lui, ha la vita eterna. (Mc 4,19) / Alleluia. 
</p>

<p>
<u>VANGELO</u> / <b>Il seminatore uscì a seminare</b> / Dal Vangelo secondo  Marco (Mc 4,1-20) / In quel tempo, Gesù cominciò di nuovo a insegnare lungo il mare. Si riunì attorno a lui una folla enorme, tanto che egli, salito su una barca, si mise a sedere stando in mare, mentre tutta la folla era a terra lungo la riva. Insegnava loro molte cose con parabole e diceva loro nel suo insegnamento: «Ascoltate. Ecco, il seminatore uscì a seminare. Mentre seminava, una parte cadde lungo la strada; vennero gli uccelli e la mangiarono. Un’altra parte cadde sul terreno sassoso, dove non c’era molta terra; e subito germogliò perché il terreno non era profondo, ma quando spuntò il sole, fu bruciata e, non avendo radici, seccò. Un’altra parte cadde tra i rovi, e i rovi crebbero, la soffocarono e non diede frutto. Altre parti caddero sul terreno buono e diedero frutto: spuntarono, crebbero e resero il trenta, il sessanta, il cento per uno». E diceva: «Chi ha orecchi per ascoltare, ascolti!». Quando poi furono da soli, quelli che erano intorno a lui insieme ai Dodici lo interrogavano sulle parabole. Ed egli diceva loro: «A voi è stato dato il mistero del regno di Dio; per quelli che sono fuori invece tutto avviene in parabole, affinché guardino, sì, ma non vedano, ascoltino, sì, ma non comprendano, perché non si convertano e venga loro perdonato». E disse loro: «Non capite questa parabola, e come potrete comprendere tutte le parabole? Il seminatore semina la Parola. Quelli lungo la strada sono coloro nei quali viene seminata la Parola, ma, quando l’ascoltano, subito viene Satana e porta via la Parola seminata in loro. Quelli seminati sul terreno sassoso sono coloro che, quando ascoltano la Parola, subito l’accolgono con gioia, ma non hanno radice in se stessi, sono incostanti e quindi, al sopraggiungere di qualche tribolazione o persecuzione a causa della Parola, subito vengono meno. Altri sono quelli seminati tra i rovi: questi sono coloro che hanno ascoltato la Parola, ma sopraggiungono le preoccupazioni del mondo e la seduzione della ricchezza e tutte le altre passioni, soffocano la Parola e questa rimane senza frutto. Altri ancora sono quelli seminati sul terreno buono: sono coloro che ascoltano la Parola, l’accolgono e portano frutto: il trenta, il sessanta, il cento per uno». / Parola del Signore. 
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / La parola seminata nel nostro cuore si fa ora preghiera al Padre. Con fiducia, quindi, diciamo: <b>Santifica il tuo popolo, Signore.</b> / Perché la Chiesa, dispensando la salvezza del Risorto, sia testimone eloquente per chi cerca la verità e la vita. Preghiamo: / Perché la predicazione del vangelo si espanda ovunque come albero rigoglioso e porti molto frutto. Preghiamo: / Perché il dono della parola, che permette agli uomini di comunicare, sia veicolo di autentica comprensione, strumento di lode e di benedizione. Preghiamo: / Perché gli operatori culturali e i responsabili dell'opinione pubblica abbiano a cuore di seminare bellezza, verità e bontà. Preghiamo: / Perché, convocati dallo Spirito per nutrirci della parola e del pane, diventiamo testimoni della diffusione del regno di Dio. Preghiamo: / Per chi ha bisogno di una parola vera. / Per i catechisti della nostra comunità. / O Signore, sfalda le nostre inutili torri di parole e fa' risuonare nel nostro cuore la tua unica Parola: Gesù, tuo Figlio e nostro Signore che vive e regna con te nei secoli dei secoli. Amen.
</p>

<p>
<u>OFFERTORIO</u> / Accogli i nostri doni, Padre misericordioso, e consacrali con la potenza del tuo Spirito, perché diventino per noi sacramento di salvezza. Per Cristo nostro Signore.
</p>

<p>
<u>COMMUNIO</u> / Guardate al Signore e sarete raggianti, non dovranno arrossire i vostri volti. (Sal 33,6) ♦ Oppure: Io sono la luce del mondo; chi segue me, non camminerà nelle tenebre, ma avrà la luce della vita. (Gv 8,12)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / O Dio, che in questi santi misteri ci hai nutriti con il corpo e il sangue del tuo Figlio, fa' che ci rallegriamo sempre del tuo dono, sorgente inesauribile di vita nuova. Per Cristo nostro Signore.
</p>

<h3>LECTIO</h3>

<p>
<u>EVANGELIZO-21</u> / Beato Guerrico d'Igny (ca 1080-1157) abate cistercense / Discorso per Natale, 5; «Sono coloro che ascoltano la Parola, l'accolgono e portano frutto» / Certamente, «è sicura e degna di essere da tutti accolta» (1Tm 1,15), la tua Parola onnipotente, Signore! Disceso in un profondo silenzio dall'alto dal trono regale del Padre (Sap 18,14), fino in una mangiatoia, ci parla meglio, per il momento, con il suo silenzio. «Chi ha orecchi per intendere intenda» ciò che dice il santo e misterioso silenzio del Verbo eterno. (...) C'è qualcosa infatti che inculchi la regola del silenzio con più peso e autorità, che reprima il male inquieto della lingua e le tempeste della parola (...) quanto la Parola di Dio silenziosa fra gli uomini? «La mia parola non è ancora sulla lingua» (Sal 138,4) sembra proclamare la Parola onnipotente quando si sottomette a sua madre. E noi, con quale follia diciamo: «Per la nostra lingua siamo forti; ci difendiamo con le nostre labbra: chi sarà nostro padrone» (Sal 11,5). Quanto mi sarebbe dolce, se questo mi fosse permesso, osservare il silenzio, ritirarmi e tacere, anche a proposito del bene, per poter prestare un orecchio più attento, più raccolto, alle parole segrete e ai significati sacri di questo divino silenzio. Quanto mi sarebbe buono imparare dal Verbo, per lo stesso tempo durante il quale anche lui ha osservato il silenzio, imparando da sua madre. (...) «Il Verbo si fece carne e venne ad abitare in mezzo a noi» (Gv 1,14). Poniamo tutta la nostra devozione, fratelli, nel meditare su Cristo avvolto nelle fasce di cui sua madre l'ha coperto, per poter vedere, nella gioia eterna del Regno, la gloria e la bellezza di cui suo Padre l'avrà rivestito.
</p>

<p>
<u>DIBRUNO-21</u> / Chi ha orecchi per ascoltare, ascolti! (Mc 4,1-20) / Quando il Signore parla, l’uomo è nella capacità di comprendere ciò che Lui dice, rivela, manifesta? Si risponde che la comprensione è nello Spirito Santo. Più cresce la presenza dello Spirito di Dio in noi e più in noi cresce la comprensione di ogni Parola del Signore. Meno cresce lo Spirito e meno comprensione noi abbiamo. È lo Spirito che ci mette, anzi che crea la comunione con il pensiero del Padre e del Figlio. Lo Spirito cresce in noi in misura della nostra obbedienza ad ogni comando, legge, volontà, parola che il nostro Dio ci ha rivolto o ci rivolge. Poca obbedienza, poca comprensione. Molta obbedienza, molta comprensione. Piena obbedienza, piena comprensione. Chi è nella grazia del Signore sempre comprende la Parola del Signore. Chi invece abita nel cuore di Satana, per lui mai vi potrà essere comprensione. Satana è il maestro della menzogna, della falsità, dell’inganno, del travisamento di ogni Parola di Dio e di Cristo Gesù. Chi abita nel cuore di Satana, perché la sua dimora è il peccato, non solo nulla comprende, in più nutre odio nel suo cuore non solo contro la Parola rivelata, ma anche contro la Persona che la Parola porta e dona. Quando Il Signore parla e l’uomo non comprende, della non comprensione lui è responsabile. Avrebbe potuto comprendere. Lui è uomo. Non comprende perché si è fatto figlio di Satana e seguace dei suoi insegnamenti. Rimane però la sua responsabilità eterna. / In quel tempo, Gesù cominciò di nuovo a insegnare lungo il mare. Si riunì attorno a lui una folla enorme, tanto che egli, salito su una barca, si mise a sedere stando in mare, mentre tutta la folla era a terra lungo la riva. Insegnava loro molte cose con parabole e diceva loro nel suo insegnamento: «Ascoltate. Ecco, il seminatore uscì a seminare. Mentre seminava, una parte cadde lungo la strada; vennero gli uccelli e la mangiarono. Un’altra parte cadde sul terreno sassoso, dove non c’era molta terra; e subito germogliò perché il terreno non era profondo, ma quando spuntò il sole, fu bruciata e, non avendo radici, seccò. Un’altra parte cadde tra i rovi, e i rovi crebbero, la soffocarono e non diede frutto. Altre parti caddero sul terreno buono e diedero frutto: spuntarono, crebbero e resero il trenta, il sessanta, il cento per uno». E diceva: «Chi ha orecchi per ascoltare, ascolti!». Quando poi furono da soli, quelli che erano intorno a lui insieme ai Dodici lo interrogavano sulle parabole. Ed egli diceva loro: «A voi è stato dato il mistero del regno di Dio; per quelli che sono fuori invece tutto avviene in parabole, affinché guardino, sì, ma non vedano, ascoltino, sì, ma non comprendano, perché non si convertano e venga loro perdonato». E disse loro: «Non capite questa parabola, e come potrete comprendere tutte le parabole? Il seminatore semina la Parola. Quelli lungo la strada sono coloro nei quali viene seminata la Parola, ma, quando l’ascoltano, subito viene Satana e porta via la Parola seminata in loro. Quelli seminati sul terreno sassoso sono coloro che, quando ascoltano la Parola, subito l’accolgono con gioia, ma non hanno radice in se stessi, sono incostanti e quindi, al sopraggiungere di qualche tribolazione o persecuzione a causa della Parola, subito vengono meno. Altri sono quelli seminati tra i rovi: questi sono coloro che hanno ascoltato la Parola, ma sopraggiungono le preoccupazioni del mondo e la seduzione della ricchezza e tutte le altre passioni, soffocano la Parola e questa rimane senza frutto. Altri ancora sono quelli seminati sul terreno buono: sono coloro che ascoltano la Parola, l’accolgono e portano frutto: il trenta, il sessanta, il cento per uno». / Gesù parla in parabole perché è necessario che il mistero del regno venga manifestato ad ogni creatura. Il regno nasce con la semina della Parola di Dio in ogni cuore. Chi deve seminare la Parola è il Padre. Il Padre la semina per mezzo di Cristo Gesù. Cristo Gesù la semina per mezzo dei suoi Apostoli. Ecco la prima verità da comprendere. Se l’Apostolo non semina la Parola di Gesù, mai nascerà il regno di Dio nei cuori. L’Apostolo esiste per andare in tutto il mondo e spargere il seme del Vangelo nei cuori. La seconda verità da comprendere ci rivela che non tutto il seme sparso produrrà. Molto seme resterà infruttuoso, ma una parte del seme produrrà di certo. La terza verità dice che non ogni seme produrrà la stessa quantità. Se il seminatore semina, raccoglierà. / Madre della Redenzione, Angeli, Santi, aiutateci a seminare la Parola del Vangelo.  
</p>

<p>
<u>SILVESTRINI-21</u> / Siamo rigenerati in Cristo Risorto. A confronto con la ripetizione inefficace dei riti sacrificali della prima alleanza, l'autore della Lettera agli Ebrei sottolinea l'efficacia e unicità dell'offerta di Gesù che culmina nella sua esaltazione celeste. Si compie in tal modo la parola profetica di Geremìa sulla nuova alleanza, citata dall'autore sacro nella lettura. Essa è caratterizzata dall'interiorità del rapporto con Dio e dal perdono dei peccati. Infatti, nell'auto-donazione di Gesù, le radici stesse del peccato sono estirpate perché viene immesso nel cuore dei credenti lo stesso dinamismo di amore che ha trasfigurato la sua umanità. Mediante l'applicazione del testo di Geremìa - l'unico che parla di "nuova" alleanza - l'intera vicenda di Gesù viene inserita nel piano della rivelazione storica di Dio. In questo modo la fede cristiana, che riconosce in Gesù l'inviato di Dio, offre anche la chiave per rileggere nel loro significato profondo i testi dell'Antico Testamento. La missione di Gesù sulla croce viene svelata nella risurrezione quando viene trasformato dalla luce e dalla gioia di Dio. Gesù risorto è per noi il sacerdote che ci permette di essere trasformati anche noi da Dio. Egli ci lìbera dal buio e dalla paura. Egli ci rigènera fino a trovare la nostra felicità nell'immersione nel mistero luminoso di Dio. L'applicazione ecclesiale della parabola risponde all'interrogativo che circola all'interno della comunità: perché tanti, dopo l'ascolto della parola e l'inizio di un cammino cristiano, vengono meno e abbandonano l'impegno? Questo non dipende dall'inefficacia della parola di Dio che ha forza di crescere ovunque, ma dalla mancanza di fiducia e di perseveranza di quelli che ascoltano o l'accolgono con superficialità. Il seme invece va curato, va annaffiato, magari potato pure. Solo così potrà dare frutto.
</p>

<p>
<u>LOYOLA-21</u> / Queste sono parole che si prestano molto bene al generare sensi di colpa. Solitamente quando le leggiamo ci identifichiamo velocemente con uno dei semi che per un motivo o per l’altro non portano frutto, ci sentiamo un po’ in colpa perché dovremmo essere il seme che dà il cento per uno e poi continuiamo la nostra vita con un po’ di amaro in bocca perché non siamo “come dovremmo essere”. Anche se non sembra, questa è la soluzione che molto spesso preferiamo, nonostante il sentimento di inadeguatezza che ci prende. Preferiamo questa soluzione perché è veloce, non chiede un grande lavoro di riflessione o di meditazione perché tanto il cento per uno non lo darò mai! E il senso di colpa che sentiamo, paradossalmente, è rassicurante! È come se fosse un piccolo prezzo da pagare per evitare di lavorare su di me. È come se dicessimo: «Caro Padre, facciamo così: io non prendo sul serio la tua Buona Notizia, ma in cambio ti pago sentendomi un po’ a disagio». L’altra soluzione è quella di prendere gli esempi di semina come un aiuto a capire l’atteggiamento di vita in cui mi trovo adesso e assumerlo come il punto di partenza del mio cammino di crescita umana e spirituale. Capisco dove mi trovo, e quindi capisco su quali aspetti della mia vita iniziare a lavorare per arrivare all’obiettivo del trenta, sessanta o cento per uno. Certo, è un obiettivo che sappiamo di non poter raggiungere, ma dà direzione alla mia strada. Evidentemente si tratta di una cosa più complessa, perché chiede un lavoro serio di verità su di noi e la fatica del camminare. A essere sinceri, tra le due soluzioni, la seconda è oggettivamente più complicata. Forse è davvero più semplice sentirsi in colpa e continuare la nostra vita! Il problema è che nel contratto di scambio della prima opzione ci sono delle clausole scritte in caratteri molto piccoli, che dicono che c’è un prezzo ulteriore da pagare: quello che stiamo dando via è anche la possibilità di una vita da persone libere. / In quali occasioni mi sono identificato con uno dei semi che non dà frutto? Cosa mi ha fatto sentire a disagio, sotto gli occhi del Signore? In che modo semino? In che modo sono terra che accoglie i semi? Che seme sono? (Leonardo Vezzani SJ)
</p>

<p>
<u>LettureBose</u> / L'amico di Dio / La Parola di Dio non si procurò l'amicizia di Abramo a causa di un bisogno, poiché egli è perfetto fin dall'inizio. Prima che Abramo fosse, io sono (Gv 8,58), dice infatti, ma ciò avvenne per donare allo stesso Abramo la vita eterna, poiché l'amicizia con Dio procura l'incorruttibilità a quelli che la conseguono. Perciò in principio Dio plasmò Adamo non perché ne avesse bisogno, ma per avere qualcuno su cui deporre i suoi doni. Poiché non solo prima di Adamo, ma anche prima di tutta la creazione, la Parola glorificava il Padre suo, rimanendo in lui, ed egli stesso era glorificato dal Padre, come dice: Padre, glorifica me con quella gloria che avevo presso di te prima che il mondo fosse (Gv 17,5). E non ci comandò di seguirlo perché avesse bisogno del nostro servizio, ma per procurare a noi stessi la salvezza. Seguire il Salvatore, infatti, significa aver parte alla salvezza, e seguire la luce significa partecipare alla luce. Quanti si trovano nella luce non sono la fonte della luce, ma vengono illuminati e resi splendenti da essa; non le danno nulla, ma sono beneficati e illuminati dalla luce. Così anche il servizio di Dio non apporta nulla a Dio, poiché Dio non ha bisogno del servizio degli uomini, ma a quelli che lo seguono e lo servono procura la vita, l'incorruttibilità e la gloria eterna beneficando quelli che lo servono per il fatto stesso che lo servono, ma senza ricevere da essi un beneficio. Egli infatti è ricco, perfetto e non ha bisogno di nulla. Dio domanda agli uomini che lo servano perché, lui che è buono e misericordioso, possa accordare i suoi benefici a quelli che perseverano nel suo servizio. Infatti, come Dio non ha bisogno di nulla, così l'uomo ha bisogno della comunione con Dio. Questa è la gloria dell'uomo: perseverare, rimanere nel servizio di Dio. Per questo il Signore diceva ai suoi discepoli: Non voi avete scelto me, ma io ho scelto voi (Gv 15,16), indicando che non erano essi a glorificare lui, ma erano glorificati da lui per il fatto che seguivano il Figlio di Dio. (Ireneo di Lione, Contro le eresie IV,13,4-14,1) 
</p>

<p>
<u>FEGF1</u> / ESORTAZIONE ALLA VIGILANZA di San Pier Damiano all’XI secolo / Lo sapete bene, fratelli, è proprio là dove resta una scintilla di fuoco che si avvicina la paglia. Perché si dovrebbe soffiare là dove il calore si è spento? Se io non avessi fiducia nel fatto che da voi sta per realizzarsi un rinnovamento per grazia di Cristo, troverei superfluo continuare ad esortarvi… Dunque, carissimi, riprendete forza con l’aiuto di Cristo e fedeli all’impegno che avete preso con Lui, combattete con le sue armi, non con mollezza, debolmente, ma con fervore e audacia… Ricordate ciò che viene detto all’Angelo della Chiesa di Sardi: “Svegliati! Rianima e rinvigorisci ciò che resta della tua vita e che sta per morire. Perché non ho trovato le tue opere perfette di fronte al mio Dio!… Poiché lo spirito umano non può astenersi dall’amare qualche cosa, se lo si circonda con la muraglia delle virtù, non potendosi in nessun modo dilatare all’intorno, è necessariamente attratto al di sopra di sé. Quando il nostro spirito comincia a riposare in tal modo nel suo Autore e a gustare la soavità delle delizie interiori, subito vomita tutto ciò che giudica contrario alla legge divina, aborrisce tutto ciò che stona con la regola della giustizia celeste. Se la parola dell’apostolo vivesse in noi quando dice “portiamo sempre nel nostro corpo il morire di Gesù”, nel momento in cui l’amore carnale non trovasse più spazio per spandersi, necessariamente la nostra gioia sarebbe trasportata e sospesa in Dio e il nostro fuoco brucerebbe ardente perché non avrebbe più lo spazio per disperdersi.
</p>

<p>
<u>FEGF2</u> / PORTANDO IN NOI CRISTO POSSIAMO GIUNGERE ALLA VITA SENZA FINE dagli scritti attribuiti a Pseudomacario / L’anima, quando viene ritenuta degna di avere parte alla chiarità luminosa dello Spirito, venendo illuminata da questo splendore ineffabile si trasforma nella dimora adatta a riceverlo. Essa è allora tutta luce, tutto viso, tutto occhio, nessuna parte in lei è priva dello spirituale occhio della luce. Niente è tenebroso in lei, essa è luce, spirito e capacità visiva. Tutto in lei è chiaro e semplice, essendo accesa dalla luce di Cristo che in lei ha stabilito la sua dimora. Quando il pittore è intento a fare il ritratto del re ne deve avere davanti il volto, cosicché quando il re posa davanti a lui con abilità e grazia lo ritrae, ma se il re è girato dalla parte opposta il pittore non può compiere l’opera sua, perché il suo occhio non ne vede il volto. Così Cristo, pittore perfetto, dipinge i lineamenti del suo volto di uomo celeste su quei fedeli che sono verso di Lui costantemente orientati… Se qualcuno non lo fissa di continuo, disprezzando ogni cosa a Lui contraria, non avrà di se stesso l’immagine del Signore disegnata dalla sua luce. Il nostro volto sia sempre in Lui fisso, con fede e amore, trascurando tutto per essere solo in Lui intenti, affinché nel nostro intimo s’imprima la sua immagine, e così portando in noi Cristo possiamo giungere alla vita senza fine.
</p>

<p>
<u>HomilyVoice-21</u> / PRIMA LETTURA / Con un’unica offerta egli ha reso perfetti per sempre quelli che vengono santificati Il Verbo Eterno, avendo assunto la nostra umanità, come nostra vera umanità, ha dato la sua volontà al Padre con una obbedienza fino alla morte di croce. In Lui ogni uomo ha detto il suo sì pieno al Padre e per questo suo sì pieno fino alla morte e alla morte di Cristo, il Padre ha perdonato ogni peccato della nostra umanità. Come in Adamo tutta l’umanità ha detto il suo no a Dio, così in Cristo tutta l’umanità ha detto il suo sì al Padre. Questa è la redenzione oggettiva. Di questa redenzione oggettiva così Parla l’Apostolo Paolo nella Lettera ai Romani: Infatti, quando eravamo ancora deboli, nel tempo stabilito Cristo morì per gli empi. Ora, a stento qualcuno è disposto a morire per un giusto; forse qualcuno oserebbe morire per una persona buona. Ma Dio dimostra il suo amore verso di noi nel fatto che, mentre eravamo ancora peccatori, Cristo è morto per noi. A maggior ragione ora, giustificati nel suo sangue, saremo salvati dall’ira per mezzo di lui. Se infatti, quand’eravamo nemici, siamo stati riconciliati con Dio per mezzo della morte del Figlio suo, molto più, ora che siamo riconciliati, saremo salvati mediante la sua vita. Non solo, ma ci gloriamo pure in Dio, per mezzo del Signore nostro Gesù Cristo, grazie al quale ora abbiamo ricevuto la riconciliazione. Quindi, come a causa di un solo uomo il peccato è entrato nel mondo e, con il peccato, la morte, e così in tutti gli uomini si è propagata la morte, poiché tutti hanno peccato… Ma il dono di grazia non è come la caduta: se infatti per la caduta di uno solo tutti morirono, molto di più la grazia di Dio e il dono concesso in grazia del solo uomo Gesù Cristo si sono riversati in abbondanza su tutti. E nel caso del dono non è come nel caso di quel solo che ha peccato: il giudizio infatti viene da uno solo, ed è per la condanna, il dono di grazia invece da molte cadute, ed è per la giustificazione. Infatti se per la caduta di uno solo la morte ha regnato a causa di quel solo uomo, molto di più quelli che ricevono l’abbondanza della grazia e del dono della giustizia regneranno nella vita per mezzo del solo Gesù Cristo. Come dunque per la caduta di uno solo si è riversata su tutti gli uomini la condanna, così anche per l’opera giusta di uno solo si riversa su tutti gli uomini la giustificazione, che dà vita. Infatti, come per la disobbedienza di un solo uomo tutti sono stati costituiti peccatori, così anche per l’obbedienza di uno solo tutti saranno costituiti giusti. La Legge poi sopravvenne perché abbondasse la caduta; ma dove abbondò il peccato, sovrabbondò la grazia. Di modo che, come regnò il peccato nella morte, così regni anche la grazia mediante la giustizia per la vita eterna, per mezzo di Gesù Cristo nostro Signore (Rm 5,6-21). Quando la redenzione oggettiva diviene redenzione soggettiva? Quando l’obbedienza di Cristo Gesù diviene nostra obbedienza. Quando il dono della sua volontà al Padre diviene dono della nostra volontà al Padre. Questo dono non può avvenire se non in Cristo, con Cristo, per Cristo, dimorando noi in Lui e Lui in noi con la potenza del suo Santo Spirito. Per questo Cristo deve essere predicato: perché ogni uomo l’accolga nella fede, sia generato in Lui nascendo come nuova creatura, diventi in Lui figlio adottivo del Padre. Come vero figlio nel suo Figlio Unigenito offra al Padre il sacrificio della sua volontà. Sia fatta, o Padre, la tua volontà, come in cielo cosi nella mia vita sulla terra. / LEGGIAMO Eb 10,11-18 / Ogni sacerdote si presenta giorno per giorno a celebrare il culto e a offrire molte volte gli stessi sacrifici, che non possono mai eliminare i peccati. Cristo, invece, avendo offerto un solo sacrificio per i peccati, si è assiso per sempre alla destra di Dio, aspettando ormai che i suoi nemici vengano posti a sgabello dei suoi piedi. Infatti, con un’unica offerta egli ha reso perfetti per sempre quelli che vengono santificati. A noi lo testimonia anche lo Spirito Santo. Infatti, dopo aver detto: Questa è l’alleanza che io stipulerò con loro dopo quei giorni, dice il Signore: io porrò le mie leggi nei loro cuori e le imprimerò nella loro mente, dice: e non mi ricorderò più dei loro peccati e delle loro iniquità. Ora, dove c’è il perdono di queste cose, non c’è più offerta per il peccato. Il sì di Cristo al Padre, la sua offerta, il suo sacrificio, il suo olocausto è stato perfetto. L’umanità in Lui ha compiuto la volontà del Padre. Per questa volontà donata sono stati perdonati tutti i peccati. Gesù non deve più offrire alcun sacrificio. Al sacrificio di Cristo, in Cristo, con Cristo, per Cristo ogni uomo deve ora offrire il suo sì, il suo sacrificio, la sua offerta, il suo olocausto. Ora è giusto che usiamo anche la nostra sana razionalità. Altrimenti anche noi saremo detti dallo Spirito Santo: “Stolti per natura”. Se il Padre – e tutte le Scritture profetiche sono concordi nel rivelare la medesima verità – ha deciso con decreto eterno che Cristo Gesù è il solo nome nel quale è stabilito che possiamo essere salvati, chi esclude Cristo dal mistero della vera salvezza, dichiara nullo il decreto eterno del Padre. Se il Padre – sempre nel suo decreto eterno – ha stabilito che in Cristo, con Cristo, per Cristo, divenendo suo vero corpo, ogni uomo debba dare a Lui il suo sì e fare della sua vita un’offerta, un sacrificio, un olocausto, conformandosi in tutto al suo Capo, che è Cristo, perché noi annunciamo solo la redenzione oggettiva e neghiamo la redenzione soggettiva. Anche in questo caso noi rendiamo nullo il decreto del Padre. Dichiariamo non vera la sua volontà. Affermiamo vera la nostra. Già con questo atto di superbia e di insubordinazione ci poniamo fuori del mistero della salvezza. Indichiamo vie che il Signore mai ha indicato. Il Signore chiede a noi un solo sacrificio: la rinuncia ai nostri pensieri per abbracciare i suoi e il suo Pensiero è Cristo Signore. Rinnegando il Pensiero di Dio, si compie per noi ancora una volta la profezia di Isaia: “I miei pensieri non sono i vostri pensieri, le vostre vie non sono le mie vie. Oracolo del Signore. Quanto il cielo sovrasta la terra, tanto le mie vie sovrastano le vostre vie, i miei pensieri sovrastano i vostri pensieri” (Is 55,8-9). O crediamo che la salvezza si compie in Cristo, con Cristo, con Cristo, aggiungendo al sì di Cristo Gesù al Padre il nostro sì, o rendiamo vana la redenzione operata dal Signore. Che mai per noi si compia la parola dell’Apostolo Paolo: essere nemici della croce di Cristo: Fratelli, fatevi insieme miei imitatori e guardate quelli che si comportano secondo l’esempio che avete in noi. Perché molti – ve l’ho già detto più volte e ora, con le lacrime agli occhi, ve lo ripeto – si comportano da nemici della croce di Cristo. La loro sorte finale sarà la perdizione, il ventre è il loro dio. Si vantano di ciò di cui dovrebbero vergognarsi e non pensano che alle cose della terra. La nostra cittadinanza infatti è nei cieli e di là aspettiamo come salvatore il Signore Gesù Cristo, il quale trasfigurerà il nostro misero corpo per conformarlo al suo corpo glorioso, in virtù del potere che egli ha di sottomettere a sé tutte le cose (Fil 3,17-21). Lo Spirito Santo ci dia ogni forza perché mai cadiamo in questo tristissimo peccato, divenendo nemici della croce di Cristo Signore. / LETTURA DEL VANGELO / Altri ancora sono quelli seminati sul terreno buono: sono coloro che ascoltano la Parola, l’accolgono e portano frutto: il trenta, il sessanta, il cento per uno Seminare in ogni cuore la Parola: è questa la missione evangelizzatrice che il Padre ha affidato a Cristo Gesù e che Cristo Gesù dovrà vivere nel mondo fino al giorno dell’avvento dei cieli nuovi e della terra nuova. Come Gesù vivrà questa sua missione, se Lui il giorno della gloriosa ascensione al cielo si è sottratto alla nostra vista? La missione non può essere vissuta solo nell’invisibilità. Essa ha sempre bisogno della visibilità. La visibilità alla missione di Cristo Gesù è data dalla visibilità del suo corpo che è la Chiesa. Una verità va subito messa in luce: La Parola da seminare nei cuori è Cristo Gesù, il Verbo eterno del Padre che si è fatto carne ed è venuto ad abitare in mezzo a noi. Se Cristo Gesù non viene annunciato, la nostra predicazione è vana. Non è la vera evangelizzazione. Il nostro Vangelo è Cristo Gesù, Crocifisso per i nostri peccati e Risorto per la nostra giustificazione. Cristo Gesù, Crocifisso, Risorto, Asceso al Cielo, Salvezza, Redenzione, Via, Verità, Vita, Luce, Giustizia, Amore, Misericordia del Padre, nello Spirito Santo, a noi dato per la nostra redenzione eterna, è il nostro Vangelo. E come Mosè innalzò il serpente nel deserto, così bisogna che sia innalzato il Figlio dell’uomo, perché chiunque crede in lui abbia la vita eterna. Dio infatti ha tanto amato il mondo da dare il Figlio unigenito, perché chiunque crede in lui non vada perduto, ma abbia la vita eterna. Dio, infatti, non ha mandato il Figlio nel mondo per condannare il mondo, ma perché il mondo sia salvato per mezzo di lui (Gv 3,14-17). Mentre i Giudei chiedono segni e i Greci cercano sapienza, noi invece annunciamo Cristo crocifisso: scandalo per i Giudei e stoltezza per i pagani; ma per coloro che sono chiamati, sia Giudei che Greci, Cristo è potenza di Dio e sapienza di Dio. Infatti ciò che è stoltezza di Dio è più sapiente degli uomini, e ciò che è debolezza di Dio è più forte degli uomini (1Cor 1,22-25). Anch’io, fratelli, quando venni tra voi, non mi presentai ad annunciarvi il mistero di Dio con l’eccellenza della parola o della sapienza. Io ritenni infatti di non sapere altro in mezzo a voi se non Gesù Cristo, e Cristo crocifisso (1Cor 2,1-2). Se Cristo Gesù non viene seminato in ogni cuore non c’è evangelizzazione. Ci potrà essere ogni altra cosa, ma non c’è evangelizzazione. Vale anche per tutto il corpo di Cristo quanto Paolo diceva a se stesso: “Annunciare il Vangelo non è per me un vanto, perché è una necessità che mi si impone: guai a me se non annuncio il Vangelo!” (1Cor 9,16). A loro Dio volle far conoscere la gloriosa ricchezza di questo mistero in mezzo alle genti: Cristo in voi, speranza della gloria. È lui infatti che noi annunciamo, ammonendo ogni uomo e istruendo ciascuno con ogni sapienza, per rendere ogni uomo perfetto in Cristo. Per questo mi affatico e lotto, con la forza che viene da lui e che agisce in me con potenza (Col 1,27-29). Perché il nostro Vangelo da seminare nei cuori è Cristo Gesù? Perché la nostra salvezza, la nostra redenzione, la nostra giustificazione, la nostra santificazione si compie in Lui, per Lui, con Lui, mai senza di Lui, mai fuori di Lui. Come dunque avete accolto Cristo Gesù, il Signore, in lui camminate, radicati e costruiti su di lui, saldi nella fede come vi è stato insegnato, sovrabbondando nel rendimento di grazie. Fate attenzione che nessuno faccia di voi sua preda con la filosofia e con vuoti raggiri ispirati alla tradizione umana, secondo gli elementi del mondo e non secondo Cristo. È in lui che abita corporalmente tutta la pienezza della divinità, e voi partecipate della pienezza di lui, che è il capo di ogni Principato e di ogni Potenza. In lui voi siete stati anche circoncisi non mediante una circoncisione fatta da mano d’uomo con la spogliazione del corpo di carne, ma con la circoncisione di Cristo: con lui sepolti nel battesimo, con lui siete anche risorti mediante la fede nella potenza di Dio, che lo ha risuscitato dai morti. Con lui Dio ha dato vita anche a voi, che eravate morti a causa delle colpe e della non circoncisione della vostra carne, perdonandoci tutte le colpe e annullando il documento scritto contro di noi che, con le prescrizioni, ci era contrario: lo ha tolto di mezzo inchiodandolo alla croce. Avendo privato della loro forza i Principati e le Potenze, ne ha fatto pubblico spettacolo, trionfando su di loro in Cristo (Col 2,6-15). Se Cristo Gesù non viene seminato nei cuori, non solo la nostra predicazione è vana, ma ogni altra cosa che facciamo è vana. Il corpo di Cristo esiste per essere presenza visibile di Cristo Gesù nel mondo e per seminare Cristo Gesù in ogni cuore. Ecco il vero fine dell’evangelizzazione: essere conformati a Cristo in vita e in morte, nel tempo e nell’eternità. Si assume la forma di Cristo, divenendo con Cristo un solo corpo, una sola vita, una sola opera, una sola missione. Poiché quelli che egli da sempre ha conosciuto, li ha anche predestinati a essere conformi all’immagine del Figlio suo, perché egli sia il primogenito tra molti fratelli; quelli poi che ha predestinato, li ha anche chiamati; quelli che ha chiamato, li ha anche giustificati; quelli che ha giustificato, li ha anche glorificati (Rm 8,29-30). Grande è il mistero dell’evangelizzazione cristiana. / LEGGIAMO IL TESTO DI Mc 4,1-20 / Cominciò di nuovo a insegnare lungo il mare. Si riunì attorno a lui una folla enorme, tanto che egli, salito su una barca, si mise a sedere stando in mare, mentre tutta la folla era a terra lungo la riva. Insegnava loro molte cose con parabole e diceva loro nel suo insegnamento: Ascoltate. Ecco, il seminatore uscì a seminare. Mentre seminava, una parte cadde lungo la strada; vennero gli uccelli e la mangiarono. Un’altra parte cadde sul terreno sassoso, dove non c’era molta terra; e subito germogliò perché il terreno non era profondo, ma quando spuntò il sole, fu bruciata e, non avendo radici, seccò. Un’altra parte cadde tra i rovi, e i rovi crebbero, la soffocarono e non diede frutto. Altre parti caddero sul terreno buono e diedero frutto: spuntarono, crebbero e resero il trenta, il sessanta, il cento per uno». E diceva: «Chi ha orecchi per ascoltare, ascolti!». Quando poi furono da soli, quelli che erano intorno a lui insieme ai Dodici lo interrogavano sulle parabole. Ed egli diceva loro: «A voi è stato dato il mistero del regno di Dio; per quelli che sono fuori invece tutto avviene in parabole, affinché guardino, sì, ma non vedano, ascoltino, sì, ma non comprendano, perché non si convertano e venga loro perdonato». E disse loro: «Non capite questa parabola, e come potrete comprendere tutte le parabole? Il seminatore semina la Parola. Quelli lungo la strada sono coloro nei quali viene seminata la Parola, ma, quando l’ascoltano, subito viene Satana e porta via la Parola seminata in loro. Quelli seminati sul terreno sassoso sono coloro che, quando ascoltano la Parola, subito l’accolgono con gioia, ma non hanno radice in se stessi, sono incostanti e quindi, al sopraggiungere di qualche tribolazione o persecuzione a causa della Parola, subito vengono meno. Altri sono quelli seminati tra i rovi: questi sono coloro che hanno ascoltato la Parola, ma sopraggiungono le preoccupazioni del mondo e la seduzione della ricchezza e tutte le altre passioni, soffocano la Parola e questa rimane senza frutto. Altri ancora sono quelli seminati sul terreno buono: sono coloro che ascoltano la Parola, l’accolgono e portano frutto: il trenta, il sessanta, il cento per uno». Per seminare Cristo nei cuori, dobbiamo sempre ricordare quanto il Signore dice della sua Parola attraverso il profeta Isaia. Come infatti la pioggia e la neve scendono dal cielo e non vi ritornano senza avere irrigato la terra, senza averla fecondata e fatta germogliare, perché dia il seme a chi semina e il pane a chi mangia, così sarà della mia parola uscita dalla mia bocca: non ritornerà a me senza effetto, senza aver operato ciò che desidero e senza aver compiuto ciò per cui l’ho mandata (Is 55,10-11). L’Apostolo Paolo così traduce e aggiorna nello Spirito Santo la profezia di Isaia: Siano rese grazie a Dio, il quale sempre ci fa partecipare al suo trionfo in Cristo e diffonde ovunque per mezzo nostro il profumo della sua conoscenza! Noi siamo infatti dinanzi a Dio il profumo di Cristo per quelli che si salvano e per quelli che si perdono; per gli uni odore di morte per la morte e per gli altri odore di vita per la vita. E chi è mai all’altezza di questi compiti? Noi non siamo infatti come quei molti che fanno mercato della parola di Dio, ma con sincerità e come mossi da Dio, sotto il suo sguardo, noi parliamo in Cristo (2Cor 2,14-17). E se il nostro Vangelo rimane velato, lo è in coloro che si perdono: in loro, increduli, il dio di questo mondo ha accecato la mente, perché non vedano lo splendore del glorioso vangelo di Cristo, che è immagine di Dio. Noi infatti non annunciamo noi stessi, ma Cristo Gesù Signore: quanto a noi, siamo i vostri servitori a causa di Gesù. E Dio, che disse: «Rifulga la luce dalle tenebre», rifulse nei nostri cuori, per far risplendere la conoscenza della gloria di Dio sul volto di Cristo (2Cor 4,3-6). Al seminatore è chiesto di seminare. Al mietitore è chiesto di raccogliere. Al corpo di Cristo è chiesto di seminare Cristo in ogni cuore. Allo Spirito Santo il mandato di fare germogliare Cristo nei cuori. Il Padre celeste poi verrà e raccoglierà per il suo regno eterno. Madre di Dio, fa’ che il Corpo di Cristo, secondo la responsabilità personale di ciascuno e la particolare missione e vocazione, semini Cristo Gesù in ogni cuore. Tu ci aiuterai e noi daremo Cristo, Luce, Grazia, Verità, Vita eterna ad ogni uomo. Con il tuo aiuto, ci convinceremo che dare Cristo ai cuori è la sola nostra vera missione. Amen.  
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
