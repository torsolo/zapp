<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-11</h1>-->
<h1>DIES-05-11</h1>

<h5>Oremus</h5>

<p>
<ul>
<li>Signore Gesù, tu che ci hai lasciati promettendoci che la nostra tristezza sarebbe diventata gioia dopo che te ne saresti andato, mantieni la tua promessa e mandaci il tuo Spirito Consolatore, perché trasformi la nostra vita con la sua presenza e perché la tua verità si manifesti in noi e nel mondo con tutta la sua forza.</li>
</ul>
</p>

<p>
<ul>
<li>Noi ti seguiamo, Signore Gesù: ma per poterti seguire, chiamaci, perché senza di te nessuno procede innanzi. Perché tu solo sei via, verità e vita. Accoglici come una via comoda e invitante. Rassicuraci come la verità sa rassicurare. Fa' di noi degli esseri vivi poiché tu sei la vita. (Sant'Ambrogio)</li>
</ul>
</p>

<p>
<ul>
<li>Continua a chiamare / Signore, tu hai voluto salvare gli uomini ed hai fondato la Chiesa come comunione di fratelli, riuniti nel tuo Amore. Continua a passare in mezzo a noi e chiama coloro che hai scelto ad essere voce del tuo Santo Spirito, fermento di una società più giusta e fraterna. Ottienici dal Padre celeste le guide spirituali di cui le nostre comunità hanno bisogno: veri sacerdoti del Dio vivente che, illuminati dalla tua Parola, sappiano parlare di Te ed insegnare a parlare con Te. Fa crescere la tua Chiesa mediante una fioritura di consacrati, che ti consegnino tutto, perché tu possa salvare tutti. Le nostre comunità celebrino nel canto e nella lode l’Eucaristia, come rendimento di grazie alla tua bontà, e sappiano andare per le vie del mondo per comunicare la gioia e la Pace, doni preziosi della tua salvezza. Donaci, Signore, di vivere nella tua Chiesa in spirito di fedele servizio e di totale offerta, affiché la nostra testimonianza sia credibile e feconda. Amen! (Giovanni Paolo II)</li>
</ul>
</p>

<p>
<ul>
<li>Rivolgi, o Signore, il tuo sguardo d'amore su di noi: sulle nostre paure, i nostri egoismi, le nostre ferite del corpo e dello spirito. Guarisci, con la forza e la consolazione dello Spirito Santo le nostre infermità. Rendici capaci di accoglienza reciproca, di solidarietà gratuita, di vicinanza amorevole verso ogni persona sofferente. Apri i nostri occhi, Signore, per vedere il tuo volto in ogni persona che incontriamo; apri il nostro cuore per amarci gli uni gli altri come tu ci hai amato, e così manifestare il Dio della solidarietà e dell'amore. (Ufficio e Consulta Nazionale Cei per la Pastorale della Sanità)</li>
</ul>
</p>

<p>
<ul>
<li>L'anima mia magnifica il Signore e il mio spirito esulta in Dio, mio salvatore, perché ha guardato l'umiltà della sua serva. D'ora in poi tutte le generazioni mi chiameranno beata. Grandi cose ha fatto in me l'Onnipotente e Santo è il suo nome: di generazione in generazione la sua misericordia si stende su quelli che lo temono. Ha spiegato la potenza del suo braccio, ha disperso i superbi nei pensieri del loro cuore; ha rovesciato i potenti dai troni, <b>ha innalzato gli umili;</b> ha ricolmato di beni gli affamati, ha rimandato i ricchi a mani vuote. Ha soccorso Israele, suo servo, ricordandosi della sua misericordia, come aveva promesso ai nostri padri, ad Abramo e alla sua discendenza, per sempre. ♦ Il potente è colui che esclude Dio dalla sua vita e si pensa signore degli uomini e del creato. Sente la sicurezza della superbia che lo induce a credere di essere padrone del mondo e della storia, signore degli uomini e delle cose. Il potente è colui che pensa che tutto sia dalla sua volontà, dalla sua scienza, dalla sua intraprendenza, dalla sua bravura, dalle sue capacità. Il potente è essenzialmente uno che è senza Dio. È un ateo pratico se non anche teorico. È un uomo che vede solo se stesso e confida solo in se stesso. È questa la più grande stoltezza nella quale si possa precipitare. L’uomo è colui che ha finanche il suo respiro in prestito. Neanche del suo fiato può disporre. Questa la vera grandezza di un uomo: non è signore neanche di un solo secondo della sua esistenza sulla terra. Quest’uomo senza Dio è rovesciato dal suo trono di superbia, sicurezza. Ha scalzato Dio dal trono della sua vita. Dio lo scalza dal trono del suo cuore. Senza Dio non c’è futuro. Il futuro dell’uomo è solo Dio. Nessun altro potrà essere futuro dell’uomo. La storia sempre ci pone dinanzi a questa tremenda, ma divina ed umana verità. Umile invece è colui che sempre si vede da Dio, anche nelle più piccole cose, non solo nelle grandi. Anche in una parola da proferire è da Dio. Nei pensieri è da Dio. Nelle decisioni è da Dio. Nella scienza è da Dio. Nella sapienza è da Dio. Nell’intelligenza è da Dio. In ogni consiglio è da Dio.  In ogni idea è da Dio. A Dio tutto chiede, sempre. Dio sempre ringrazia per ogni grazia concessa. Nella vita dell’umile tutto è per grazia del Signore. Tutto è dono del suo amore. L’umile è in tutto simile alla creta nelle mani del vasaio. Si lascia fare ogni giorno da Dio, secondo la sua divina volontà. L’umile non ha neanche un suo pensiero, una sua volontà, un suo desiderio, una sua aspirazione. Vuole che sia il Signore a farlo sempre. L’umile è innalzato dal Signore. Da Lui è collocato al suo giusto posto. Non ambisce a posti di onore o di gloria terrena. Dio è il suo onore e la sua gloria. Quando giungeremo a vedere solo il Signore nostro Dio come unica e sola gloria, unico e solo onore, una e sola gioia, solo allora abbiamo raggiunto la virtù dell’umiltà. / Vergine Maria, Madre della Redenzione, Serva umilissima del tuo Dio e Signore, ottiene il dono dell’umiltà. Per essa saremo graditi sempre al Signore Dio nostro. Angeli e Santi del Cielo, liberateci da ogni superbia, vanagloria, invidia, gelosia. Aiutateci ad essere miti e umili di cuore secondo il comando di Cristo Gesù. </li>
</ul>
</p>

<p>
<ul>
<li>Ave, o Maria, piena di grazia, <b>il Signore è con te.</b> Tu sei benedetta fra le donne e benedetto è il frutto del tuo seno, Gesù. Santa Maria, Madre di Dio, prega per noi peccatori, adesso e nell'ora della nostra morte. Amen. ♦ L’Arcangelo Gabriele, mandato sulla nostra terra per annunziare il mistero di Dio ed anche per spiegarlo, dice alla Vergine Maria: “Il Signore è con te”. Nella Santa Messa, il Sacerdote si rivolge al popolo con questo saluto per ben tre volte: all’inizio prima dell’atto penitenziale, nel cuore della messa, prima del prefazio, alla fine, prima della benedizione di congedo. Egli però non dice: “Il Signore è con te, popolo di Dio, sua santa assemblea, sua comunità riunita per la celebrazione dei santi misteri”. Dice invece: “Il Signore sia con voi”.  È questa un augurio, una preghiera, un’invocazione. Non è però una realtà, una certezza, un modo di essere, uno stato del cristiano. Con la Vergine Maria è verità, certezza, suo particolare stato, sua vita. Dio è con Maria. Il Signore è con Lei. Lei vive con il Signore. Il Signore vive con Lei. Vive in Lei e per Lei. Vive nel suo cuore, nella sua mente, nel suo corpo, nei suoi pensieri, desideri, sentimenti, volontà, aspirazioni, progetti. Dio è per la Vergine Maria respiro di vita eterna, alito di salvezza perenne, linfa di quotidiana crescita spirituale, acqua che sempre la disseta di verità, giustizia, più alta santità. È come se Dio avesse svuotato la Vergine Maria di se stessa per riempirla di Lui. Questo dono di Dio a Lei è stato possibile, diviene ogni giorno possibile grazie alla sua immensa, alta, profonda umiltà. Con noi Dio invece non è.  Lo è solo apparentemente. Noi camminiamo con la nostra volontà, pensiamo con i nostri pensieri, amiamo con il nostro cuore, decidiamo con i nostri sentimenti. La Vergine Maria invece cammina con la volontà di Dio, pensa con la sua mente, ama con il suo cuore, decide con i sentimenti del suo Signore. È questa la vera verginità di Maria: non tenere nulla del suo corpo, della sua anima, della sua mente, dei suoi desideri per se stessa. Non dare nulla di ciò che appartiene a Lei agli altri. Tutto di sé, dal primo istante del suo concepimento fino al momento del suo transito nel Cielo è stato interamente di Dio. Neanche una minima parte di sé è stata trattenuta per sé o data agli altri. Tutta, sempre, interamente di Dio. Sempre, tutta, vergine per il suo Signore. Noi non siamo con Dio. Ci auguriamo di poterlo essere. Preghiamo per divenirlo. Ma dobbiamo confessare che siamo con noi stessi, per noi stessi. Dio è con noi, quando gli permettiamo di essere la mente della nostra mente, il cuore del nostro cuore, il sangue del nostro sangue, il respiro del nostro respiro, il corpo del nostro corpo, la vita della nostra vita, la natura della nostra natura. Nella Vergine Maria questo è avvenuto. L’Apocalisse ce la mostra vestita di sole, cioè avvolta interamente di Dio. Dio le fa da veste. Vestire Dio è divenire come Dio. Non per arroganza, superbia, vanagloria, esaltazione, tentazione. La Vergine Maria è divenuta come Dio per somma umiltà, per annientamento del suo essere e della sua vita. In Lei si compie la parola di Satana: “Il serpente era il più astuto di tutti gli animali selvatici che Dio aveva fatto e disse alla donna: «È vero che Dio ha detto: “Non dovete mangiare di alcun albero del giardino”?». Rispose la donna al serpente: «Dei frutti degli alberi del giardino noi possiamo mangiare, del frutto dell’albero che sta in mezzo al giardino Dio ha detto: “Non dovete mangiarne e non lo dovete toccare, altrimenti morirete”». Ma il serpente disse alla donna: «Non morirete affatto! Anzi, Dio sa che il giorno in cui voi ne mangiaste si aprirebbero i vostri occhi e sareste come Dio, conoscendo il bene e il male» (Gn 3,1-5). Non però come la intendeva Satana, bensì come dall’eternità l’aveva pensata il Signore: non per la via della ribellione, della trasgressione, della superbia e dell’insubordinazione, bensì per la via dell’umiltà, dell’obbedienza, della sottomissione al Signore, della totale verginità. / Vergine Maria, Madre della Redenzione, tu sei vestita di Dio, sei come Dio, Perfettissima sua immagine creata. Dio è con te. Fa’ che sia anche con noi. Angeli e Santi aiutateci a vestirci anche noi del nostro Creatore e Signore. </li>
</ul>
</p>

<p>
<ul>
<li>(Pr 31,17) Si cinge forte i fianchi e rafforza le sue braccia / Si cinge i fianchi chi deve affrontare un lungo viaggio: “Ecco in qual modo lo mangerete: con i fianchi cinti, i sandali ai piedi, il bastone in mano; lo mangerete in fretta. E' la pasqua del Signore!” (Es. 12,11).  Colpire ai fianchi è sfiancare una persona: “I suoi arcieri mi circondano; mi trafigge i fianchi senza pietà, versa a terra il mio fiele (Gb 16,13). Si cinge i fianchi chi deve affrontare un combattimento, una lotta. Così San Paolo: “Prendete dunque l’armatura di Dio, perché possiate resistere nel giorno cattivo e restare saldi dopo aver superato tutte le prove. State saldi, dunque: attorno ai fianchi, la verità; indosso, la corazza della giustizia; i piedi, calzati e pronti a propagare il vangelo della pace. Afferrate sempre lo scudo della fede, con il quale potrete spegnere tutte le frecce infuocate del Maligno; prendete anche l’elmo della salvezza e la spada dello Spirito, che è la parola di Dio. In ogni occasione, pregate con ogni sorta di preghiere e di suppliche nello Spirito, e a questo scopo vegliate con ogni perseveranza e supplica per tutti i santi (Ef 6,13-18). Applicando alla Vergine Maria un passo del Cantico dei Cantici, di lei si dice che è come una “legione” schierata in campo per la battaglia: “La vedono le giovani e la dicono beata. Le regine e le concubine la coprono di lodi: «Chi è costei che sorge come l’aurora, bella come la luna, fulgida come il sole, terribile come un vessillo di guerra?» (Ct 6,9-10). Anche Geremia è invitato da Dio a cingersi i fianchi. La missione profetica è vero combattimento, vera battaglia per la difesa della verità: “Tu, dunque, stringi la veste ai fianchi, àlzati e di’ loro tutto ciò che ti ordinerò; non spaventarti di fronte a loro, altrimenti sarò io a farti paura davanti a loro. Ed ecco, oggi io faccio di te come una città fortificata, una colonna di ferro e un muro di bronzo contro tutto il paese, contro i re di Giuda e i suoi capi, contro i suoi sacerdoti e il popolo del paese. Ti faranno guerra, ma non ti vinceranno, perché io sono con te per salvarti» (Ger 1,17-19). Nella lotta contro il male la Vergine Maria è il nostro Generale Supremo. Se combattiamo con Lei, dietro di Lei, ai suoi comandi, la battaglia avrà esiti lieti per noi. Se andiamo per ordine sparso, ognuno per i fatti suoi, non c’è vittoria, mai ce ne potrà essere. Sono le sue braccia la nostra forza ed è nei suoi fianchi la nostra energia. La Vergine Maria è vera “Legione” che sconfigge ogni forza del male. È Lei la nemica dichiarata di Satana. È Lei che sa come attaccarlo, quali strategie usare, quali armi impiegare. Se non ci poniamo sotto il suo comando supremo, Satana riderà di noi, perché ci vedrà inesperti, incapaci, inutili, non adatti per alcun combattimento. Vergine Maria, Madre Vittoriosa in ogni battaglia contro il nemico infernale, vieni e sii Tu il nostro Capo, il Capo dell’esercito cristiano.  Possiamo anche formare l’esercito più forte, agguerrito di questo mondo. Senza però il tuo comando supremo, non ci sarà vittoria per noi, perché ognuno combatterà battendo l’aria. Angeli e Santi, voi che avete vinto la battaglia contro il male e conoscete tutte le sue insidie, non permettete mai che noi ci separiamo dalla Madre di Dio, dal nostro Capo Supremo.  Senza di Lei non c’è vittoria, ma solo sconfitta dopo sconfitta. Voi ci libererete dal nostro disordine spirituale e noi ci lasceremo guidare solo da Lei.</li>
</ul>
</p>

<p>
<ul>
<li>(Lc, 1,42) E benedetto il frutto del tuo grembo! / Benedetto è il Signore. Benedetto è anche il suo Messia. Questo dice Elisabetta alla Vergine Maria: “E benedetto il frutto del tuo grembo!”. Maria è vera Madre del Messia e al Messia va la stessa benedizione che è data a Dio, perché Lui è Dio, è Figlio Unigenito del Padre. Rendete grazie al Signore perché è buono, perché il suo amore è per sempre. Dica Israele: «Il suo amore è per sempre».  Dica la casa di Aronne: «Il suo amore è per sempre». Dicano quelli che temono il Signore: «Il suo amore è per sempre». Nel pericolo ho gridato al Signore: mi ha risposto, il Signore, e mi ha tratto in salvo. Il Signore è per me, non avrò timore: che cosa potrà farmi un uomo? Il Signore è per me, è il mio aiuto, e io guarderò dall’alto i miei nemici. È meglio rifugiarsi nel Signore che confidare nell’uomo. È meglio rifugiarsi nel Signore che confidare nei potenti. Tutte le nazioni mi hanno circondato, ma nel nome del Signore le ho distrutte. Mi hanno circondato, mi hanno accerchiato, ma nel nome del Signore le ho distrutte. Mi hanno circondato come api, come fuoco che divampa tra i rovi, ma nel nome del Signore le ho distrutte. Mi avevano spinto con forza per farmi cadere, ma il Signore è stato il mio aiuto. Mia forza e mio canto è il Signore, egli è stato la mia salvezza. Grida di giubilo e di vittoria nelle tende dei giusti: la destra del Signore ha fatto prodezze, la destra del Signore si è innalzata, la destra del Signore ha fatto prodezze. Non morirò, ma resterò in vita e annuncerò le opere del Signore. Il Signore mi ha castigato duramente, ma non mi ha consegnato alla morte. Apritemi le porte della giustizia: vi entrerò per ringraziare il Signore. È questa la porta del Signore: per essa entrano i giusti. Ti rendo grazie, perché mi hai risposto, perché sei stato la mia salvezza. La pietra scartata dai costruttori è divenuta la pietra d’angolo. Questo è stato fatto dal Signore: una meraviglia ai nostri occhi. Questo è il giorno che ha fatto il Signore: rallegriamoci in esso ed esultiamo! Ti preghiamo, Signore: dona la salvezza! Ti preghiamo, Signore: dona la vittoria! 	Benedetto colui che viene nel nome del Signore. Vi benediciamo dalla casa del Signore. Il Signore è Dio, egli ci illumina. Formate il corteo con rami frondosi fino agli angoli dell’altare. Sei tu il mio Dio e ti rendo grazie, sei il mio Dio e ti esalto. Rendete grazie al Signore, perché è buono, perché il suo amore è per sempre (Sal 118 (117) 1-29). Gesù profetizza ai farisei e agli scribi che sarà Gerusalemme – i pellegrini accorsi per la festa – che avrebbero gridato a Lui: “Benedetto colui che viene nel nome del Signore”. Pur non essendosi mai Lui proclamato il Messia, il popolo lo riconosce e lo acclama. Gerusalemme, Gerusalemme, tu che uccidi i profeti e lapidi quelli che sono stati mandati a te, quante volte ho voluto raccogliere i tuoi figli, come una chioccia raccoglie i suoi pulcini sotto le ali, e voi non avete voluto! Ecco, la vostra casa è lasciata a voi deserta! Vi dico infatti che non mi vedrete più, fino a quando non direte: Benedetto colui che viene nel nome del Signore!» (Mt 23,37-39). Gesù entra in Gerusalemme seduto sopra un asinello, donando compimento alla profezia di Zaccaria. È la festa. Le acclamazioni. Il tripudio. La folla grida al suo re. I discepoli andarono e fecero quello che aveva ordinato loro Gesù: condussero l’asina e il puledro, misero su di essi i mantelli ed egli vi si pose a sedere. La folla, numerosissima, stese i propri mantelli sulla strada, mentre altri tagliavano rami dagli alberi e li stendevano sulla strada. La folla che lo precedeva e quella che lo seguiva, gridava: «Osanna al figlio di Davide! Benedetto colui che viene nel nome del Signore! Osanna nel più alto dei cieli!» (Mt 21,6-9). È questa la potenza della rivelazione dello Spirito Santo. Elisabetta nulla sa di Maria, del Bambino che porta in grembo. Per divina manifestazione dello Spirito del Signore è come se lei vedesse il mistero che si compie sotto i suoi occhi e lo annunzia. Maria è la Madre del Messia. Il Messia è quel frutto benedetto che Lei porta nel grembo. Dinanzi agli occhi di Elisabetta passano circa duemila anni di profezie e di promesse e tutte si stanno compiendo. Quanto è grande il Signore. Elisabetta è la prima persona a cui questa grazia è stata concessa. / Vergine Maria, Madre della Redenzione, Angeli, Santi, fateci testimoni di Cristo Gesù. </li>
</ul>
</p>

<p>
<ul>
<li>(Lc 1,43) La madre del mio Signore / Il mio Signore è il Dio del Cielo e della terra, il Creatore dell’universo. È il Dio d’Israele, il suo Salvatore Potente. Elisabetta, per grazia, illuminazione, ispirazione, dono dello Spirito Santo vede Maria, Madre del suo Signore, cioè del Dio che è il suo Signore, il suo Messia, il suo Salvatore e lo grida: “A che cosa devo che la madre del mio Signore venga da me?”. Che il mio Signore sia il Dio Onnipotente i Salmi lo dichiarano con inconfutabile evidenza. Maria non è Madre di un Signore umano. Il Signore di cui Lei è Madre è Dio. Proteggimi, o Dio: in te mi rifugio. Ho detto al Signore: «Il mio Signore sei tu, solo in te è il mio bene». Agli idoli del paese, agli dèi potenti andava tutto il mio favore. Moltiplicano le loro pene quelli che corrono dietro a un dio straniero. Io non spanderò le loro libagioni di sangue, né pronuncerò con le mie labbra i loro nomi. Il Signore è mia parte di eredità e mio calice: nelle tue mani è la mia vita. Per me la sorte è caduta su luoghi deliziosi: la mia eredità è stupenda. Benedico il Signore che mi ha dato consiglio; anche di notte il mio animo mi istruisce. Io pongo sempre davanti a me il Signore, sta alla mia destra, non potrò vacillare. Per questo gioisce il mio cuore ed esulta la mia anima; anche il mio corpo riposa al sicuro, perché non abbandonerai la mia vita negli inferi, né lascerai che il tuo fedele veda la fossa. Mi indicherai il sentiero della vita, gioia piena alla tua presenza, dolcezza senza fine alla tua destra (Sal 16 (15) 1-11).  Nel Salmo 110 questa verità è ancora più inconfutabile. Dice Dio al mio Dio, dice il Signore al mio Signore. Signore è Dio. Dio è il Signore. Il Messia è Dio ed è il Signore. Oracolo del Signore al mio signore: «Siedi alla mia destra finché io ponga i tuoi nemici a sgabello dei tuoi piedi». Lo scettro del tuo potere stende il Signore da Sion: domina in mezzo ai tuoi nemici! A te il principato nel giorno della tua potenza  tra santi splendori; dal seno dell’aurora, come rugiada, io ti ho generato. Il Signore ha giurato e non si pente: «Tu sei sacerdote per sempre al modo di Melchìsedek». Il Signore è alla tua destra! Egli abbatterà i re nel giorno della sua ira, sarà giudice fra le genti, ammucchierà cadaveri, abbatterà teste su vasta terra; lungo il cammino si disseta al torrente, perciò solleva alta la testa (Sal 110 (109) 1-7). Del Salmo 110 si serve Cristo per porre una domanda ai farisei, senza però ottenere alcuna risposta. Al quesito non vi è risposta, se Cristo non è Dio. Ma il Messia è vero Dio. Mentre i farisei erano riuniti insieme, Gesù chiese loro: «Che cosa pensate del Cristo? Di chi è figlio?». Gli risposero: «Di Davide». Disse loro: «Come mai allora Davide, mosso dallo Spirito, lo chiama Signore, dicendo: Disse il Signore al mio Signore: Siedi alla mia destra finché io ponga i tuoi nemici sotto i tuoi piedi?  Se dunque Davide lo chiama Signore, come può essere suo figlio?». Nessuno era in grado di rispondergli e, da quel giorno, nessuno osò più interrogarlo (Mt 22,41-46). Maria è vera Madre del mio Signore, vera Madre di Dio, non perché Lei abbia generato Dio, cioè la divinità, o la persona divina. La divinità non si genera. Essa è una ed è eterna ed è indivisibile. Neanche è Madre per aver generato la Persona divina del Figlio. La Persona del Figlio è generata dal Padre in principio, da sempre. Lei invece è Madre perché il Verbo in lei si fece carne. Da Lei non nasce un corpo e un’anima. Da Lei nasce la seconda Persona della Santissima Trinità, che è vero Dio. Lei ha dato alla luce il Figlio di Dio, l’Unigenito  del Padre. Dalla Vergine Maria nasce Dio, nasce il Verbo fatto, divenuto carne. In Lei è il Figlio di Dio che prende carne e sangue. Per questo Lei è vera Madre del suo Signore, del Figlio Eterno del Padre. Questo mistero è oltremodo grande e anche indecifrabile, mistero grande e indecifrabile l’incarnazione. Si pensi: una sola Persona, quella eterna, divina. Una natura: quella eterna, divina, nella quale sussistono il Padre, il Figlio e lo Spirito Santo. Il Verbo che sussiste nella natura divina, assume come sua vera natura, la natura umana e veramente vive in essa e per essa .Il Soggetto è sempre la Persona divina che è Dio. Da Maria nasce il Figlio di Dio. / Vergine Maria, Madre della Redenzione, Angeli, Santi, dateci la visione di Elisabetta.</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
11 maggio: san Maiulo di Adrumeto, martire; sant'Antimo, martire; san Mozio, sacerdote e martire; san Mamerto, vescovo di Vienne; san Gengolfo; san Maiolo, abate di Cluny; san Gualterio, sacerdote; beato Gregorio Celli, sacerdote agostiniano; beati Giovanni Rochester e Giacomo Walworth, sacerdoti certosini, martiri; san Francesco De Geronimo, sacerdote gesuita; sant'Ignazio da Laconi, cappuccino; san Matteo Lê Văn Gẫm, martire.San Fabio.
</p>

<h5>Quotes</h5>

<p>
<ul>
<li>«Abbi un grande amore per coloro che ti fanno soffrire, fa'del bene a coloro che ti odiano» (...) «O mio Maestro, Tu vedi bene che non ho sentimenti d'amore per loro, e questo mi rattrista». Gesù mi ha risposto: «Il sentimento non è sempre in tuo potere. Da questo riconoscerai se hai amore, se dopo aver ricevuto dispiaceri e contrarietà, non perdi la calma, ma preghi per coloro dai quali hai ricevuto le sofferenze e desideri per loro il bene» (Diario Faustina, 1628). </li>
<li>La persona fidata non è semplicemente quella che è stata sempre buona, ma quella che si impegna quotidianamente a diventare migliore. (João Catarin Mezzomo)</li>
<li>Il tempo che abbiamo quotidianamente a nostra disposizione è elastico: le passioni che sentiamo lo espandono, quelle che ispiriamo lo contraggono; e l’abitudine riempie quello che rimane. (M.Proust)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
Spirito Santo, preservaci dal peccato, fa' che possiamo sempre credere in te, affinché il principe di questo mondo, il padre della menzogna, sia in noi condannato.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
