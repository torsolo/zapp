<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Venerdì della I Settimana del Tempo di Avvento
</p>

<p>
<u>ANTIFONA</u> / Dio stabilì con lui un'alleanza di pace, perché presiedesse al santuario e al popolo, così a lui e alla sua discendenza fu riservata la dignità del sacerdozio per sempre. (Sir 40,24)
</p>

<p>
ATTO PENITENZIALE / Gesù Cristo, il giusto, intercede per noi e ci riconcilia con il Padre. Apriamo il nostro spirito al pentimento, per essere meno indegni di accostarci alla mensa del Signore. / C: Signore, che vieni a visitare il tuo popolo nella pace, abbi pietà di noi. / A: Signore, pietà. / C: Cristo, che vieni a salvare chi è perduto, abbi pietà di noi. / A: Cristo, pietà. / C: Signore, che vieni a creare un mondo nuovo, abbi pietà di noi. / A: Signore, pietà. / C: Dio Onnipotente abbia misericordia di voi, perdoni i vostri peccati e vi conduca alla vita eterna. / A: Amen.
</p>

<p>
<u>ANTIFONA</u> / Padre santo, che nel Vescovo Nicola hai dato alla tua Chiesa un maestro di fede, invitto nel difendere la verità dagli assalti dell'errore<br>
e un pastore buono instancabile nel donarsi a tutti, dona una fede salva, e un amore aperto e generoso al tuo popolo che lo venera come protettore. Per il nostro Signore Gesù Cristo, tuo Figlio, che è Dio, e vive e regna con te, nell’unità dello Spirito Santo, per tutti i secoli dei secoli.
</p>

<p>
<u>LETTURA1</u> / Dal libro del profeta Isaia. (Is 29, 17-24) / Così dice il Signore Dio: «Certo, ancora un po' e il Libano si cambierà in un frutteto e il frutteto sarà considerato una selva. Udranno in quel giorno i sordi le parole del libro; liberati dall'oscurità e dalle tenebre, gli occhi dei ciechi vedranno. Gli umili si rallegreranno di nuovo nel Signore, i più poveri gioiranno nel Santo d'Israele. Perché il tiranno non sarà più, sparirà l'arrogante, saranno eliminati quanti tramano iniquità, quanti con la parola rendono colpevoli gli altri, quanti alla porta tendono tranelli al giudice e rovinano il giusto per un nulla. Pertanto, dice alla casa di Giacobbe il Signore, che riscattò Abramo: "D'ora in poi Giacobbe non dovrà più arrossire, il suo viso non impallidirà più, poiché vedendo i suoi figli l'opera delle mie mani tra loro, santificheranno il mio nome, santificheranno il Santo di Giacobbe e temeranno il Dio d'Israele. Gli spiriti traviati apprenderanno la sapienza, quelli che mormorano impareranno la lezione"». / C: Parola di Dio. / A: Rendiamo grazie a Dio.
</p>

<p>
<u>PSALMUS</u> / (Sal 26) <b>Il Signore è la mia luce e mia salvezza.</b> / Il Signore è mia luce e mia salvezza: di chi avrò timore? Il Signore è difesa della mia vita: di chi avrò paura? / Una cosa ho chiesto al Signore, questa sola io cerco: abitare nella casa del Signore tutti i giorni della mia vita, per contemplare la bellezza del Signore e ammirare il suo santuario. / Sono certo di contemplare la bontà del Signore nella terra dei viventi. Spera nel Signore, sii forte, si rinsaldi il tuo cuore e spera nel Signore. 
</p>

<p>
<u>ACCLAMATIO</u> / Alleluia, Alleluia. / Il Signore viene, andiamogli incontro: egli è la luce del mondo. / Alleluia.
</p>

<p>
<u>VANGELO</u> / Dal Vangelo secondo Matteo (Mt 9, 27-31) / In quel tempo, mentre Gesù si allontanava, due ciechi lo seguirono gridando: «Figlio di Davide, abbi pietà di noi!». Entrato in casa, i ciechi gli si avvicinarono e Gesù disse loro: «Credete che io possa fare questo?». Gli risposero: «Sì, o Signore!». Allora toccò loro gli occhi e disse: «Avvenga per voi secondo la vostra fede». E si aprirono loro gli occhi. Quindi Gesù li ammonì dicendo: «Badate che nessuno lo sappia!». Ma essi, appena usciti, ne diffusero la notizia in tutta quella regione. / C: Parola del Signore. / A: Lode a Te o Cristo.
</p>

<p>
<u>OREMUS</u> / Per mezzo del suo Figlio, Dio ridona la vista ai ciechi, l'udito ai sordi e la gioia agli afflitti. Con il desiderio di essere noi pure guariti dal male e trasformati in uomini nuovi, lo preghiamo dicendo: <b>Signore, liberaci dal male.</b> / Perchè la Chiesa, luce delle genti, testimoni che in Cristo ogni tenebra è vinta, ogni colpa perdonata, ogni morte redenta. Preghiamo: / Perchè tutti i cristiani avvertano come compito specifico l'impegno per il superamento di ogni ingiustizia. Preghiamo: / Perchè nel mondo crollino le dittature e ogni altra forma di governo che non rispettano la libertà e la dignità dell'uomo. Preghiamo: / Perchè noi fedeli, che spesso crediamo di vedere, ricerchiamo umilmente e attentamente la verità, consapevoli di non possederla mai compiutamente. Preghiamo: / Perchè la cecità fisica dei non vedenti, accettata e unita alla sofferenza di Cristo, diventi testimonianza di luce per i non credenti. Preghiamo: / Per quanti si occupano dei malati. / Per quanti si preparano alla prima comunione e alla cresima. / O Padre, che hai pietà e misericordia di ogni uomo, ascolta le nostre suppliche e donaci di credere fermamente in te, che sempre ci illumini e ci salvi. Per Cristo nostro Signore. Amen.
</p>

<p>
<u>OFFERTORIO</u> / Accogli, o Signore, i doni che ti presentiamo nella solennità del tuo vescovo Nicola, e fa' che dall'oriente all'occidente possa levarsi a te l'unico rendimento di grazie nell'accordo della voce e del cuore. Per Cristo nostro Signore.
</p>

<p>
<u>PREFAZIO</u> / E' veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo nostro Signore.<br>
Al suo primo avvento nell'umiltà della nostra natura umana, egli portò a compimento la promessa antica, e ci apri la via dell'eterna salvezza.<br>
Verrà di nuovo nello splendore della gloria, e ci chiamerà a possedere il regno promesso che ora osiamo sperare vigilanti nell'attesa.<br>
E noi, uniti agli angeli e alla moltitudine dei cori celesti, cantiamo con gioia l'inno della tua lode:
</p>

<p>
<u>COMMUNIO</u> / Beato quel servo che il padrone al suo ritorno troverà vigilante. In verità vi dico: gli affiderà l'amministrazione di tutti i suoi beni. (Mt 24,46-17)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / O Padre, che ci hai nutrito alla mensa del tuo Figlio, fa' che sentiamo in noi la fiamma viva del tuo amore e, imitando la fede e la carità di san Nicola andiamo incontro con gioia al Cristo che viene. Egli vive e regna nei secoli dei secoli.
</p>

<h3>LECTIO</h3>

<h5>Evangelizo</h5>

<p>
San Massimo il Confessore (ca 580-662)<br>
monaco e teologo
</p>

<p>
Centurie sulla teologia V, n. 34-35, 42, 45<br>
Ognuno è amministratore della propria grazia<br>
Ognuno di noi possiede l'energia manifesta dello Spirito in proporzione della fede che è in lui (cfr Rm 12,6). Così ognuno è amministratore della propria grazia. E mai chi è ben disposto potrebbe invidiare qualcosa in chi è onorato da grazie, dal momento che possiede la disposizione a ricevere i beni di Dio. Ciò che fa si che siano in noi i beni di Dio è la misura della fede di ciascuno. Poiché è nella misura in cui crediamo che ci è dato il fervore di agire. Quindi, chi agisce rivela la misura della sua fede in proporzione all'azione: riceve la misura della grazia secondo quanto ha creduto. (...)
</p>

<p>
<div style='padding-left: 30pt'>
 Aumentando le virtù, con l'aiuto di Dio, facciamo convergere al loro fine i carismi che ci sono stati dati, affinché non rendiamo cieca e senza occhi la fede, priva della luce che danno le opere dello Spirito, lasciandoci andare poco a poco alla negligenza, e non siamo puniti giustamente nei secoli eterni per aver accecato noi stessi gli occhi divini della fede, finché era in nostro potere. (...)
</div>
</p>

<p>
<div style='padding-left: 30pt'>
 Chi non compie gli ordini divini della fede, ha una fede cieca. Poiché se gli ordini di Dio sono luce (cfr Is 26,9 LXX), ciò vuol dire che chi non compie gli ordini di Dio è senza luce divina. Lascia senza risposta la chiamata divina. Non gli risponde assolutamente.
</div>
</p>

<h5>DiBruno</h5>

<p>
<a href="http://www.movimentoapostolico.it/approfondimenti/ma/scelta.asp" title="menu" class="http">menu</a> / <a href="http://www.movimentoapostolico.it/new/page.php?p=storico-vangelo&anno=2019&lang=it" title="daily" class="http">daily</a> / <a href="http://www.movimentoapostolico.it/approfondimenti/pensieri1/inizio.asp" title="pensieri" class="http">pensieri</a> / <a href="http://www.movimentoapostolico.it/approfondimenti/spiritualitacristiana/inizio.asp" title="frammenti" class="http">frammenti</a> / <a href="http://mastrosblindo.altervista.org/monsdibruno/" title="tweet" class="http">tweet</a> / <a href="https://www.qumran2.net/indice.php?autore=985" title="qumran" class="https">qumran</a> / <a href="https://orizzonte.freeforumzone.com/discussione.aspx?idd=11468993" title="forum" class="https">forum</a> <br>
Credete che io possa fare questo?<br>
VENERDÌ 6 DICEMBRE (Mt 9,27-31)<br>
L’era del Messia è caratterizzata dal dono della vista ai ciechi. Così il profeta Isaia: “Si rallegrino il deserto e la terra arida, esulti e fiorisca la steppa. Come fiore di narciso fiorisca; sì, canti con gioia e con giubilo. Le è data la gloria del Libano, lo splendore del Carmelo e di Saron. Essi vedranno la gloria del Signore, la magnificenza del nostro Dio. Irrobustite le mani fiacche, rendete salde le ginocchia vacillanti. Dite agli smarriti di cuore: «Coraggio, non temete! Ecco il vostro Dio, giunge la vendetta, la ricompensa divina. Egli viene a salvarvi». Allora si apriranno gli occhi dei ciechi e si schiuderanno gli orecchi dei sordi. Allora lo zoppo salterà come un cervo, griderà di gioia la lingua del muto, perché scaturiranno acque nel deserto, scorreranno torrenti nella steppa. La terra bruciata diventerà una palude, il suolo riarso sorgenti d’acqua. I luoghi dove si sdraiavano gli sciacalli diventeranno canneti e giuncaie. Ci sarà un sentiero e una strada e la chiameranno via santa; nessun impuro la percorrerà. Sarà una via che il suo popolo potrà percorrere e gli ignoranti non si smarriranno. Non ci sarà più il leone, nessuna bestia feroce la percorrerà o vi sosterà. Vi cammineranno i redenti. Su di essa ritorneranno i riscattati dal Signore e verranno in Sion con giubilo; felicità perenne splenderà sul loro capo; gioia e felicità li seguiranno e fuggiranno tristezza e pianto” (Is 35,1-10). Quando una profezia si compie, tutte le altre si compiono. La Parola è una.<br>
Con Gesù, trasportata su un piano spirituale – il piano materiale è solo immagine, figura – questa Parola di Dio, data per mezzo del profeta, si compie in ogni sua parte. È sufficiente leggere i Vangelo e si potrà scorgere che nessuna Parola rimane incompiuta. Non rimanendo incompiuta come immagine e figura, neanche rimarrà incompiuta come realtà di vita eterna. All’uomo viene ridata la vista dello spirito, la vita dell’anima, la forza di camminare sulla via della salvezza. L’opera del Messia è vera nuova creazione. Questa opera oggi è affidata alla Chiesa, fondata su Pietro. Se Apostoli e ministri della Parola danno la vista allo spirito, l’uomo vede. Se lo lasciano cieco, l’uomo mai potrà vedere. Se danno la vita alla loro anima, questa risorge e dona vita a tutto il corpo, altrimenti rimane nel sepolcro per tutti i suoi giorni. Immagine di questa creazione nuova è quanto Pietro opera alla porta Bella del tempio sull’uomo storpio fin dalla nascita: “«Non possiedo né argento né oro, ma quello che ho te lo do: nel nome di Gesù Cristo, il Nazareno, àlzati e cammina!». Lo prese per la mano destra e lo sollevò. Di colpo i suoi piedi e le caviglie si rinvigorirono e, balzato in piedi, si mise a camminare; ed entrò con loro nel tempio camminando, saltando e lodando Dio” (Ap 3,6-8). Gli Apostoli e, in comunione gerarchica con essi, ogni discepolo di Gesù secondo il carisma ricevuto devono essere i creatori di una realtà nuova. Nessuno però potrà mai creare questa realtà nuova negli altri se lui per primo non è nuova creatura.<br>
In quel tempo, mentre Gesù si allontanava, due ciechi lo seguirono gridando: «Figlio di Davide, abbi pietà di noi!». Entrato in casa, i ciechi gli si avvicinarono e Gesù disse loro: «Credete che io possa fare questo?». Gli risposero: «Sì, o Signore!». Allora toccò loro gli occhi e disse: «Avvenga per voi secondo la vostra fede». E si aprirono loro gli occhi. Quindi Gesù li ammonì dicendo: «Badate che nessuno lo sappia!». Ma essi, appena usciti, ne diffusero la notizia in tutta quella regione.<br>
Perché la nuova creazione si compia, è necessaria la stessa fede di Gesù e la stessa obbedienza. Come Gesù crede nel Padre e obbedisce alla sua Parola, creando negli altri ciò che la Parola creava ogni giorno nella sua natura, così anche l’Apostolo e ogni discepolo, se vogliono creare nuova vita, devono credere come Cristo Gesù e obbedire come Lui alla Parola, senza tralasciarne neanche uno iota o un segno. I frutti dell’Apostolo e di ogni discepolo sono il frutto della sua fede e della sua obbedienza. Meno fede, meno obbedienza, meno frutti di nuova creazione. Il fallimento della missione non è mai del mondo che non vuole. È invece sempre dell’Apostolo e del discepolo che non credono nella Parola e ad essa non obbediscono. Chi crede e obbedisce, sempre porta frutto. / Madre di Dio, Angeli, Santi, fate che il discepolo di Gesù creda e obbedisca alla Parola.
</p>

<h5>GetUpAndWalk</h5>

<p>
I ciechi oggi ci danno un insegnamento fin dall’inizio: sono in due, si sostengono a vicenda, sono già occhi l’uno per l’altro. Riescono a percepire Gesù che esce dalla folla – servono proprio altri sensi per seguire il Santo, fiutarlo tra i tanti che li urtano e scansano – e insieme gridano la loro preghiera: “abbi pietà di noi”. I due ciechi sono già una comunità orante, mettono nella forza della voce l’intensità della luce che non vedono brillare, gridano “abbi pietà di noi”, come all’inizio di ogni eucarestia, come il primo passo di ogni conversione. Chiedono pietà, perdono per la cecità, considerata un peccato, una disgrazia ricevuta per la colpa di chissà chi. Tuttavia, dietro questa errata interpretazione del motivo della cecità, si cela una verità: tutto Israele è ancora cieco se non riesce a credere a Gesù. Allora il chiedere pietà è già un modo di riconoscere il Messia che viene.<br>
Raggiunto Gesù, non hanno bisogno di chiedere una guarigione devono solo manifestare la loro fede: “sì, o Signore! Crediamo…” e Gesù li tocca. Che bellezza in questi gesti, che potenza ha la fede di veicolare i sogni, i desideri e gli abissi del cuore. Gli occhi si aprono perché già l’intimo vedeva, ha condotto questi due uomini alla soglia del Figlio di Davide, all’atteso per la salvezza di molti, all’Emmanuele, a Dio che sta in mezzo a noi.<br>
Congedandoli Gesù chiede loro uno strano silenzio. Forse vuole che ciascuno faccia il suo personale cammino, dalle tenebre alla luce, dalla cecità alla vista. Gesù chiede una fede che prenda forza da dentro, una fede che vede anche quando è ancora spenta la cometa che indica la strada. / A quali sensi mi affido quando non riesco a vedere? Per quale mia cecità oggi chiedo pietà e perdono al Signore? Cosa ho bisogno di vedere meglio? Cosa devo aprire nella mia vita? (Giuseppe Amalfa SJ)
</p>

<h5>Preghiamo</h5>

<p>
<a href="http://www.novena.it/" title="Novena" class="http">Novena</a> / <a href="" title="Turoldo" class="page">Turoldo</a> / Siriaci <br>
Signore, quando ho fame, dammi qualcuno che ha bisogno di cibo;<br>
quando ho sete, mandami qualcuno che ha bisogno di una bevanda.<br>
Quando ho freddo, mandami qualcuno da scaldare.<br>
Quando ho un dispiacere, offrimi qualcuno da consolare;<br>
quando la mia croce diventa pesante, fammi condividere la croce di un altro.<br>
Quando sono povero, guidami da qualcuno nel bisogno.<br>
Quando non ho tempo, dammi qualcuno che io possa aiutare per qualche momento;<br>
quando sono umiliato, fa' che io abbia qualcuno da lodare.<br>
Quando sono scoraggiato, mandami qualcuno da incoraggiare.<br>
Quando ho bisogno della comprensione degli altri,<br>
dammi qualcuno che ha bisogno della mia;<br>
quando ho bisogno che ci si occupi di me, mandami qualcuno di cui occuparmi.<br>
E quando penso solo a me stesso, attira la mia attenzione su un'altra persona.<br>
Rendici degni, Signore, di servire i nostri fratelli che in tutto il mondo<br>
vivono e muoiono poveri e affamati.<br>
Da' loro, oggi, usando le nostre mani, il loro pane quotidiano<br>
e da' loro, per mezzo del nostro amore comprensivo, pace e gioia. Amen.<br>
(Santa Madre Teresa Di Calcutta)
</p>

<p>
Chiesi a Dio di essere forte<br>
per eseguire progetti grandiosi:<br>
egli mi rese debole per conservarmi nell'umiltà.<br>
Domandai a Dio che mi desse la salute<br>
per realizzare grandi imprese:<br>
Egli mi ha dato il dolore per comprenderla meglio.<br>
Gli domandai la ricchezza per possedere tutto:<br>
mi ha fatto povero per non essere egoista.<br>
Gli domandai il potere perché gli uomini avessero bisogno di me:<br>
Egli mi ha dato l'umiliazione perché io avessi bisogno di loro.<br>
Domandai a Dio tutto per godere la vita:<br>
mi ha lasciato la vita perché potessi apprezzare tutto.<br>
Signore, non ho ricevuto niente di quello che chiedevo,<br>
ma mi hai dato tutto quello di cui avevo bisogno<br>
e quasi contro la mia volontà.<br>
Le preghiere che non feci furono esaudite.<br>
Sii lodato; o mio Signore, fra tutti gli uomini<br>
nessuno possiede quello che ho io!<br>
(Kirk Kilgour)
</p>

<h5>Scritti</h5>

<p>
Come la fiaccola ha bisogno della lucerna / La vigilanza è una quiete del cuore che non viene mai meno, estranea a ogni pensiero, quiete che sempre e ininterrottamente respira e invoca Cristo Gesù, Figlio di Dio e Dio, lui solo. Essa si schiera con lui per combattere valorosamente i nemici; confessa i suoi peccati a lui solo che ha il potere di perdonarli. Abbracciando continuamente con la sua invocazione il Cristo, che solo conosce i cuori nel segreto, l'anima cerca di nascondere in ogni maniera agli uomini la dolcezza che essa prova e la lotta interiore per timore che il Maligno non faccia entrare in essa, a sua insaputa, la malizia e non distrugga un'opera così bella. La vigilanza è il concentrarsi continuo del pensiero t· il suo tenersi alla porta del cuore. I pensieri, che giungono come ladri, essa li vede e ascolta che cosa dicono c che cosa fanno questi assassini e quale forma i demorii hanno impresso su di essi e innalzato come una stele; con queste fantasie, infatti, cercano di ingannare il profondo del cuore. Queste azioni proprie della vigilanza, condotte con diligenza, ci fanno fare un' autentica esperienza, se lo vogliamo, del combattimento spirituale ... Un primo modo della vigilanza sta nel sorvegliare frequentemente la fantasia, cioè l'assalto, perché Satana non può, senza la fantasia, creare pensieri, né presentarli al profondo del cuore servendosi dell'inganno. Un altro modo è di avere il cuore sempre profonJamente silenzioso, in stato di quiete, estraneo a ogni pensiero, e di pregare. Altro modo è supplicare nell'umiltà l'aiuto del Signore Gesù Cristo. Altro modo è avere nell'anima l'incessante memoria della morte. Tutte queste azioni, carissimo, impediscono come portinai l'accesso ai cattivi pensieri ... La dimenticanza è in grado di spegnere la custodia del profondo del cuore come l'acqua spegne il fuoco. La preghiera continua di Gesù, unita a una vigilanza costante, finisce per scacciarla totalmente dal cuore. La preghiera ha bisogno infatti della vigilanza come la fiaccola ha bisogno della lucerna per dare luce. (Esichio Presbitero, A Teodulo 5-6. 14-18. 102)
</p>

<h5>Poesia</h5>

<p>
EDickinson / <a href="" title="Turoldo" class="page">Turoldo</a> / <a href="" title="Tagore" class="page">Tagore</a> / <a href="" title="Rilke" class="page">Rilke</a> / <a href="" title="Novalis" class="page">Novalis</a> / <a href="" title="Rumi" class="page">Rumi</a>
</p>

<h5>Citazioni</h5>

<p>
<a href="" title="pagina" class="page">pagina</a> / <a href="" title="confucio" class="page">confucio</a> 
</p>

<h5>Media</h5>

<p>
<a href="https://www.raiplayradio.it/programmi/ascoltasifasera/archivio/puntate/" title="Radio1" class="https">Radio1</a>
</p>


<span class="backlinks">
</span>

</div>
</div>
</body>
</html>
