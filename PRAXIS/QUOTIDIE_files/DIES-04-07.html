<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-07</h1>-->
<h1>DIES-04-07</h1>

<h5>Oremus</h5>

<p>
<ul>
<li>Signore, cammina con noi, con tutti coloro che sono oggi in cammino, delusi e inconsolabili, con i sogni distrutti. Signore, ascolta le nostre lamentele, e quelle di coloro che non hanno fiducia nell'avvenire. Signore, pronuncia la parola della quale possiamo fidarci, in modo tale che i nostri cuori scoraggiati si accendano e noi osiamo avere fiducia nelle vie di Dio.</li>
</ul>
</p>

<p>
<ul>
<li>Non ti vedo, Signore, perché i miei occhi sono orientati dove tu non sei. Aprimi gli occhi e il cuore, perché sappia accogliere i segnali della tua presenza. Aprimi gli occhi perché sappia vederti negli occhi di un bambino e nella luce dorata del mattino. Aprimi gli occhi perché possa vederti dove due o tre persone sono riunite nel tuo nome. Aprimi gli occhi perché possa vederti sotto gli stracci di un barbone e nell'angoscia dei senza casa. Aprimi gli occhi perché sappia decifrare i segni del tempo e leggerli come indicazione del tuo progetto di salvezza, pensato particolarmente per me. (Averardo Dini)</li>
</ul>
</p>

<p>
<ul>
<li>Noi ci impegnamo / Ci impegnamo noi, e non gli altri; unicamente noi, e non gli altri; né chi sta in alto, né chi sta in basso; né chi crede, né chi non crede. Ci impegniamo, senza pretendere che gli altri si impegnino, con noi o in altro modo. Ci impegnamo senza giudicare chi non s’impegna. Il mondo si muove se noi ci muoviamo, si muta se noi mutiamo, si fa nuovo se qualcuno si fa nuova creatura. La primavera incomincia con il primo fiore, la notte con la prima stella, il fiume con la prima goccia d’acqua, l’amore col primo pegno. Ci impegnamo perché noi crediamo nell’amore, la sola certezza che non teme confronti, la sola che basta a impegnarci perpetuamente. (Primo Mazzolari)</li>
</ul>
</p>

<p>
<ul>
<li>Signore, accresci la nostra fede. Donaci una fede che ama. Tu che ci vedi, tu che ci ascolti, tu che ci parli: illumina la nostra mente perché crediamo di più; riscalda il nostro cuore perché ti amiamo di più! La tua presenza, ci attragga, ci afferri, ci conquisti. Signore, donaci una fede più grande. (Giovanni Paolo II)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
7 aprile: san Giovanni Battista de La Salle, sacerdote, fondatore dei Fratelli delle Scuole Cristiane; sant'Egesippo; san Pelusio, sacerdote e martire; santi Teodoro, vescovo di Cirene, Ireneo, diacono, Serapione e Ammonio, lettori, martiri; san Callopio, martire; santi martiri di Sinope; san Giorgio, vescovo di Mitilene; sant'Aiberto, sacerdote e monaco; sant'Ermanno Giuseppe, sacerdote premostratense; sant'Enrico Walpole, gesuita, e beato Alessandro Rawlins, sacerdoti e martiri; beati martiri Edoardo Oldcorne, sacerdote, e Rodolfo Ashley, gesuiti, martiri; san Pietro Nguyễn Văn Lựu, sacerdote e martire; beata Maria Assunta Pallotta, vergine delle Suore Francescane Missionarie di Maria.
</p>

<h5>Quotes</h5>

<p>
<ul>
<li>«Desidero che la festa della Misericordia sia di riparo e rifugio per tutte le anime e specialmente per i poveri peccatori. In quel giorno sono aperte le viscere della Mia Misericordia, riverserò tutto un mare di grazie sulle anime che si avvicinano alla sorgente della Mia Misericordia. L'anima che si accosta alla confessione ed alla santa Comunione, riceve il perdono totale delle colpe e delle pene» (Diario Faustina, 699).</li>
<li>Per colmare un vuoto devi inserire ciò che l’ha causato. Se lo riempi con altro, ancora di più spalancherà le fauci. Non si chiude un abisso con l’aria. (Emily Dickinson)</li>
<li>La semplicità è annullarsi in Dio e attendere tutto da lui. (Benedetta Bianchi Porro)</li>
<li>Vivere dovrebbe essere l’avere tempo per guardare dai vetri, amare il sole e poi la grandine, vedere come ogni cosa splende del suo contrario. (Carlo Castellaneta)</li>
<li>Ciò che il bruco chiama fine del mondo, il resto del mondo chiama farfalla. (Cina)</li>
<li>Comincia sempre da te; in tutte le cose e soprattutto con l’amore. Amore è portare e sopportare sé stessi. La cosa comincia così. Si tratta veramente di te; tu non hai ancora finito di ardere; devono arrivarti ancora altri fuochi finché tu non abbia accettato la tua solitudine e imparato ad amare. (Carl Gustav Jung)</li>
<li>L’oppresso che accetta l’oppressione finisce per farsene complice. (Victor Hugo)</li>
<li>L'uragano è vinto non dalla possente e rigida quercia, ma dal piccolo e flessibile bambù. (Proverbio cinese)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>È questo il ciclo autentico, storico, che noi viviamo, dolorosamente, della dissacrazione della Scrittura e del suo annichilamento per rinnegare il Cristo; è il ciclo, lo diciamo gemendo e piangendo autentiche lacrime, il ciclo nella cui scia tenebrosa si sono messi anche gli studiosi cattolici, i quali se in teoria non sono giunti ancora per pudore alle ultime conseguenze, praticamente le hanno oltrepassate, bisogna dirlo, perché con l'ipocrita maschera modernista tutta sorrisi e leziosaggini, dicendo di voler conservare l'autentica Parola di Dio nello splendore della più rigorosa critica, ne mutilano ogni giorno una parte, la trattano alla stregua di un libro umano, come disse Pio XI, e il senso letterale inteso principalmente dallo Spirito Santo come fondamento degli altri sensi, lo confondono col senso umano, umanamente e materialmente storico, e dicono poi di non potervi trovare altro senso, perché se storicamente è Davide, per esempio che dice che i giusti non saranno abbandonati alla corruzione, non è il Cristo. Ammettono ancora poche luci messianiche nella Scrittura, si noti bene, ma non come annunzi profetici divini, sebbene come indici dell'aspirazione messianica degli Ebrei, e questo lo dicono dissimulandosi, perché non vogliono confessare che quegli annunzi messianici per loro sono solo delle stiracchiature. Basta leggere i loro libri per convincersene. Per meglio infierire contro il Libro di Dio, sono ricorsi alla spiritosa trovata degli studi superiori, quasi che a chi studia superiormente, fosse lecito smentire il Libro di Dio, o trattarlo come un giudice tratta il colpevole, o come un archeologo tratta i cocci di una pignatta etrusca. Il modernismo dissacratore e subdolamente razionalista, miscredente ed ateo, fulminato da Pio X, s'è rifugiato come tarma insidiosa nel Sacro Libro e lo rode, lo rode, e lo roderà fino al punto da lasciarvi solo i margini per scrivervi le proprie stoltezze. La Chiesa ha il suo Testo, consacrato dai Concili, sotto i lumi dello Spirito Santo? Ma per il modernista il testo è quello critico che può cavare lui, consultando i Testi originali, col proprio criterio o col criterio personale di razionalisti e protestanti tedeschi, francesi, o... della Mecca, ed anche col criterio di cattolici più o meno addomesticati dal razionalismo. Ognuno fa il proprio testo, e poiché non sempre convergono, ognuno lo manipola a suo modo, fino al punto da mutarlo (sic!), da sostituire una parola con un'altra, per farne emergere il proprio senso, da spostare o invertire i versetti, da ripudiarne alcuni come corrotti, altri come strafalcioni di copisti, quasi che essi li avessero assistiti da vicino, altri come incongruenze filologiche. È così che testi tanto barbaramente alterati secondo il proprio capriccio e la propria meschinissima e claudicante cultura filologica, tanto claudicante, che è raro trovarne due che vadano d'accordo, è così che questi testi hanno la pretesa di sostituirsi al Testo della Chiesa, e diventare la base di un'arida, umana e razionalista esegesi della lettera che uccide lo spirito. La presunzione di questi modernisti avvelenatori e dissacratori del cibo vitale della Chiesa è pari all'ignoranza. Appena balbettano una lingua orientale, supponendo che gli altri la ignorino, credono di potere elevarsi a critici sprezzanti dei dotti e santi maestri della Chiesa, e credono essere essi i numi dell'esegesi, quasi che l'esegesi della Parola di Dio fosse analisi sintattica o grammaticale della parola umana! (Dal commento al Vangelo di San Giovanni del Sacerdote Dolindo Ruotolo)</li>
</ul>
</p>

<p>
<ul>
<li>Lotta contro le tentazioni: Se ti viene in mente un cattivo pensiero, grida, con lacrime al Signore: «Signore, sii buono con me peccatore! Perdonami, o amico degli uomini. Signore, allontana il male da noi!». Certo, il Signore conosce i cuori: sa quali pensieri sorgono da un animo cattivo, ma sa anche quali pensieri vengono in noi versati dalla stizza amara dei demoni. Tuttavia sappilo: più tu combatti e resti fedele nel servizio del Signore, più i tuoi sensi e i tuoi pensieri verranno purificati. Infatti, nostro Signore Gesù Cristo ha detto: Ogni ramo che in me porta frutto, io lo purificherò, perché porti frutto maggiore (Gv 15,2). Solo abbi la più sincera volontà di farti santo! Il Signore ama e appoggia col suo aiuto coloro che sono zelanti e lavorano per ottenere la salvezza dell’anima. Senti ora un esempio, che ti illustra i cattivi pensieri. Quando l’uva vien colta dalla vite, gettata nel torchio e pigiata, produce il suo mosto, che viene raccolto in vasi. E questo mosto, all’inizio, fermenta tanto forte, come se bollisse al fuoco più acceso in una caldaia; anche i vasi migliori non riescono a contenerne la forza, ma si rompono per il suo calore. Ciò avviene con i pensieri degli uomini, quando essi si elevano da questo mondo vano, e dalle sue cure, alle realtà celesti. Allora gli spiriti cattivi che non ne possono sopportare il fervore, conturbano in mille modi la mente dell’uomo, cercando di suscitarvi una tetra burrasca, per rovinare e squarciare il vaso, cioè l’anima, riempiendola di dubbi e rendendola infedele. (Sant’ Efrem il Siro, Da “Ammonimento ai monaci egiziani, 10,2″)</li>
</ul>
</p>

<h5>DengMingDao</h5>

<p>
<sup>097</sup> Incoraggiamento / A mille miglia da casa, apro lo stesso libro di preghiere. / Certe sere solo per dovere; stasera per cercarvi conforto. / Conviene essere pazienti e perseveranti. La preghiera potrà a volte sembrarci pura ripetizione ma, lontani da casa, la penseremo in altro modo. Al di fuori del suo normale contesto, il nostro impegno può infatti assumere un risalto nuovo: ciò che si è trasformato in una sorta di briglia, ha ora la possibilità di scaldarci e confortarci. Per questo dovremmo imparare a dominare le nostre emozioni, e a usare la disciplina per livellare gli alti e bassi dei nostri impulsi. Metterci in viaggio significa allontanarci dal nostro ambiente, compresi quegli elementi che normalmente ci limitano e opprimono. Se quasi tutti abbiamo dentro qualche antica paura, frustrazione o inibizione, il tempo e la distanza ci aiutano a fare maggior chiarezza. Superare simili difficoltà richiede coraggio e spirito d'iniziativa. Ma come fare, se il nostro problema sono proprio la paura e la timidezza? In questi momenti abbiamo bisogno di un amico che ci aiuti e incoraggi. Gli amici ci sono di guida e di sostegno nell'affrontare le nostre paure: sebbene essi non possano vivere la nostra vita o risolvere i nostri problemi, possono offrirci una presenza preziosa proprio quando più ne abbiamo bisogno. A livello interiore, le preghiere quotidiane rappresentano il modo per incoraggiare noi stessi a perseverare. Con gli altri, l'incoraggiamento è un modo per essere compassionevoli. 
</p>

<h5>Krishnamurti</h5>

<p>
07-04 Morire alle piccole cose: Avete mai provato a morire intenzionalmente a un piacere, senza che nessuno ve lo imponga? Voi non volete morire, questo e un fatto; la morte, quando viene, vi porta via contro la vostra volontà, a meno che non si tratti di suicidio. Ma, avendo a che fare col piacere, avete mai provato a metterlo da parte volontariamente, con semplicità? Evidentemente no. In questo momento i vostri ideali, i vostri piaceri, le vostre ambizioni sono le cose che hanno senso per voi. Ma vivere non significa affatto dare importanza all’io. La vita possiede la sua ricchezza, la sua pienezza, la sua assenza di egoismo, che è un fatto puramente mentale. Se provate a morire alle piccole cose, a qualche insignificante piacere, con semplicità, senza sforzo, con un sorriso, questo è sufficiente, perché allora scoprirete se la vostra mente è capace di morire a molte cose e a tutti i ricordi. Macchine, come i computer, stanno a poco a poco sostituendosi alle funzioni della memoria, ma la mente umana è qualcosa di più di una struttura meccanica di abitudini, associazioni, ricordi. Questo “qualcosa di più” non può esistere, se la mente non muore a tutto quello che conosce. Ora, per vedere la verità di tutto questo, è essenziale che la mente sia giovane e non si limiti a funzionare nell’ambito del tempo. La mente giovane muore a tutto quello che percepisce. Potete vedere immediatamente la verità di questo fatto? Potete sentirne istantaneamente la verità? può darsi che non vediate completamente lo straordinario significato, l’imponderabile sottigliezza, la bellezza, la ricchezza di questo morire, ma basta il semplice ascolto di queste cose perché ne accogliate il seme e il significato di queste parole metta radici, non solo in superficie, nella coscienza, ma anche nelle profondità dell’inconscio. 
</p>

<h5>InFinemDei</h5>

<p>
Resta con noi, Signore, quando la luce sparisce e le tenebre calano. Resta vicino a noi a tavola, a casa, così che i nostri occhi si aprano, e noi ti riconosciamo. Resta vicino a noi affinché formiamo una sola comunità che condivida la tua parola e il tuo pane di vita.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
