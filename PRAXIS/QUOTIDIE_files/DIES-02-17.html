<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-17</h1>-->
<h1>DIES-02-17</h1>

<h5>Oremus</h5>

<p>
<ul>
<li>Noi ti benediciamo, o Dio, in questo giorno che comincia, per il periodo santo della Quaresima, che tu ci concedi in preparazione alla Pasqua. Portaci, attraverso il digiuno, ad avere fame di te e a non essere schiavi delle creature. Insegnaci, attraverso la pratica dell'astinenza, a dividere i nostri beni con coloro che ne hanno bisogno. Aiutaci, attraverso la preghiera e il silenzio, a trovare nella croce di tuo Figlio il nostro riposo e la nostra gioia (Pensieri di Fenelon per la Quaresima).</li>
</ul>
</p>

<p>
<ul>
<li>Signore, la nostra fede è come cenere, tiepida e inconsistente! La nostra speranza è come cenere: leggera e portata dal vento. Il nostro sguardo è come la cenere: grigio e spento. Le nostre mani sono come la cenere: quanta polvere! La nostra comunità è come la cenere: quanta dispersione! Signore Dio nostro, ti ringraziamo perché nel cammino di quaranta giorni che oggi iniziamo, il soffio del tuo Spirito accende di nuovo il suo fuoco che cova sotto le nostre ceneri. Amen. (Pie Charts)</li>
</ul>
</p>

<p>
<ul>
<li>Gesù, dolce e umile di cuore, ti supplico: liberami dallo spirito di critica e di maldicenza; dal desiderio di essere onorato, applaudito, stimato; dal desiderio di essere preferito ad altri; dalla ricerca affannosa di me stesso, del trionfo, del successo a tutti i costi; dalla ricerca della potenza, dalla forza del dominio.</li>
</ul>
</p>

<p>
<ul>
<li>Gesù, dolce e umile di cuore, ti supplico: liberami dallo spirito di critica e di maldicenza; dal desiderio di essere onorato, applaudito, stimato; dal desiderio di essere preferito ad altri; dalla ricerca affannosa di me stesso, del trionfo, del successo a tutti i costi; dalla ricerca della potenza, dalla forza del dominio.</li>
</ul>
</p>

<p>
<ul>
<li>Vergine, nostra speranza / O Vergine, da te, come da montagna non tagliata, fu staccato Cristo, la pietra angolare che ha unito le nature divise. Per questo ci rallegriamo e ti magnifichiamo, o Madre di Dio! Venite, ricordiamo con cuore puro e animo sobrio la Figlia del Re, lo splendore della Chiesa, più brillante dell’oro, e magnifichiamola! Salve! Gioisci, o Sposa del gran Re, tu che rifletti splendidamente la bellezza del tuo sposo, ed esclami con il tuo popolo: O Datore della vita, ti magnifichiamo! O Salvatore, dona il tuo celeste aiuto alla tua Chiesa; essa non riconosce altro Dio e liberatore all’infuori di te, che hai dato la tua vita per essa. Accetta le suppliche del tuo popolo, o Vergine Madre di Dio, ed intercedi senza posa presso tuo Figlio, affinché ci liberi da pericoli e tentazioni. Tu sei infatti la nostra ambasciatrice e la nostra speranza. (Sant’Andrea di Creta)</li>
</ul>
</p>

<p>
<ul>
<li>NOVENA SPIRITO SANTO / 6° GIORNO</li>
</ul>
Vieni, Santo Spirito...<br>
Spirito di fortezza che hai dato ai martiri la forza di morire lietamente per causa di Cristo Signore, infondi in me questo dono divino in tutta la sua intensità. Scuoti il mio torpore e la mia indolenza, rendimi forte nell'intraprendere tutto quello che il Signore mi chiede, senza badare a sacrifici e fatiche, a gloria tua e a beneficio spirituale e materiale di tutti i fratelli. Dammi forza di continuare con ardore, senza stancarmi e senza possibilità di abbandonare quanto ho cominciato. Dammi coraggio ed energia nel difendere intrepidamente la Chiesa, nell'affermare davanti a tutti l'integrità della fede e la vera obbedienza al Papa e ai Vescovi. Dammi lo slancio sovrumano dell'apostolato; che io vi perseveri sino alla fine, a costo di qualunque martirio dell'anima o del corpo. Spirito divino, circondami della tua onnipotenza, sostienimi con il tuo vigore e avvolgimi della tua invincibile fortezza.<br>
Si recitano 3 Gloria al Padre...
</p>

<h5>Santorale</h5>

<p>
17 febbraio: sette santi fondatori dei Servi di Maria; san Teodoro, detto Tiro, martire ad Amasea; san Bonoso, vescovo di Treviri; san Mesrop, monaco armeno; san Flaviano, vescovo di Costantinopoli; san Fintano, abate e fondatore del monastero di Cluain Ednech; san Finano, vescovo-abate di Lindisfarne; san Silvino, vescovo di Thérouanne; san Costabile, abate di Cava; sant'Evermodo, premostratense, vescovo di Ratzeburg; beato Luca Belludi, sacerdote francescano; san Pietro Yu Chong-Nyul, martire di Corea; beato Antonio Leszczewicz, sacerdote mariano e martire.
</p>

<h5>Quotes</h5>

<p>
<ul>
<li>La vera vita è la vita di amore e di servizio. Distribuisci il tuo amore a tutte le cose create, dalla tenera pianticella fino alle costellazioni che girano negli spazi siderali. Ma, soprattutto, sii paziente e disinteressato con le creature umane, che vivono al tuo fianco. (Carlos Torres Pastorino)</li>
<li>Non fa mai notte dove ci si ama. (Burundi)</li>
<li>L'amore puro è capace di grandi imprese e non l'annientano né le difficoltà, né le contrarietà. Come l'amore è forte nelle grandi difficoltà, così è perseverante nella grigia, noiosa vita quotidiana. Essa sa che, per piacere a Dio, una cosa è necessaria: fare con grande amore le cose più piccole. Amore e sempre amore (Diario Faustina, 140). </li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
048 Conoscenza / La vita è /bellezza, / terrore, / conoscenza. / La ricerca della conoscenza è una parte cruciale del Tao. Tutti gli sforzi rivolti alla cura di noi stessi tendono a renderci veicoli adatti per tale ricerca. Non sempre ciò che impariamo è piacevole. Apprendere significa vedere la vita per ciò che è realmente, e questo è difficile da sopportare. Ecco perché la crescita spirituale è lenta: non perché nessuno vuole svelarcene i segreti, ma perché per afferrarli dobbiamo prima vincere i sentimenti e la paura. Qualunque forma di vita cela un terrore strisciante: il terrore del male e della sofferenza. Dentro di noi, nel profondo, albergano intense paure da cui raramente usciamo indenni. I terrori della vita ci perseguitano, ci attaccano, ci infliggono orrende ferite. Ci pariamo dai colpi aggrappandoci alla bellezza, collezionando oggetti, innamorandoci, cercando disperatamente di costruire qualcosa di duraturo. Facciamo della bellezza l'unica cosa di valore nella vita, ma essa non può nascondere i tormenti, la violenza, la casualità e le ingiustizie. Solo la conoscenza elimina la paura. Ma se ci venisse svelata tutta la verità, non resisteremmo al colpo. A renderci umani sono sia i nostri tratti più belli, sia quelli più brutti. Quando la conoscenza minaccia di mostrarci le nostre follie e assurdità, e ci rendiamo conto di non essere ancora pronti a lasciarcele alle spalle, il sipario torna a calare e noi ci sediamo a meditare di fronte ad esso, cercando di prepararci al momento in cui oseremo risollevarlo del tutto. 
</p>

<h5>InFinemDei</h5>

<p>
Signore Gesù Cristo, tu ci hai insegnato che l'uomo non vive di solo pane, ma di ogni parola che tu pronunci; concedi, a noi che cominciamo nella gioia l'esercizio di questa Quaresima, i doni che ti chiediamo per i vivi e i morti: custodiscici, mentre siamo in questo mondo, nel tuo amore e nel tuo servizio e accogli al banchetto del tuo Regno coloro che sono morti nella tua amicizia. Tu che regni nei secoli dei secoli. (Preghiera "post nomina" dell'antica liturgia spagnola).
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
