<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-30</h1>-->
<h1>DIES-04-30</h1>

<h5>Oremus</h5>

<p>
<ul>
<li>Padre, desideriamo una dimora più bella, in cui regni la pace e in cui non ci siano più discordie. Ti ringraziamo per il dono di tuo Figlio: egli ci ha fatto capire che la sua dimora è la nostra, che suo Padre è il nostro Padre, perché egli è la Via, la Verità e la Vita.</li>
</ul>
</p>

<p>
<ul>
<li>Abbiamo bisogno di Te / Abbiamo bisogno di te, o Dio, anche se non sempre ti cerchiamo. Abbiamo bisogno di sentirci amati e di essere perdonati, anche se non ti sappiamo chiedere perdono. Abbiamo bisogno di sentirti vicino come padre, anche se non ci comportiamo da figli. Vogliamo essere nel tuo disegno, anche se non lo comprendiamo. Abbiamo bisogno di te, o Dio, perché solo tu puoi cancellare i peccati che ci impediscono di essere trasparenza. Mio Dio, abbiamo bisogno di te. (Ernesto Olivero)</li>
</ul>
</p>

<p>
<ul>
<li>Dio, Padre misericordioso, che hai rivelato il Tuo amore nel Figlio tuo Gesù Cristo, e l'hai riversato su di noi nello Spirito Santo, Consolatore, Ti affidiamo oggi i destini del mondo e di ogni uomo. Chinati su di noi peccatori, risana la nostra debolezza, sconfiggi ogni male, fa' che tutti gli abitanti della terra sperimentino la tua misericordia, affinché in Te, Dio Uno e Trino, trovino sempre la fonte della speranza. Eterno Padre, per la dolorosa Passione e la Risurrezione del tuo Figlio, abbi misericordia di noi e del mondo intero! (San Giovanni Paolo II)</li>
</ul>
</p>

<p>
<ul>
<li>Augusta Regina del Cielo e Sovrana degli Angeli, Tu che hai ricevuto da Dio il potere e la missione di schiacciare la testa a Satana, Ti chiediamo umilmente di mandarci le legioni celesti perché al Tuo comando, inseguano i demoni, li combattano dappertutto, reprimano la loro audacia e li respingano nell'abisso. O eccelsa Madre di Dio, invia anche San Michele, l'invincibile capo degli eserciti del Signore, nella lotta contro gli emissari dell'Inferno tra gli uomini. Distruggi i piani degli empi e umilia tutti coloro che vogliono il male. Ottieni loro la grazia del ravvedimento e della conversione, affinché essi diano onore al Dio vivente Uno e Trino e a Te. O nostra potente protettrice, per mezzo dei risplendenti Spiriti celesti, custodisci su tutta la terra le chiese, i luoghi sacri e specialmente il Santissimo Sacramento dell'altare. Impedisci ogni profanazione ed ogni distruzione. Gli Angeli sono ogni istante in attesa di un tuo cenno e bruciano dal desiderio di esaudirlo. O Madre celeste, proteggi infine anche le nostre cose e le nostre abitazioni dalle insidie dei nemici. Fa che i santi Angeli dimorino sempre in esse e vi portino la benedizione dell'Altissimo. Chi è come Dio? Chi è come te, o Maria? Tu che sei la Regina degli Angeli e la vincitrice di Satana? O buona e tenera Madre, Tu sarai sempre il nostro amore e la nostra speranza. O Madre divina, invia i Santi Angeli per difenderci e per respingere lungi da noi il crudele nemico infernale. Santi Angeli ed Arcangeli difendeteci e custoditeci.</li>
</ul>
</p>

<p>
<ul>
<li>Mio Dio, prendimi per mano, ti seguirò, non farò troppa resistenza. Non mi sottrarrò a nessuna delle cose che mi verranno addosso in questa vita, cercherò di accettare tutto e nel modo migliore. Ma concedimi di tanto in tanto un breve momento di pace. Non penserò più nella mia ingenuità, che un simile momento debba durare in eterno, saprò anche accettare l’irrequietezza e la lotta. Il calore e la sicurezza mi piacciono, ma non mi ribellerò se mi toccherà stare al freddo purchè tu mi tenga per mano. Andrò dappertutto allora e cercherò di non aver paura. E dovunque mi troverò, io cercherò d’irraggiare un pò di quell’amore, di quel vero amore per gli uomini che mi porto dentro. (Hetty Hillesisum)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
30 aprile: san Pio V, papa; san Quirino, tribuno e martire; sant'Eutropio, primo vescovo di Saintes; santi Diodoro e Rodopiano, martiri; san Donato, vescovo di Eurea di Epiro; san Lorenzo, sacerdote e martire; san Mercuriale, primo vescovo di Forlì; san Pomponio, vescovo di Napoli; san Pietro Levita, diacono; sant'Augulo, vescovo di Viviers; sant'Earconvaldo, vescovo di Londra; santi Amatore, sacerdote, Pietro, monaco, e Luigi, laico, martiri; san Gualfardo, eremita; sant'Adiutore; beato Guglielmo Southerne, sacerdote e martire; beato Benedetto da Urbino, sacerdote cappuccino; santa Maria dell'Incarnazione Guyart, vedova, fondatrice delle Orsoline del Canada; san Giuseppe Benedetto Cottolengo, sacerdote, fondatore di Fratelli, Suore e Padri della Piccola Casa della Divina Provvidenza; san Giuseppe Tuân, sacerdote domenicano e martire; beata Paolina von Mallinckrodt, vergine, fondatrice delle Suore della Carità Cristiana.
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a> <a href="https://www.facebook.com/servidellospirito/" title="sds" class="https">sds</a><br>
<ul>
<li>Improvvisamente la presenza di Dio mi ha sommersa e mi sono vista tutto ad un tratto a Roma, nella cappella del Santo Padre e contemporaneamente ero nella nostra Cappella (...) La folla era così numerosa, che con la vista non potevo abbracciarla tutta. Tutti partecipavano a questa solennità con grande gioia (...) all'improvviso venni rapita e portata vicino a Gesù e stetti accanto a Gesù sull'altare ed il mio spirito fu riempito di una felicità così grande, che non sono in grado né di comprendere né di descrivere (Diario Faustina, 1044-1048). </li>
<li>Resistere alle difficoltà e proseguire a piccoli passi è uno sforzo quotidiano, ripagato da una grande ricompensa: la speranza e la pace si costruiscono, con fatica e costanza, giorno per giorno. (João Catarin Mezzomo)</li>
<li>Quando la semplicità è intimamente associata alla bontà del cuore, un essere umano anche del tutto sprovvisto può creare attorno a sé un terreno di speranza! (Frere Roger)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
<a href="" title="FILEST:TAO:TAO365" class="page">FILEST:TAO:TAO365</a><br>
<sup>120</sup> Apertura / Nulla dev'essere per forza. / La predestinazione non esiste. / Nei testi antichi il concetto di predestinazione ha un'importanza enorme, tuttavia l'uso di questo termine è puramente metaforico. In passato la gente se ne serviva per esprimere sentimenti di legame con un luogo, un momento o altre persone. Ma nulla del futuro è già prestabilito. Non esiste alcun burattinaio cosmico: soltanto noi siamo responsabili delle nostre azioni. E' vero che circostanze particolarmente intense e di ampia portata sortiscono spesso conseguenze che influiscono in maniera visibile sul futuro. Così, ad esempio, se intraprendiamo un'iniziativa benefica come istituire un centro di assistenza sociale, vedremo i suoi effetti positivi durare nel tempo. E, allo stesso modo, se ci indebitiamo senza far nulla per ripagare il dovuto, le conseguenze spiacevoli dureranno altrettanto a lungo. Ma in entrambi i casi si tratta appunto di conseguenze scaturite dalle nostre azioni, di relazioni di causa ed effetto, e non di destino. La causalità affonda le radici nel passato, mentre nulla agisce dal futuro. Non vi è copione, né modello cui adeguarsi: ogni cosa va creata di volta in volta, e noi siamo gli artisti. I seguaci del Tao cercano sempre di minimizzare le costrizioni: portando a compimento ogni loro azione, essi riducono drasticamente le conseguenze. Vivendo in maniera piena il presente, assorbono il meglio di ciò che ogni giorno ha da offrire. Comprendendo che non vi è destino, fato o predestinazione in senso stretto, mantengono libero e aperto il futuro. E' questa la vera apertura della vita. 
</p>

<h5>Krishnamurti</h5>

<p>
<a href="" title="ESOTEROS:MAESTRI:Jiddu Krishnamurti:Quotidiane1" class="page">ESOTEROS:MAESTRI:Jiddu Krishnamurti:Quotidiane1</a><br>
30-04 Una passione che non ha causa: Una passione senza causa possiede un’intensità libera da qualsiasi attaccamento. Se la passione ha una causa, allora c’è attaccamento e l’attaccamento e il principio del dolore. Quasi tutti noi abbiamo degli attaccamenti; ci aggrappiamo a una persona, a un paese, a una fede, a un’idea e quando l’oggetto a cui e rivolto il nostro attaccamento ci viene portato via o perde la sua importanza, scopriamo di essere deboli e vuoti. Allora cerchiamo di riempire questo vuoto attaccandoci a qualcos’altro, che diventa a sua volta oggetto della nostra passione. Guardate il vostro cuore e la vostra mente. Io sono semplicemente uno specchio nel quale potete vedere voi stessi. Se non volete guardare, va bene lo stesso; ma se guardate, fatelo con chiarezza, senza pietà, con estrema attenzione e lasciate perdere la speranza di eliminare la vostra infelicità, le vostre angosce, i vostri sensi di colpa. Guardate per capire quella straordinaria passione che ha inevitabilmente a che fare col dolore. Una passione che abbia una causa diventa lussuria. La passione per qualcosa, per una persona, per un’idea, per il successo, porta con sé contraddizione, conflitto, sforzo. Lottate per raggiungere o per mantenere uno stato particolare, o per ritrovare uno stato che ormai se n’è andato. Io invece sto parlando di una passione che non ha nulla a che fare con contraddizioni e conflitti. Questa passione non ha causa e quindi non può essere nemmeno un effetto. 
</p>

<h5>InFinemDei</h5>

<p>
Signore, ora che scende la notte, noi abbiamo paura del buio e proviamo un senso di abbandono e di solitudine. Dissipa la nostra paura, rendi salda la nostra fede in tuo Figlio, perché rimanga con noi, come luce nelle tenebre, e come gioia all'alba.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
