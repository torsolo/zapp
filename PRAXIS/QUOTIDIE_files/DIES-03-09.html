<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-09</h1>-->
<h1>DIES-03-09</h1>

<h5>Oremus</h5>

<p>
<ul>
<li>"Non privarci della tua misericordia, per il tuo amico Abramo, per il tuo servitore Isacco, e per Israele che hai santificato". Per Abramo, cioè per il tuo immenso amore, il tuo amore cieco verso coloro che ami, poiché l'amore non sospetta il male. Per Isacco, cioè per la fedeltà dei pochi che hanno gli occhi rivolti al Padre. Per Israele, cioè per l'immensa folla promessa ad Abramo e ad Isacco, per il popolo infedele e incapace di farti piacere ma che tu santifichi nonostante ciò, poiché tu resti fedele e non puoi rinnegare te stesso. Per Giacobbe, che sei stato obbligato a vincere prima di benedire.</li>
</ul>
</p>

<p>
<ul>
<li>Fisso il mio sguardo nei tuoi occhi, Gesù, e ti vedo inchiodato sulla croce. Sento che ancora oggi per me, come là sul Calvario, tu pronunci la tua parola d'amore: «Ti perdono». Ho bisogno, ogni giorno, di essere accolto nelle tue braccia e avvolto dal tuo manto di misericordia. Scuoti il mio cuore, Signore, perché, ricco di perdono, io sappia donare pace, portare concordia, seminare gioia. (Gianni Ciravegna)</li>
</ul>
</p>

<p>
<ul>
<li>Dio di tenerezza / Dio onnipotente ed eterno, Padre dei poveri, il tuo amore guida ciascun momento della nostra vita. Ti rendiamo gloria per il dono della vita umana e specialmente per la promessa di vita eterna. Sappiamo che sei sempre vicino agli afflitti, ai poveri, e a tutti i deboli e a coloro che soffrono. O Dio di tenerezza e compassione, accresci loro la fede e la fiducia in te. Confortali con la tua amorevole presenza e, se questa è la tua volontà, ridai loro salute, dà loro rinnovata forza nel corpo e nell’anima. O Padre amorevole, benedici i moribondi, benedici tutti coloro che tra poco ti incontreranno faccia a faccia. Noi crediamo che tu hai reso la morte la porta per la vita eterna. Mantieni nel tuo amore i nostri fratelli in fin di vita, e portali al sicuro a casa nella vita eterna insieme a te. O Dio, fonte di ogni forza, custodisci coloro che si prendono cura degli ammalati e assistono chi sta morendo. Dà loro uno spirito coraggioso e gentile. Fa’ di loro un segno del tuo amore trasfiguratore. (Giovanni Paolo II )</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
9 marzo: santa Francesca Romana, vedova, fondatrice delle Oblate di Tor de' Specchi; santi quaranta martiri di Sebaste; san Paciano, vescovo di Barcellona; san Vitale di Castronovo, monaco; san Bruno, vescovo e martire; santa Caterina, vergine, fondatrice e prima badessa del monastero delle clarisse del Corpus Domini a Bologna; san Domenico Savio, allievo salesiano; santi Pietro Ch'oe Hyong e Giovanni Battista Chong-Chang-Un, martiri coreani.
</p>

<h5>Quotes</h5>

<p>
<ul>
<li>So bene chi sono da me stessa, poiché Gesù ha svelato agli occhi della mia anima tutto l'abisso della mia miseria e pertanto mi rendo conto perfettamente che tutto quello che c'è di buono nella mia anima è soltanto frutto della Sua santa grazia. La consapevolezza della mia miseria mi fa conoscere in pari tempo l'abisso della Tua Misericordia (Diario Faustina, 56).</li>
<li>Le angosce che le persone vivono nella quotidianità derivano dal fatto che non si accetta di essere semplicemente un punto nell’universo infinito. Oggi è necessario restare umili ma non passivi di fronte ai problemi dell’ingiustizia, della morte, della precarietà degli altri. (Antonietta Potente)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>"Quantunque ingentilisca il cuore, purifichi la carne, sradichi i vizi, semini le virtù, il digiunatore non coglie frutti se non farà scorrere fiumi di misericordia." Dai «Discorsi» di san Pietro Crisologo, vescovo (Disc. 43; PL 52, 320 e 322). La preghiera bussa, il digiuno ottiene, la misericordia riceve. Tre sono le cose, tre, o fratelli, per cui sta salda la fede, perdura la devozione, resta la virtù: la preghiera, il digiuno, la misericordia. Ciò per cui la preghiera bussa, lo ottiene il digiuno, lo riceve la misericordia. Queste tre cose, preghiera, digiuno, misericordia, sono una cosa sola, e ricevono vita l'una dall'altra. Il digiuno è l'anima della preghiera e la misericordia la vita del digiuno. Nessuno le divida, perché non riescono a stare separate. Colui che ne ha solamente una o non le ha tutte e tre insieme, non ha niente. Perciò chi prega, digiuni. Chi digiuna abbia misericordia. Chi nel domandare desidera di essere esaudito, esaudisca chi gli rivolge domanda. Chi vuol trovare aperto verso di sé il cuore di Dio non chiuda il suo a chi lo supplica. Chi digiuna comprenda bene cosa significhi per gli altri non aver da mangiare. Ascolti chi ha fame, se vuole che Dio gradisca il suo digiuno. Abbia compassione, chi spera compassione. Chi domanda pietà, la eserciti. Chi vuole che gli sia concesso un dono, apra la sua mano agli altri. È un cattivo richiedente colui che nega agli altri quello che domanda per sé. O uomo, sii tu stesso per te la regola della misericordia. Il modo con cui vuoi che si usi misericordia a te, usalo tu con gli altri. La larghezza di misericordia che vuoi per te, abbila per gli altri. Offri agli altri quella stessa pronta misericordia, che desideri per te. Perciò preghiera, digiuno, misericordia siano per noi un'unica forza mediatrice presso Dio, siano per noi un'unica difesa, un'unica preghiera sotto tre aspetti. Quanto col disprezzo abbiamo perduto, conquistiamolo con il digiuno. Immoliamo le nostre anime col digiuno perché non c'è nulla di più gradito che possiamo offrire a Dio, come dimostra il profeta quando dice: «Uno spirito contrito è sacrificio a Dio, un cuore affranto e umiliato, tu, o Dio, non disprezzi» (Sal 50, 19). O uomo, offri a Dio la tua anima ed offri l'oblazione del digiuno, perché sia pura l'ostia, santo il sacrificio, vivente la vittima, che a te rimanga e a Dio sia data. Chi non dà questo a Dio non sarà scusato, perché non può non avere se stesso da offrire. Ma perché tutto ciò sia accetto, sia accompagnato dalla misericordia. Il digiuno non germoglia se non è innaffiato dalla misericordia. Il digiuno inaridisce, se inaridisce la misericordia. Ciò che è la pioggia per la terra, è la misericordia per il digiuno. Quantunque ingentilisca il cuore, purifichi la carne, sradichi i vizi, semini le virtù, il digiunatore non coglie frutti se non farà scorrere fiumi di misericordia. O tu che digiuni, sappi che il tuo campo resterà digiuno se resterà digiuna la misericordia. Quello invece che tu avrai donato nella misericordia, ritornerà abbondantemente nel tuo granaio. Pertanto, o uomo, perché tu non abbia a perdere col voler tenere per te, elargisci agli altri e allora raccoglierai. Dà a te stesso, dando al povero, perché ciò che avrai lasciato in eredità ad un altro, tu non lo avrai.</li>
</ul>
</p>

<h5>DengMingDao</h5>

<p>
<sup>068</sup> Creatività / La tempesta si scatena, / nuvole incombono all'orizzonte. / La rotazione dei cieli / genera ogni movimento. / Senza movimento, nulla in questo universo verrebbe creato. La rotazione dei cieli può generare vento, pioggia, tuoni e fulmini. La rotazione della terra ci dà il giorno e la notte, i cicli meteorologici, le stagioni e la crescita delle piante. Il movimento è responsabile della creatività. I seguaci del Tao apprezzano l'iniziativa, ma la semplice aggressività non basta: occorre creatività. Può trattarsi della capacità di risolvere problemi, di concepire strategie inconsuete, di comporre musica e poesia, di dipingere. In tutti i casi, ci muoviamo insieme al Tao non per semplice imitazione, ma attraverso un contrappunto e un'armonia intelligenti. Creatività non è sinonimo di creazione arbitraria di qualcosa per mezzo della nostra mente razionale. Si tratta piuttosto di un movimento spontaneo in armonia con il Tao, movimento che genererà vita, e non sofferenza, anche per gli altri. Raggiungiamo il livello più alto di creatività solo dopo esserci impadroniti a tal punto dei nostri strumenti, da potercene dimenticare. Prendiamo il cielo e la terra: devono forse pensare per creare il tempo, le stagioni e i cicli della crescita? Essi continuano semplicemente a ruotare come è nella loro natura, e il resto viene generato senza alcuno sforzo. Questo tipo di azione, veramente privo di fatica, è la massima capacità che un seguace del Tao possa sviluppare. 
</p>

<h5>InFinemDei</h5>

<p>
"Divenuto preda dei miei cattivi pensieri, come di tanti ladri che si gettano su di me, sono ora ferito dai loro colpi e coperto di piaghe. Chinati verso di me, o Cristo Salvatore, e degnati di guarirmi. Avendomi visto da lontano, il sacerdote è passato oltre, e il levita, avendomi visto spogliato e sofferente, si è allontanato da me, ma tu, Gesù nato da Maria, fermati e abbi pietà di me". Per attirare il tuo sguardo non ho che le mie ferite e le mie piaghe; concedimi di riconoscermi povero e malato.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
