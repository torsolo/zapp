<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-18</h1>-->
<h1>DIES-02-18</h1>

<h5>Oremus</h5>

<p>
<ul>
<li>Da dove comincerò a confessare la miseria della mia vita, e quali saranno, o Cristo, i primi accenti di questo canto di dolore? Concedimi, nella tua misericordia, la remissione dei miei peccati. Ho seguito Adamo sul sentiero della trasgressione e ho rinunciato al mio Dio; mi sono privato del regno eterno e della mia gioia. Sciagura a me, che ho voluto assomigliare a Eva, nostra madre, perché ho toccato l'albero della morte e mangiato avidamente il frutto della maledizione? Abbi pietà di me, Signore, nella tua grande bontà.</li>
</ul>
</p>

<p>
<ul>
<li>Ti adoriamo o Cristo, Tu hai sofferto per noi, lasciandoci un esempio perché anche noi amiamo come Te. Tu, sul legno della Croce, hai dato la tua vita per liberarci dal peccato e dalla morte. Tu ti sei caricato delle nostre sofferenze perché noi fossimo liberati ed ogni nostra situazione fosse aperta alla speranza.</li>
</ul>
</p>

<p>
<ul>
<li>Non finisca l’amore / Che nessuna famiglia cominci per caso, che nessuna famiglia finisca per mancanza d’amore, che gli sposi siano l’uno per l’altra, con il corpo e con la mente, e che nessuno al mondo separi una coppia che sogna. Che nessuna famiglia si ripari sotto i ponti, che nessuno si intrometta nella vita degli sposi, che nessuno li obblighi a vivere senza orizzonti. Che l’uomo porti sulle spalle la grazia di essere padre, che la sposa sia in un cielo di tenerezza, di accoglienza e di calore, e che i figli conoscano la forza dell’amore. Che gli sposi abbiano la forza di amare senza misura e che nessuno si addormenti senza aver chiesto perdono e senza averlo dato, che i bambini apprendano il senso della vita, e che la famiglia celebri la condivisione del pane. Che il marito e la moglie non si tradiscano e non tradiscano i figli, che la gelosia non uccida la certezza dell’amore, che nel firmamento la stella più luminosa sia la speranza di un cielo qui, adesso e dopo. (P. José Fernandes de Oliveira)</li>
</ul>
</p>

<p>
<ul>
<li>NOVENA SPIRITO SANTO / 7° GIORNO</li>
</ul>
Vieni, Santo Spirito...<br>
Spirito di verità e di luce, fiamma e calore della luce, luce beatissima, dirada e disperdi dalla mia mente tutte le ombre dell'errore e del dubbio. Irradia e illumina con perfetta chiarezza l'intimo della mia anima. Che io respinga sempre ogni errore; che aderisca fortemente alla verità secondo gli insegnamenti della Chiesa; che cammini nel tuo splendore. Vestito della tua santa luce, che io resti sempre nella tua verità e pura chiarezza.<br>
Si recitano 3 Gloria al Padre...
</p>

<p>
<ul>
<li>O Dio, Tu sei il mio Dio / O Dio, ti sto cercando ovunque e sempre gridando con le voci d’ogni scienza l’atroce mia impotenza nei deserti bruciati della terra. E Tu, Freschezza d’ogni creatura dai fulgidi deserti dei tuoi cieli che troppo avidamente sto inquisendo, rispondi col silenzio… E solo perchè Tu mi vai cercando tra i rovi d’una civiltà intristita e sanguino e mi prendi sulle spalle mi lascio ritrovare… e scopro quanto Tu mi stavi amando. Mi stringi e mi costringi nella gioia mi lavi e mi risciughi e mi rivesti mi scuci e mi ricuci; e piango perchè Tu accudisci amando. E’ allora che sospiro abbeverami e nutrirmi del tuo Corpo e Sangue e della Tua Parola; e t’amo perchè Tu mi cresci amando. Degusto una simbiosi sprigionante e un cantico interiore fluorescente d’antiche risonanze… e godo perchè Ti riveli amando. (Don Giuseppe Magrin)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
18 febbraio: santi Sadoth e centoventotto compagni, martiri persiani; sant'Elladio, vescovo di Toledo; san Tarasio, vescovo di Costantinopoli; sant'Angilberto, abate di Saint-Riquier; san Teotonio, fondatore dei Canonici Regolari della Santa Croce; beato Giovanni da Fiesole, detto Beato Angelico, sacerdote domenicano; beato Guglielmo Harrington, sacerdote e martire; beato Giovanni Pibhush, sacerdote e martire; san Francesco Régis Clet, sacerdote lazzarista e martire; san Giovanni Pietro Neel, sacerdote delle Missioni Estere di Parigi, Martino Wu Xuesheng, catechista, Giovanni Zhang Tianshen, neofita e Giovanni Chen Xianheng martiri; santa Geltrude Comensoli, vergine, fondatrice delle Suore Sacramentine; beato Giorgio Kaszyra, sacerdote mariano e martire.
</p>

<h5>Quotes</h5>

<p>
<ul>
<li>Un grande amore trasforma le piccole cose in cose grandi e solo l'amore dà valore alle nostre azioni (Diario Faustina, 302). </li>
<li>Risveglia lo spirito. Non permettere che la routine distrugga la tua vita. Esegui il tuo compito con un amore sempre rinnovato, perché questo porterà gioia a te stesso. (Carlos Torres Pastorino)</li>
<li>Un albero in fiore è visitato dagli insetti. (Senegal)</li>
<li>Non ci scegliamo reciprocamente in modo casuale. Noi incontriamo persone che già esistono nel nostro subconscio. (Sigmund Freud)</li>
<li>Un uomo felice è troppo soddisfatto  del presente per pensare molto al futuro. (Albert Einstein)</li>
<li>Il bene è in tutti: troppo spesso manca solo il coraggio di usarlo. (Lev Tolstoj)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
049 Morte / La morte / è il contrario / del tempo. / Parliamo della morte attraverso metafore, ne camuffiamo il significato inventando storie su ciò che ci accadrà «dopo», ma in realtà non sappiamo nulla. Quando una persona muore, non vediamo oltre il suo cadavere. Speculiamo sulla reincarnazione e l'eternità, ma la morte resta impenetrabile, un autentico mistero. Nel suo regno il tempo non ha alcun significato, e le leggi fisiche non valgono. La morte è il contrario del tempo. Ma cosa muore? Cosa viene distrutto? Certamente non il corpo, che si riduce alle sue componenti essenziali, acqua e sostanze chimiche: e questa è trasformazione, non distruzione. Cosa ne è invece della mente? Cessa di funzionare o piuttosto subisce una transizione verso un'altra esistenza? Sicurezze non ne esistono, e pochi di noi riescono a trarre conclusioni di qualunque tipo. Cosa muore, insomma? In una persona, nulla: nel senso che nessuno dei suoi ingredienti costitutivi viene completamente cancellato dall'esistenza. Ciò che muore è solo l'identità, l'identificazione di quell'insieme di parti che normalmente chiamiamo persona. Ognuno di noi non è che un ruolo, come uno sciamano che indossa vari strati di indumenti con innumerevoli feticci di significato. A cadere sono soltanto gli abiti e le decorazioni. Ciò che muore è il nostro significato umano. Al di sotto, resta ancora un essere nudo: una volta compreso di chi si tratta, la morte cessa di preoccuparci. E così il tempo. 
</p>

<h5>InFinemDei</h5>

<p>
Questa sera ho scelto la vita. Rinuncio alle vie che non sono te, mio Dio, per non servire che te nei miei fratelli e nella profondità dell'orazione. Guariscimi dalla pigrizia di vivere che mi spinge verso le chine della negligenza e della non-vita. Concedimi quella intensità d'essere che è una forma dell'amore, un trionfo sul nulla. Concedimi di donare tutto me stesso, di abbandonarmi nelle tue mani per essere modellato di nuovo secondo i tuoi disegni. Questa sera ti ho scelto di nuovo poiché tu sei la vita e la risurrezione di tutto ciò che è in me e nel mondo.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
