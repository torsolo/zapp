<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-22</h1>-->
<h1>DIES-12-22</h1>

<h5>Oremus</h5>

<p>
<ul>
<li>NOVENA DIO NATALE / G7: SI E' FATTO CARNE / Con un misterioso vaticinio il profeta Isaia promette un "segno" di salvezza: la nascita miracolosa dell'“Emmanuele”, figlio di una vergine. L'Evangelista attribuisce esplicitamente la profezia alla nascita di Gesù: Egli è veramente l'Emmanuele cioè Dio con noi. Facendosi uomo, Egli è venuto adabitare in mezzo a noi e rimane con noi anche oggi, nella Chiesa e nell'Eucaristia. / Dio con noi: "Chiedi un segno dal Signore tuo Dio, dal profondo degli inferi oppure lassù in alto". Ma Acaz rispose: "Non lo chiederò, non voglio tentare il Signore". Allora Isaia disse: "Ascoltate, casa di Davide! Non vi basta di stancare la pazienza degli uomini, perché ora vogliate stancare anche quella del mio Dio? Pertanto il Signore stesso vi darà un segno. Ecco: la vergine concepirà e partorirà un figlio, che chiamerà Emmanuele: Dio con noi" (Is 7,10-14). / Dio ha dimorato tra noi: Ti chiederai in che modo la divinità si è incarnata, come il fuoco nel ferro, non trasferendosi, ma comunicandosi. Il fuoco infatti, non si slancia verso il ferro al quale si comunica. Non subisce diminuzione, ma riempie totalmente il ferro al quale si comunica. Allo stesso modo, Dio, il Verbo "che ha dimorato tra noi" non è uscito da Se stesso; il Verbo che si è fatto carne non fu soggetto a mutamento; il Cielo non fu privato di Colui che teneva e la terra accolse nel proprio seno colui che è nei cieli. / Lasciati penetrare da questo mistero: Dio è venuto nella carne per uccidere la morte che vi si nasconde. Come le cure e le medicine vincono gli elementi nocivi assimilati dal corpo, e come il buio in casa è dissipato dalla luce che entra, così la morte che teneva in suo potere la natura umana fu distrutta con la venuta della divinità. Come il ghiaccio prevale sull'acqua mentre è notte e persiste l'oscurità, ma appena sorge il sole si scioglie al calore dei suoi raggi, così la morte ha regnato fino alla venuta di Cristo; quando è apparsa la grazia salvatrice di Dio e si è levato il Sole di giustizia, la morte fu assorbita dalla vittoria, non avendo potuto resistere alla presenza della vera vita. Noi pure manifestiamo la nostra gioia, festeggiamo la salvezza del mondo, il giorno della nascita dell'umanità. Oggi è tolta la condanna di Adamo. Non si dirà più: "Polvere tu sei e alla polvere tornerai", ma: "Unito a colui che è nei cieli, sarai elevato al cielo". (S. Basilio M.) / Onore e gloria a Te, Signore Gesù: Per l'immenso amore che Ti ha spinto a farti nostro fratello - Noi Ti lodiamo, onore e gloria a Te, Signore Gesù! Perché ci hai raccolti nella tua Chiesa, arca di salvezza - Noi Ti lodiamo, onore e gloria a Te, Signore Gesù! Perché ci hai dato la speranza della vita gioiosa e senza fine nel tuo regno - Noi Ti lodiamo, onore e gloria a Te, Signore Gesù! Per riparare al peccato degli uomini che non Ti hanno accolto e non Ti amano - Noi Ti lodiamo, onore e gloria a Te, Signore Gesù! Risplendi su di noi con la luce della tua gloria, Signore Gesù Cristo, e la tua venuta vinca le tenebre del male e porti a tutti gli uomini la liberazione dalla schiavitù del peccato. Tu che vivi e regni nei secoli dei secoli. Amen.</li>
</ul>
</p>

<p>
<ul>
<li>Sotto la tua protezione cerchiamo rifugio, Santa Madre di Dio. Non disprezzare le suppliche di noi che siamo nella prova, ma liberaci dal pericolo, o Vergine gloriosa e benedetta.</li>
</ul>
</p>

<p>
<ul>
<li>Un fuoco che non si spegne / Veglia veramente beata quella in cui si è in attesa di Dio, creatore dell’universo, che tutto riempie e tutto trascende! Volesse il cielo che il Signore si degnasse di scuotere anche me, meschino suo servo, dal sonno della mia mediocrità e accendermi talmente della sua divina carità da farmi divampare del suo amore sin sopra le stelle, sicché ardessi dal desiderio di amarlo sempre più, né mai più in me questo fuoco si estinguesse! Volesse il cielo che la mia lucerna risplendesse continuamente di notte nel tempio del mio Dio, sì da poter illuminare tutti quelli che entrano nella casa del mio Signore! O Dio, donami quella carità che non viene mai meno, perché la mia lucerna si mantenga sempre accesa, né mai si estingua; arda per me, brilli per gli altri. Il tuo amore pervada tutto il nostro essere interiore e ci faccia completamente tuoi. In questo modo non saremo capaci di amare altra cosa all’infuori di te, che sei eterno, e la nostra carità non potrà essere estinta, come sta scritto: «Le grandi acque non possono spegnere l’amore» (San Colombano)</li>
</ul>
</p>

<p>
Il sì della mia risposta / Vergine Immacolata, prendi il sì della mia risposta alla chiamata del Signore e custodiscilo dentro il tuo sì, meravigliosamente fedele. Donami la gioia e la speranza che trasmettesti ad Elisabetta entrando nella sua povera casa. Fa’ che la passione di salvare mi renda missionario infaticabile, povero di mezzi e di cose, puro e trasparente nei sentimenti, totalmente libero per donarmi veramente agli altri. Rendimi umile e obbediente fino alla Croce per esservi una cosa sola con Gesù, Dio disceso dal cielo per salvarmi. O Maria, affido a te tutte le persone che ho incontrato e che incontrerò nel viaggio della fede: illuminaci il cammino, riscaldaci il cuore, portaci alla casa e alla festa dell’Amore che non avrà mai fine. Amen. (Angelo Comastri)
</p>

<p>
Il Natale è una verità: la verità di Dio che sorprendentemente ci ama ed è venuto a farsi uno di noi. Dio ormai non ci lascia più; non siamo più soli: i compagni, gli amici, i parenti ci possono abbandonare. Ma il Dio che ha tanto amato il mondo da dare il suo unico Figlio, unito personalmente per sempre alla nostra natura di creature fragili e dolenti, non ci abbandonerà mai alle nostre tristezze, alla nostra inquietudine, al nostro peccato. Non è una fiaba, è una notizia, cioè l'informazione su un fatto avvenuto; non è un bel sogno, è una realtà ancora più bella di ciò che desidereremmo sognare. Nessun uomo ormai può sfuggire al suo Creatore, che lo insegue, lo vuol raggiungere e legare a sè. Non possiamo sfuggirgli, perché il suo amore corre più veloce di noi. (Giacomo Biffi, teologo e cardinale emerito)
</p>

<h5>Quotes</h5>

<p>
<ul>
<li>Chi non vuole ammettere la necessità della mortificazione, fa come chi trova strano che i soldati si addestrino ai movimenti della guerra in piena pace. (Alessandro Manzoni)</li>
<li>Le stagioni sono una lima che lavora senza rumore (India)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Aivanhov</h5>

<p>
<b>22/12/2001</b> Dio è in noi e fuori di noi, e si può dire la stessa cosa del nostro Sé superiore. La maggior parte degli esseri umani non ha una coscienza sufficientemente sviluppata per sentire dentro di sé la presenza di questa sublime entità che è tutta-luce, tutto-amore e onnipotenza. Il primo compito di uno spiritualista è quindi quello di cercare dentro di sé tutte le tracce di tale presenza, sapendo che è il suo vero sé. È stato detto: "Conosci te stesso". Per conoscersi veramente, bisogna conoscersi in alto, nel mondo divino. Finché l'essere umano non avrà preso coscienza di esistere in alto come una particella della Divinità, non si conoscerà mai e non possederà nessuna qualità divina. Conoscersi significa trovare sé stesso e allo stesso tempo trovare Dio. Quando si trova Dio, si trova l'amore, la luce, la libertà, la gioia e non solo dentro di sé, ma in tutti gli esseri umani e anche negli animali, nelle piante e nelle pietre. Quando si è trovato Dio in sé stessi, Lo si scopre ovunque, in tutta la natura, e questo significa conoscersi veramente. 
</p>

<p>
<b>22/12/2002</b> Vi parlo solo di realtà che esistono dentro di voi. Allora, anche se non avete ancora preso coscienza della loro esistenza, anche se non capite bene ciò che dico, so di toccare con le mie parole qualcosa che chiede unicamente di venire alla luce; questo qualcosa può essere comparato al loto che comincia a crescere sott'acqua prima di sbocciare in superficie... Le cose nascono, si formano e cominciano a crescere nell'oscurità del subcosciente e quando appaiono alla coscienza non sono più nella fase iniziale, ma quasi al loro compimento, in quanto per molto tempo erano già in movimento. Allo stesso modo le mie parole risvegliano qualcosa nel più profondo di voi stessi che un giorno, come un fiore di loto, uscirà per sbocciare al di sopra dell'acqua. 
</p>

<p>
<b>22/12/2003</b> Quando si contemplano le alte cime delle montagne si sente spontaneamente che sul piano fisico, ma anche su quello spirituale una montagna rappresenta un legame tra terra e cielo. Una grande saggezza ha predisposto la loro formazione ed ha deciso dove dovevano essere situate, perché questo certamente non è dovuto al caso. Ad ognuna viene attribuita una particolare funzione, per questo sono tutte diverse per forma, volume e altezza. Le loro cime si elevano come antenne destinate ad irraggiare o a captare onde di varie frequenze, ogni cima crea in tal modo determinate condizioni favorevoli per le attività dell'anima e dello spirito. E noi dobbiamo salire sulla montagna per entrare in comunicazione con il Cielo. È chiaro che non sto parlando delle montagne fisiche, ma della montagna spirituale ed è molto importate capire che cosa la montagna rappresenta nella nostra vita interiore. 
</p>

<p>
<b>22/12/2004</b> Per la maggioranza degli esseri umani, amare significa chiedere, esigere, reclamare. Eh sì, traduzione letterale! Si comportano in questo modo di fronte al Signore, e lo fanno anche di fronte alle persone che pretendono di amare: le perseguitano con le loro esigenze e, qualunque cosa ricevano, sono sempre insoddisfatti. Allora, ancora una volta, ecco un criterio: volete sapere se voi amate veramente gli esseri? È semplice: provate per loro riconoscenza? Se non avete nulla da reclamare, se siete spinti a ringraziarli con le parole – o anche solo con il pensiero – perché sono con voi, perché esistono, allora potete essere sicuri che li amate. Altrimenti, chiamate i vostri sentimenti con i nomi che volete, ma in ogni caso non è l'amore.
</p>

<p>
<b>22/12/2005</b> Quando vi sentite scoraggiati, inquieti o addolorati, accendete una candela. Per mezzo di essa legatevi a tutto ciò che è fuoco nell’universo, poiché, come una goccia d’acqua può legarci a tutto l’oceano, la sola fiamma di una candela basta per legarci al sole, al Fuoco cosmico, allo Spirito Santo di cui la luce è l’abito. Quando accendete una candela, guardate la fiamma fino a sentire che vi fondete in essa e che diventate voi stessi una fiamma. Pensate che il sole è un fuoco, che Dio è un fuoco, che lo Spirito Santo è un fuoco, che tutto ciò che ci circonda è fuoco. Questo pensiero vi ridarà ogni volta il coraggio e la pace. Se imparate ad amare la fiamma e a parlarle, a poco a poco diventerà vostra amica, e prenderete l’abitudine di andare presso di lei ad attingere il conforto, la gioia, l’ispirazione. 
</p>

<p>
<b>22/12/2006</b> Non preoccupatevi delle concezioni erronee che la maggior parte delle persone ha della parola “magia” e sforzatevi di diventare dei Maghi bianchi. Un Mago bianco è un essere che anzitutto ha lavorato per organizzare e armonizzare il proprio mondo interiore, affinché tutte le sue cellule possano vibrare all’unisono. Le vibrazioni che ha così creato in sé stesso lo accompagnano e, dovunque vada, egli introduce in tutto ciò che tocca degli elementi fluidici che possedendo le sue stesse qualità, ristabiliscono ovunque l’ordine e l’armonia. Desiderando sempre fare del bene, desiderando consolare, calmare, illuminare e vivificare le creature, ciascuno può prepararsi a diventare un Mago bianco, un figlio di Dio. Finché non sarete istruiti su questa realtà, inconsciamente sarete spinti a nuocere e a mostrarvi malvagi.
</p>

<p>
<b>22/12/2007</b> È Dio che ci ha creati, è Lui che ci alimenta, è Lui che ci fa vivere. Noi non possiamo dunque esistere al di fuori di Dio, e nessuna creatura è realmente indipendente da Lui. Il sentimento di indipendenza provato da alcuni esiste unicamente nella loro coscienza. In effetti, è possibile per un uomo ignorare o spezzare volontariamente il legame che lo unisce al Creatore; ma allora, egli si avvia a poco a poco verso la morte spirituale. Alcuni diranno: «Ma Dio è nei cieli e noi siamo sulla terra: siamo talmente distanti da Lui!» Ebbene, questo non è un argomento valido, perché la realtà del legame con Dio dipende dal nostro stato di coscienza. Dio è nei cieli, ma perché mai, pur vivendo qui sulla terra in questo stesso momento, non potremmo essere anche noi nei cieli, con Lui? Sì, è a questo stato di coscienza che ciascuno deve pervenire.
</p>

<p>
<b>22/12/2008</b> L’Iniziazione è una vittoria sui quattro elementi: la terra, l’acqua, l’aria e il fuoco. Ma ai nostri giorni l’Iniziazione non avviene più nei templi; essa avviene nella vita quotidiana, poiché è lì, nell’esistenza quotidiana, che si trovano i quattro elementi, ed è lì che dovete affrontarli mostrando di aver vinto la paura, la cupidigia, l’egoismo, la sensualità, ecc… Spesso fallite per un nonnulla, perché vi aspettavate grandi prove: non avete visto il piccolo problema che vi si presentava, e avete inciampato. Quando si viene avvertiti che si dovranno affrontare grandi difficoltà, si è meglio armati, più resistenti, perché si sa che cosa ci si deve aspettare. Ma quando si è presi alla sprovvista, si può cadere al minimo ostacolo. Sta dunque a voi essere sempre vigili, svegli, sapendo che qualsiasi circostanza della vita può diventare per voi una prova iniziatica.
</p>

<p>
<b>22/12/2009</b> Sui sentieri della vita abbiamo due guide: la saggezza e l’amore. Dobbiamo imparare a lavorare secondo le leggi della saggezza e i metodi dell’amore. La saggezza e l’amore possono essere paragonati alle lancette di un orologio: la saggezza è la lancetta piccola che indica le ore, e l’amore la grande che segna i minuti. Grazie alla saggezza noi scegliamo un orientamento, un programma da realizzare, valido per l’eternità. Per realizzarlo, però, dobbiamo adottare i metodi dell’amore, vale a dire vivere ogni minuto con gioia ed entusiasmo, senza mai perdere il nostro slancio. È così che conciliamo il programma della giornata con quello dell’eternità. La saggezza mostra in quale direzione camminare, e il cuore sostiene il movimento.
</p>

<p>
<b>22/12/2010</b> Nella Scienza iniziatica, l'oro rappresenta il vero sapere, quel sapere che è innanzitutto luce, e grazie al quale impariamo non solo a leggere il libro della Natura, ma anche ad entrare al servizio del Signore. Ma perché entrare al servizio del Signore? Perché è così che troveremo la libertà. Sì, è così che ci istruisce il vero oro, e non solo ci istruisce, ma ci propone anche le migliori attività. Allora, quante scoperte, quanti viaggi in prospettiva, per chi possiede quell'oro!Quando vi parlo di oro, sforzatevi di comprendere di quale oro si tratta e di come ottenerlo col vostro lavoro spirituale. Tutte le conoscenze umane sono senza valore a paragone di qualche grammo del vero oro, perché è solo con quell'oro che otterrete sicurezza, appoggio e protezione.
</p>

<p>
<b>22/12/2011</b> Essendo la luce la materia stessa della Creazione, tramite la meditazione e la concentrazione, noi possiamo estrarre alcune particelle da tutto ciò che esiste attorno a noi, per assimilarle alla nostra stessa sostanza. Questa luce, ovviamente, la troviamo anzitutto nel sole, ma anche nell’aria e in tutti gli alimenti che ogni giorno ci sono di nutrimento. Una volta che possediamo un po’ di questa luce, abbiamo tutte le possibilità di aumentarla. Come? Facendo in modo che si fonda con la luce divina. È a tale fusione che essa aspira più di ogni altra cosa, ma c’è una condizione da rispettare: che il cammino che conduce fino alla luce divina sia libero da ogni impurità. Sono le impurità che impediscono la fusione. Purificandoci, facciamo scomparire gli ostacoli che separano la nostra luce dalla luce di Dio, fino al giorno in cui le due luci saranno fuse in un'unica luce. Allora, niente potrà più separarle. 
</p>

<p>
<b>22/12/2012</b> Scrivere non consiste soltanto nel tracciare segni e caratteri sulla carta o su qualunque altra materia. Scrivere, nel senso iniziatico del termine, è un atto di volontà e di spoliazione. Scrivere significa anzitutto sottomettere qualcosa in se stessi, e poi farlo uscire per donarlo agli altri. Scrivere significa lasciare una traccia. Ci sono filosofi e artisti che hanno lasciato tracce magnifiche che si possono tuttora studiare e delle quali ci si nutre da migliaia di anni. Ma al di sopra dei filosofi e degli artisti, ci sono i grandi Iniziati, i quali sono i veri creatori, poiché lavorano con la magia divina: la teurgia. Essi tracciano alcune parole nello spazio, e quelle parole scritte con lettere di fuoco vanno a imprimersi ovunque nei cervelli e nei cuori.
</p>

<p>
<b>22/12/2013</b> Conoscete la storia della camicia dell'uomo felice?... C'era una volta un re che moriva di malinconia nel suo grande palazzo. Eppure aveva una moglie e dei figli che lo amavano teneramente, aveva amici, servitori e immense ricchezze, ma non c'era nulla che potesse strapparlo al suo male. Si riunirono i saggi di corte e uno di loro disse: «Io so che cosa può salvare il nostro re. Inviamo dei messaggeri in tutto il reame alla ricerca di un uomo felice, veramente felice, e facciamo portare qui la sua camicia: quando il nostro re la indosserà, guarirà». La ricerca di un uomo felice, veramente felice, si rivelò lunga e difficile. Finalmente ne trovarono uno... ma ecco, non portava nessuna camicia!
</p>

<p>
<b>22/12/2014</b> Il saggio al quale porrete la domanda: «Che cos'è Dio?» manterrà il silenzio, poiché a questa domanda si può rispondere unicamente col silenzio. Solo il silenzio, il vero silenzio, riesce a esprimere l'essenza della Divinità. Dire che Dio è amore, saggezza, potenza, giustizia... è vero, ma queste parole non captano nulla del Suo infinito, della Sua eternità, della Sua perfezione. Non si può conoscere Dio parlando di Lui o ascoltando qualcuno che ne parla; Lo si conosce sforzandosi di entrare in se stessi per raggiungere quella regione che è appunto il silenzio. Il silenzio è la regione più elevata della nostra anima e, nel momento in cui noi raggiungiamo questa regione, entriamo nella luce cosmica. La luce è la quintessenza dell'universo. Tutto ciò che vediamo intorno a noi, e anche ciò che non vediamo, è attraversato dalla luce, è impregnato di luce. Lo scopo del silenzio è appunto la fusione con quella luce viva e potente che permea tutta la creazione. Quando ci fondiamo con quella luce, non ci chiediamo più che cos'è Dio, e ancor meno se Egli esiste.
</p>

<p>
<b>22/12/2015</b> Il seme messo in terra contiene in potenza tutto l’albero. In un seme nessuno può distinguere dove siano le radici, lo stelo, e ancor meno le foglie, i fiori e i frutti, eppure ben presto essi faranno la loro comparsa. Il seme è sotto l’influenza dell’arcangelo che presiede all’inverno, Gabriel, che condensa e solidifica gli elementi. Esso viene interrato nel momento più buio e più freddo dell’anno, e Gabriel gli trasmette la memoria dell’eredità, i geni che mantengono le sue caratteristiche da una generazione all’altra. L’arcangelo introduce nel seme tutte le particolarità e le virtù della pianta e le condensa in quel corpo minuscolo che contiene in potenza tutto un divenire. E agisce allo stesso modo con i semi degli animali e degli esseri umani. Ogni generazione conserva nei suoi cromosomi tutti i caratteri che le sono propri: la memoria non si perde. 
</p>

<p>
<b>22/12/2016</b> Per la Scienza Iniziatica la preghiera è un incontro della nostra anima con lo Spirito cosmico, e del nostro spirito con l'Anima universale. Sono questi due incontri che conferiscono alla nostra preghiera la sua forza. Chiunque immagini che pregare significa chiedere al Signore di dargli tutto ciò di cui ha bisogno per il suo conforto materiale o morale, non sarà sicuramente esaudito, ma soprattutto non troverà mai le vere dimensioni del suo essere profondo. Il senso della preghiera consiste nel provocare l'incontro tra un principio spirituale in noi e un'entità nell'universo che sia della stessa natura e che gli sia complementare. L'anima umana (femminile) cerca lo Spirito divino (maschile), e lo spirito umano (maschile) cerca l'Anima universale (femminile). La nostra anima è fecondata dallo Spirito cosmico, e il nostro spirito è fecondato dall'Anima universale. È questa unione che fa di noi dei creatori nel mondo della luce, ed è questo che corrisponde veramente a “pregare”.
</p>

<p>
<b>22/12/2017</b> La primavera, l’estate, l’autunno, l’inverno… Ogni stagione presenta alcune analogie con gli avvenimenti della nostra psiche, e l’inverno è il simbolo delle condizioni difficili della vita. Durante l’inverno, le energie degli alberi si concentrano nelle radici, dove iniziano un grande lavoro. In noi, le radici dell’albero corrispondono al subconscio, e durante l’inverno – vale a dire nelle difficoltà, nella sofferenza e nella solitudine – è lì che si ritirano le energie, nel nostro subconscio; tuttavia esse non rimangono inattive. Vivere nell’inverno è certamente difficile, ma nell’inverno si prepara la primavera: ben presto tutto rinverdirà e fiorirà di nuovo… È dunque sufficiente essere pazienti e aspettare che le correnti risalgano fino alla coscienza e alla supercoscienza. Per facilitare questo processo, però, si devono conoscere alcune leggi: durante il periodo di freddo, non ci si deve lamentare né ribellarsi e neppure scoraggiarsi, ma solo accendere il fuoco dentro di sé e soffiarci sopra per riscaldare il proprio cuore e quello di tutti gli esseri.
</p>

<p>
<b>22/12/2018</b> Conoscete la storia della camicia dell'uomo felice?... C'era una volta un re che moriva di malinconia nel suo grande palazzo. Eppure aveva una moglie e dei figli che lo amavano teneramente, aveva amici, servitori e immense ricchezze, ma non c'era nulla che potesse strapparlo al suo male. Si riunirono i saggi di corte e uno di loro disse: «Io so che cosa può salvare il nostro re. Inviamo dei messaggeri in tutto il reame alla ricerca di un uomo felice, veramente felice, e facciamo portare qui la sua camicia: quando il nostro re la indosserà, guarirà». La ricerca di un uomo felice, veramente felice, si rivelò lunga e difficile. Finalmente ne trovarono uno... ma ecco, non portava nessuna camicia!
</p>

<p>
<b>22/12/2019</b> Se gli esseri umani non sono capaci di andare sulle montagne con uno stato d'animo appropriato, disturbano le entità pure e luminose che le popolano. Allora, arriva il giorno in cui esse se ne vanno altrove, là dove nessuno può avere accesso facilmente. Una volta abbandonati da quelle entità, quei luoghi perdono il proprio carattere sacro e non sono più così impregnati di forza spirituale; quelli che li visitano non ricevono più nulla e rientrano a casa loro altrettanto poveri e limitati di prima. A cosa serve fare tanti sforzi per scalare i pendii dei monti se non si è compreso che l’ascensione delle montagne fisiche è unʼimmagine dell’ascensione delle montagne spirituali?... Chi sale deve sentire che si sta sbarazzando di tutto ciò che lo ingombra e lo appesantisce, fino a sentire l’ordine divino introdursi in lui. Incontra il silenzio, e in quel silenzio scopre l’origine delle cose, si unisce alla Causa prima e si fonde nell’oceano della luce cosmica.
</p>

<p>
<b>22/12/2020</b> Se il momento della morte è tanto importante, è perché l'incarnazione successiva dipende molto dall'ultimo istante. L'atteggiamento del morente in quell'ultima ora agisce nell'altro mondo fino alla sua prossima incarnazione. Avrete potuto osservare che lo stato in cui vi addormentate la sera agisce su di voi durante la notte e influenza il vostro risveglio il mattino seguente. Se vi addormentate in uno stato negativo, nonostante abbiate vissuto una buona giornata, l'indomani vi sveglierete mal disposti. E viceversa: se vi addormentate con buoni pensieri e buoni sentimenti, anche se la vostra giornata non è stata gran che, quell'ultimo istante riparerà e illuminerà ogni cosa, e il giorno dopo vi sveglierete in uno stato d'animo migliore. Le stesse leggi agiscono da un'esistenza all'altra e ne influenzano il passaggio. 
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
