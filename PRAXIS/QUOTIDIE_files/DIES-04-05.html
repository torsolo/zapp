<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-05</h1>-->
<h1>DIES-04-05</h1>

<h5>Oremus</h5>

<p>
<ul>
<li>Noi ti lodiamo, Padre: tu fai levare il sole su di un mondo pasquale - affinché noi sappiamo che la notte non è eterna. Noi ti ringraziamo per tuo Figlio Gesù, che si è fatto uomo ed è morto - affinché noi siamo sicuri della vita, oltre la morte. Noi ti preghiamo all'inizio di questa giornata, che tu ci offri - affinché noi diventiamo una comunità, e i testimoni della tua presenza.</li>
</ul>
</p>

<p>
<ul>
<li>Gesù voglio parlarti delle mie paure e delle mie insicurezze… Parlami Gesù, fa' che io possa sentir risuonare nel mio cuore le tue parole. Che io impari a dialogare con le mie paure, prima che queste mi travolgano e mi mettano in situazioni incredibili. Liberami dalla versione peggiore di me, quella che non mi rappresenta veramente e donami il tuo Santo Spirito che fortifica i miei desideri e la mia voglia di amare e di essere amato. Amen.</li>
</ul>
</p>

<p>
<ul>
<li>Dirigi la mia via / Sul fare del giorno, offro a Dio le mie mani. Non voglio compiere né permettere alcun male, ma offrirti, o Signore, questa nuova giornata, per restare saldo e dominare le passioni. Mi vergogno, nell’età matura, di essere mediocre, quando partecipo ad una mensa sacrificale. Queste sono le mie intenzioni, o Cristo, dirigi la mia via e la mia vita. (San Gregorio di Nazianzo)</li>
</ul>
</p>

<p>
<ul>
<li>Corri presto, Maria, a radunare i miei discepoli. Ho in te una tromba dalla voce potente: suona un canto di pace alle orecchie timorose dei miei amici nascosti, svegliali tutti come dal sonno perché mi vengano incontro con le fiaccole accese. Va' a dire loro: "Lo sposo si è destato, uscendo dalla tomba, e trascinando ogni cosa dalla morte alla vita. Scacciate, apostoli, la tristezza mortale, poiché si è ridestato Colui che offre agli uomini caduti la risurrezione". (Romano il Melode, Inno XL)</li>
</ul>
</p>

<p>
<ul>
<li>Signore, oggi con la tua risurrezione ci interpelli e ci chiami ad essere persone contente e riconciliate, capaci di vivere in pienezza e di morire con sensatezza, capaci di dare la nostra testimonianza davanti a tutti gli uomini. Donaci di seminare intorno a noi questa speranza della risurrezione e di dilatare ovunque la vita secondo la tua parola. Fa' che l'annuncio della tua risurrezione nella nostra vita tocchi la vita di tanti altri. E attraverso quello squarcio di serenità che tu apri oggi nelle nostre preoccupazioni quotidiane, penetri intorno a noi la certezza della tua vita e della tua speranza. Amen. (Cardinale Carlo Maria Martini) </li>
</ul>
</p>

<p>
<ul>
<li>O Signore risorto, fa’ che ti apra quando bussi alla mia porta. Donami gioia vera per testimoniare al mondo che sei morto e risorto per sconfiggere il male. Fa’ che ti veda e ti serva nel fratello sofferente, malato, abbandonato, perseguitato… aiutami a riconoscerti in ogni avvenimento della vita e donami un cuore sensibile alle necessità del mondo. O Signore risorto, riempi il mio cuore di piccole opere di carità, quelle che si concretizzano in un sorriso, in un atto di pazienza e di accettazione, in un dono di benevolenza e di compassione, in un atteggiamento di perdono cordiale, in un aiuto materiale secondo le mie possibilità. Amen. (Madre Teresa di Calcutta)</li>
</ul>
</p>

<p>
<ul>
<li>Io credo! /  Credo in un solo Dio, Padre Onnipotente, Creatore di tutte le cose, quelle che vediamo e quelle che non vediamo ancora… Nulla di ciò che è o accade “può sottrarsi alla Sua Volontà”, infinitamente provvidente e misteriosa. Nulla può impedire che si realizzi anche per me la Sua Volontà: che io sia in Lui come un figlio, che lo conosca in una luce senza ombra alcuna, che lo ami nella gioia eternamente nuova della Sua Presenza. Nulla può impedirlo se non la mia incredulità, il mio rifiuto, la mia meschina presunzione di figlio di Adamo Che pretende di misurare i dono di Dio. Credo in Lui, e rinuncio a farmi misura del bene e del male: a Lui chiedo luce per la mia intelligenza incerta, forza per la mia volontà fragile, adempimento della mia illimitata speranza di vita…. Credo in Gesù Cristo, Figlio Unigenito immagine perfetta del Padre prima di tutti i tempi. In Lui e per Lui tutto è stato creato, per Lui noi stessi “siamo fatti a immagine di Dio, in Lui siamo destinati ad essere figli”. Il Figlio venne in mezzo a noi mandato dal Padre, assunse la nostra condizione umana, in tutto simile a noi tranne che nel peccato, perché fosse vinto il peccato dei figli di Adamo e a tutti si manifestassero la giustizia e la misericordia del Padre. Gesù fu concepito per opera dello Spirito Santo e nacque da Maria Vergine…Annunciò il Vangelo della salvezza per ogni uomo: “perdono per i peccatori, libertà per i prigionieri, gioia per gli afflitti, riscatto per i perseguitati, vita eterna per tutti. Confermò la Sua Parola con segni prodigiosi, testimoniando la verità delle promesse di Dio e la potenza del Suo Amore di Padre. A Gerusalemme si consegnò volontariamente alla morte, ma promise ai “suoi che mai li avrebbe abbandonati”…Giudicato dal Sinedrio e da Ponzio Pilato, fu condannato alla morte di Croce…. Morì secondo le Scritture… Il terzo giorno per il dono del Padre e l’invincibile forza dello Spirito e resuscitato dai morti… Nella Sua umanità crocifissa e riscattata dalla schiavitù della morte e stato costituito Figlio di Dio in potenza, partecipa alla Signoria del Padre in tutto il creato. Il Risorto si manifestò a quelli che lo avevano seguito nelle Sue prove, confermò in pienezza la loro fede nel Dio vivo e li costituì “testimoni viventi” dell’invincibile forza di Dio, che libera dal potere del peccato e dal timore della morte… Ai discepoli e a tutti quelli che credono in Lui confermò la promessa di “Essere con loro ogni giorno e in ogni tempo, finchè i giorni e i tempi più non si succederanno”… Allora verrà di nuovo nella Gloria per il giudizio: quelli che gli avranno creduto e lo avranno accolto nella persona di ogni fratello “regneranno con Lui nella vita eterna”…Quelli che non gli avranno creduto e non lo avranno accolto, conosceranno la seconda morte che non ha fine… Credo in Gesù, mio Signore e mio Dio, e voglio vivere la vita ad imitazione di Lui, nella fedeltà alla Sua Parola e nel segno della Sua dedizione… Credo nello Spirito Santo che è Signore e dà la vita, che dal Padre e dal Figlio procede prima di ogni tempo… In molti modi e in molti tempi Egli ha parlato per mezzo dei profeti, e infine, nel tempo decisivo per bocca del Figlio… Da Gesù Risorto Egli è inviato ad ogni credente per condurlo alla conoscenza della verità tutta intera… Per opera dello Spirito, da ogni nazione, lingua e cultura è convocata la S. Chiesa, Una, Santa, Cattolica e Apostolica…Essa è nel mondo segno e strumento della riconciliazione di tutto il genere umano. Essa è profezia e l’inizio della Gerusalemme Celeste, della città impossibile all’opera umana ma possibile a Dio. Dallo Spirito “rinasce ogni credente”, mediante il battesimo per la remissione dei peccati… Nello Spirito i credenti si radunano per annunciare la morte del Signore Gesù, per proclamare la Sua Resurrezione, nell’attesa della Sua venuta… Dallo Spirito viene la libertà: per essa i cristiani non vivono più sotto la schiavitù della legge ma nella fede operante mediante la carità, nel servizio reciproco e nell’amore per tutti gli uomini… Dallo Spirito vengono i molti ministeri mediante i quali si edifica l’Unica Chiesa di Cristo… Dono dello Spirito è il ministero dei Vescovi, custodi con il successore di S. Pietro dell’eredità “Apostolica” e garanti su questa terra della comunione ecclesiale nell’unica fede e nell’amore fraterno. Credo nello Spirito Santo e da Lui invoco ogni giorno fede, speranza e carità, per vivere nella comunione con il Padre e il Figlio, con tutti gli uomini miei fratelli ora e sempre…. Signore, io credo, aumenta la mia fede! Tu conosci il mio cuore, Tu vedi la paura, che è in me, di affidarmi perdutamente a Te… Tu Sai come il desiderio di gestirmi da sola la mia vita sia in me così forte, da farmi troppo spesso fuggire da Te!!! Eppure io credo: davanti a Te sta il mio desiderio e la mia debolezza… Orienta quello. Sostieni questa, aiutandomi a far naufragare in Te ogni mio sogno e attesa e progetto, per fidarmi di Te e non di me e delle presenti evidenze di questo mondo che passa… Fa che io sappia lottare con Te, ma non permettere ch’io vinca!!! Signore della mia paura e della mia attesa, del mio desiderio e della mia speranza, aumenta ti prego la mia fede….  (Paola Zoia, S.M. Codifiume FE) </li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
5 aprile: san Vincenzo Ferreri, sacerdote domenicano; sant'Irene, vergine e martire; santa Ferbrita, vedova e martire; santi martiri di Persia; santi martiri di Aquae Regiae; san Geraldo, abate di La Sauve-Majeure; sant'Alberto, vescovo di Montecorvino; santa Giuliana, vergine agostiniana, badessa di Mont-Cornillon; santa Caterina Tomás, vergine, canonichessa; beata Maria Crescentia Höss, vergine del Terz'ordine regolare francescano.
</p>

<h5>Quotes</h5>

<p>
<ul>
<li>«È più facile che il cielo e la terra cadano nel nulla, piuttosto che un'anima fiduciosa non venga abbracciata dalla Mia Misericordia» (Diario Faustina, 1777).</li>
<li>Chi non ha trovato il Cielo - quaggiù - Lo mancherà lassù - Perché gli Angeli affittano Casa vicino alla nostra, Ovunque ci spostiamo - (Emily Dickinson)</li>
<li>Se vuoi sentirti ricco conta le cose che possiedi che il denaro non può comprare! (Seneca)</li>
<li>Dove c’è un desiderio c’è una via. (Kenya)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<p>
<ul>
<li>Leggendo la Scrittura apprendiamo però anche che Cristo e lo Spirito Santo sono inseparabili tra loro. Se Paolo con sconcertante sintesi afferma: Il Signore è lo Spirito (2 Cor 3, 17), appare non solo, nello sfondo, l’unità trinitaria tra il Figlio e lo Spirito Santo, ma soprattutto la loro unità riguardo alla storia della salvezza: nella passione e risurrezione di Cristo vengono strappati i veli del senso meramente letterale e si rende visibile la presenza del Dio che sta parlando. Leggendo la Scrittura insieme con Cristo, impariamo a sentire nelle parole umane la voce dello Spirito Santo e scopriamo l’unità della Bibbia. […] Nella maniera forse più bella essa si manifesta nel racconto di san Giovanni circa la prima apparizione del Risorto davanti ai discepoli: il Signore alita sui discepoli e dona loro in questo modo lo Spirito Santo. Lo Spirito Santo è il soffio di Cristo. E come il soffio di Dio nel mattino della creazione aveva trasformato la polvere del suolo nell’uomo vivente, così il soffio di Cristo ci accoglie nella comunione ontologica con il Figlio, ci rende nuova creazione. Per questo è lo Spirito Santo che ci fa dire insieme col Figlio: Abba, Padre! (cfr Gv 20, 22; Rm 8, 15). (papa Benedetto XVI, discorso alla Curia romana, Sala Clementina, 22 dicembre 2008)</li>
</ul>
</p>

<h5>DengMingDao</h5>

<p>
<sup>095</sup> Viaggio / Il corpo è il tabernacolo. / Percorse mille miglia, / gli dèi sono ancora lì. / Il corpo è il tempio degli dèi. Andrebbe mantenuto pulito e puro affinché possano avervi luogo gli eventi più sacri. Il corpo diventato sacro deve restare incorrotto. Una volta consacrato, il suo interno diventa il luogo in cui andare a esplorare le questioni più profonde. Nei tempi antichi, il devoto portava con sé i tabernacoli per poter pregare anche lontano da casa. Gli dèi abitavano quegli involucri protetti e preziosi. I seguaci del Tao credono che gli dèi dimorino in loro stessi: per questo, ovunque si rechino essi portano gli dèi con sé. Nel corso dei loro viaggi, quando giungono in luogo di sosta, non aprono un semplice tabernacolo, bensì se stessi. Il senso del "luogo" dentro di loro. Persino durante il soggiorno restano orientati verso la propria sacralità interiore. Probabilmente riescono anche a procedere più speditamente, giacché le preoccupazioni mentali non sono più presenti e non possono ostacolare il flusso del divino. Quando le persone stabiliscono un contatto con la propria forza interiore, le meraviglie del viaggio diventano infinite. 
</p>

<h5>Krishnamurti</h5>

<p>
05-04 Perché non si dovrebbe provare piacere?: Vedete un magnifico tramonto, un bell’albero, l’ampia curva di un fiume o un bel viso: è un piacere, è una gioia guardarli. È sbagliato, forse? Ho l’impressione che i nostri guai e la nostra confusione comincino quando quel viso, quel fiume, quella nuvola, quella montagna diventano un ricordo che pretende di mantenere vivo il piacere; così noi speriamo che si ripetano quelle situazioni in cui abbiamo provato piacere. Questo lo sappiamo bene. Vorremmo che si ripetessero il piacere, la gioia che abbiamo provato in una certa occasione; può essere stato un piacere intellettuale, o un piacere che abbiamo provato nel campo dell’arte o che è legato ad un rapporto sessuale. Ma può anche essere un piacere di tutt’altro genere; il fatto è però che vorremmo che si ripetesse. E credo che proprio a questo punto il piacere cominci ad oscurare la mente e a creare falsi valori, del tutto immaginari. Quello che importa è capire il piacere, invece di cercare di sbarazzarcene, che è veramente una stupidaggine. Nessuno può sbarazzarsi del piacere, ma è fondamentale capire la sua natura, la sua struttura; perché se la nostra vita si limita ad essere una ricerca del piacere, se è solo il piacere che vogliamo, allora andremo incontro all’infelicità, alla confusione, alle illusioni e non potremo fare a meno di crearci falsi valori. E quindi non potrà esserci chiarezza. 
</p>

<h5>InFinemDei</h5>

<p>
Noi ti lodiamo, Padre: tu fai brillare le stelle sopra un mondo agitato - affinché ci ricordiamo che la tua bontà è eterna. Noi ti ringraziamo per tuo Figlio, Gesù Cristo, che è diventato uno dei nostri - affinché impariamo ad avere fiducia nel tuo amore. Noi ti preghiamo questa sera: fa' che giungiamo alla pace - affinché troviamo la via che porta a noi stessi, e a te.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
