<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>VERBUM</h1>-->
<h1>VERBUM</h1>

<p>
<u>HODIE</u> / Lunedì della I Settimana del Tempo di Avvento
</p>

<p>
<u>Antifona d'Ingresso</u> / Mentre camminava lungo il mare di Galilea, il Signore vide due fratelli, Pietro e Andrea, e disse loro: «Venite dietro a me e vi farò pescatori di uomini». (Mt 4,18-19)
</p>

<p>
<u>Atto Penitenziale</u> / Umili e penitenti come il pubblicano al tempio, accostiamoci al Dio giusto e santo, perché abbia pietà anche di noi. C: Signore, mandato dal Padre a salvare i contriti di cuore, abbi pietà di noi. A: Signore pietà. C: Cristo, che sei venuto a chiamare i peccatori, abbi pietà di noi. A: Cristo, pietà. C: Signore, che intercedi per noi presso il Padre, abbi pietà di noi. A: Signore, pietà. C: Dio Onnipotente abbia misericordia di voi, perdoni i vostri peccati e vi conduca alla vita eterna. A: Amen.
</p>

<p>
<u>Gloria</u> / Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
<u>Colletta</u> / Umilmente ti invochiamo, o Signore: il santo apostolo Andrea, che fu annunciatore del Vangelo e guida per la tua Chiesa, sia presso di te nostro perenne intercessore. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
Prima Lettura / <b>La fede viene dall’ascolto e l’ascolto riguarda la parola di Cristo</b> / Dalla lettera di san Paolo apostolo ai Romani (Rm 10,9-18) / Fratello, se con la tua bocca proclamerai: «Gesù è il Signore!», e con il tuo cuore crederai che Dio lo ha risuscitato dai morti, sarai salvo. Con il cuore infatti si crede per ottenere la giustizia, e con la bocca si fa la professione di fede per avere la salvezza. Dice infatti la Scrittura: «Chiunque crede in lui non sarà deluso». Poiché non c'è distinzione fra Giudeo e Greco, dato che lui stesso è il Signore di tutti, ricco verso tutti quelli che lo invocano. Infatti: «Chiunque invocherà il nome del Signore sarà salvato». Ora, come invocheranno colui nel quale non hanno creduto? Come crederanno in colui del quale non hanno sentito parlare? Come ne sentiranno parlare senza qualcuno che lo annunci? E come lo annunceranno, se non sono stati inviati? Come sta scritto: «Quanto sono belli i piedi di coloro che recano un lieto annuncio di bene!». Ma non tutti hanno obbedito al Vangelo. Lo dice Isaìa: «Signore, chi ha creduto dopo averci ascoltato?». Dunque, la fede viene dall'ascolto e l'ascolto riguarda la parola di Cristo. Ora io dico: forse non hanno udito? Tutt'altro: «Per tutta la terra è corsa la loro voce, e fino agli estremi confini del mondo le loro parole». / C: Parola di Dio. / A: Rendiamo grazie a Dio.
</p>

<p>
<u>Salmo Responsoriale</u> / (Sal 18) <b>Per tutta la terra si diffonde il loro annuncio</b> / I cieli narrano la gloria di Dio, l'opera delle sue mani annuncia il firmamento. Il giorno al giorno ne affida il racconto e la notte alla notte ne trasmette notizia. / Senza linguaggio, senza parole, senza che si oda la loro voce, per tutta la terra si diffonde il loro annuncio e ai confini del mondo il loro messaggio.
</p>

<p>
<u>Canto al Vangelo</u> / Alleluia, Alleluia / Venite dietro a me, vi farò pescatori di uomini. (Mt 4,19) / Alleluia.
</p>

<p>
<u>VANGELO</u> / <b>Essi subito lasciarono le reti e lo seguirono</b> / Dal Vangelo secondo Matteo (Mt 4,18-22) / In quel tempo, mentre camminava lungo il mare di Galilea, Gesù vide due fratelli, Simone, chiamato Pietro, e Andrea suo fratello, che gettavano le reti in mare; erano infatti pescatori. E disse loro: «Venite dietro a me, vi farò pescatori di uomini». Ed essi subito lasciarono le reti e lo seguirono. Andando oltre, vide altri due fratelli, Giacomo, figlio di Zebedèo, e Giovanni suo fratello, che nella barca, insieme a Zebedèo loro padre, riparavano le loro reti, e li chiamò. Ed essi subito lasciarono la barca e il loro padre e lo seguirono. / C: Parola del Signore. / A: Lode a Te o Cristo.
</p>

<p>
<u>Preghiera dei fedeli</u> / Fratelli, apriamo il nostro cuore a Dio, che continuamente ci chiama e con bontà e pazienza attende la nostra risposta. Diciamo insieme: <b>Rendici testimoni del tuo amore.</b> / Signore del mondo, ti preghiamo per la Chiesa, affinché, sull'esempio di sant'Andrea, ti segua con fedeltà e sia tra gli uomini il segno della tua misericordia. Preghiamo: / Signore della Chiesa, fà nascere anche oggi persone che con coraggio e gioia seguano il tuo invito e facciano conoscere agli uomini Gesù Cristo come guida, amico, fratello. Preghiamo: / Signore del nostro tempo, fà che come cristiani siamo attenti alla tua chiamata, e rispondiamo con responsabilità e coerenza alle attese del mondo d'oggi. Preghiamo: / Signore dei poveri, aiutaci ad essere segno del tuo amore e ad avere un'attenzione particolare per chi, nella società, soffre la povertà e la solitudine. Preghiamo: / Signore degli apostoli, incoraggia la nostra comunità, perchè sull'esempio di sant'Andrea non si vergogni di testimoniare, in pubblico e in privato, la fede in Cristo Gesù. Preghiamo: / Perchè la nostra comunità sia un segno di unità. / Perchè la nostra comunità sia sensibile alle vocazioni sacerdotali e religiose. / O Dio, tu ci conosci e ci chiami per nome; per te siamo tutti importanti e siamo scritti nel tuo cuore di Padre; insegnaci a conoscerti e a seguirti con gioia come l'apostolo Andrea. Per Cristo nostro Signore. Amen.
</p>

<p>
<u>Preghiera dei Fedeli</u> / Dio Padre misericordioso ci ha edificati come tempio vivo dello Spirito sul fondamento degli Apostoli. Innalziamo a lui le nostre invocazioni per tutta l'umanità. R. <b>Rivela al mondo la tua salvezza, Signore.</b> / Per la Chiesa che ti sei acquistata con la croce del tuo Figlio e hai edificato sulla testimonianza degli Apostoli, perché, spoglia di oro e di argento, offra al mondo l'unica ricchezza che possiede: Cristo crocifisso e risorto, preghiamo. R. / Per tutti i discepoli del Vangelo, perché sull'insegnamento degli Apostoli si trovino uniti in una sola fede, in un solo Signore, in un solo Battesimo, preghiamo. R. / Per le gravi disuguaglianze che colpiscono l'umanità, perché le risorse della terra non siano disperse negli sprechi e nelle armi di distruzione, ma l'abbondanza dei popoli ricchi supplisca all'indigenza dei poveri, preghiamo. R. / Per tutti coloro che soffrono persecuzione a causa del nome di Gesù, perché il loro sacrificio sia germe di una nuova primavera di vita cristiana, preghiamo. R. / Per la nostra comunità radunata nel ricordo degli Apostoli, perché spezzando il pane con letizia e semplicità di cuore, lodi il Signore e attiri nuovi fratelli nella Chiesa, preghiamo. R. / Concedi al tuo popolo, o Signore, di ascoltare con religiosa attenzione e di proclamare con fiducia evangelica la parola tramessa dagli Apostoli, perché si affretti l'ora dell'unità di tutte le genti nel Cristo tuo Figlio. Egli vive e regna nei secoli dei secoli. R. Amen.
</p>

<p>
<u>Sulle Offerte</u> / Dio onnipotente, nella festa di sant’Andrea portiamo questi doni al tuo altare; fa’ che, offrendoli, siamo a te graditi e, ricevendoli da te santificati, otteniamo la vita. Per Cristo nostro Signore.
</p>

<p>
<u>Prefazio</u> / E' veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo nostro Signore. Tu hai stabilito la tua Chiesa sul fondamento degli Apostoli, perchè sia, attraverso i secoli, segno visibile della tua santità, e in nome tuo trasmetta agli uomini le verità che sono via al cielo. Per questo mistero di salvezza, uniti a tutti gli angeli, proclamiamo nel canto la tua gloria: Santo, Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>Antifona alla Comunione</u> / Andrea disse a suo fratello Simone: «Abbiamo trovato il Messia, il Cristo». E lo condusse da Gesù. (Gv 1,41-42)
</p>

<p>
<u>Dopo la Comunione</u> / La comunione al tuo sacramento, o Signore, ci fortifichi, perché, portando in noi i patimenti di Cristo sull’esempio del santo apostolo Andrea, possiamo vivere con lui nella gloria. Per Cristo nostro Signore.
</p>


<hr>

<h5>OREMUS</h5>

<p>
L'immensa nube dei tuoi santi testimoni eleva a te il canto nuovo senza fine: «La salvezza è di Dio e dell'Agnello immolato noi non siamo che servi del suo sangue innocente». A te, o Padre, creatore d'ogni cosa per il Signore e redentore d'ogni vita noi quaggiù sulla terra assieme ai santi del cielo diamo lode per sempre nello Spirito santo.
</p>

<p>
Hai proclamato beati i perseguitati per il tuo Nome: sostieni e rallegra i cristiani osteggiati nel mondo. Hai mandato i tuoi discepoli come pecore in mezzo ai lupi: fa' che le tue pecore siano pacifiche e resta sempre il loro pastore. Hai profetizzato ai tuoi inviati la persecuzione: mantieni la chiesa vigilante e preparata per la prova. Hai ispirato la difesa ai tuoi discepoli: manda il tuo Spirito su chi è oltraggiato per te. Hai chiesto ai tuoi discepoli di amare i nemici: fa' che i credenti in te preghino per i loro persecutori. Hai rivelato che il chicco di grano se muore dà frutto: aiutaci ad accettare gioiosamente di morire per te.
</p>

<p>
Seminare la speranza / Il mistero della morte dischiude, o Signore, il suo orrore e il suo segreto quando tu entri nel sepolcro: il Figlio di Dio morto, la vita, sorgente di ogni vita, lascia il corpo benedetto in preda alle inesauribili leggi della natura inferiore, e lo consegna cadavere alla terra divoratrice. Lo lascia per riprenderlo rinnovato e maggiormente vivificato: lo lascia nel nostro sonno mortale per risvegliarlo nel suo trionfo immortale; lo lascia frumento del nostro campo terreno, al silenzio, al freddo, al disfacimento, per subito rianimarlo alla primavera celeste della luce e dell’energia divina. Vuole seminare nella tomba la speranza, vuole insegnarci a morire per vivere. E tu, sia benedetto, o Signore, vincitore della morte! (Paolo VI)
</p>

<p>
NOVENA ALL’IMMACOLATA CONCEZIONE / 2° GIORNO: TI SALUTO, O MARIA / Ti saluto, o Maria, tutta pura, tutta irreprensibile e degna di lode. Tu sei la corredentrice, la rugiada del mio arido cuore, la serena luce della mia mente confusa, la riparatrice di tutti i miei mali. Compatisci, o purissima, l'infermità dell'anima mia. Tu puoi ogni cosa perché sei la Madre di Dio; a Te nulla si nega, perché sei la Regina. Non disprezzare la mia preghiera e il mio pianto, non deludere la mia attesa. Piega il Figlio tuo in mio favore e, finché durerà questa vita, difendimi, proteggimi, custodiscimi. / 3 Ave Maria.
</p>

<h5>QUOTE</h5>

<p>
<sup>♦</sup> Non è possibile impegnarsi nell’apostolato diretto senza essere un’anima che prega, senza una coscienza consapevole e senza sottomissione alla volontà divina. (Madre Teresa di Calcutta)<br>
<sup>♦</sup> Il bene dei vostri figli sarà quello che sceglieranno: non sognate per loro i vostri desideri. Basterà che sappiano amare il bene e guardarsi dal male e che abbiano in orrore la menzogna. (S. Ambrogio)<br>
<sup>♦</sup> Perdonare chi non è pentito è come disegnare figure sull’acqua (Giappone)<br>
<sup>♦</sup> Non sono le nostre capacità che dimostrano chi siamo davvero, sono le nostre scelte. (Silente da Harry Potter e la camera dei segreti)
</p>

<h5>PROFUNDIS</h5>

<p>
<u>EVANGELIZO</u> / San Claudio La Colombi / Diario spirituale / Andrea seguì Gesù fino alla croce / "O buona croce, che ha procurato la tua gloria ai membri del Signore! Croce tanto a lungo desiderata, ardentemente amata, senza posa cercata e finalmente preparata per il mio ardente desiderio" Il giorno di S. Andrea ero stato colpito nel vedere questo santo inchinarsi immediatamente alla vista della croce, non potendo trattenere la gioia e farla traboccare con parole tanto appassionate. "Bona": utile, degna di onore, piacevole; è tutto il suo bene, è l'unico bene da cui è preso. “Diu desiderata” (Croce per tanto tempo desiderata"); non soltanto egli la desiderava, ma con ardore; di qui l'attesa. “Diu sollicite amata” ("Croce ardentemente amata"): l'amore non può esser senza pena; il santo cercava la croce con la sollecitudine e il timore di un uomo che ha paura di non arrivare, che non può arrivare abbastanza presto; direte anche che ha trovato un tesoro appena la incontra; il trasporto che mostra è di un amante posseduto da un amore straordinario. "Sine intermissione quaesita" ("cercata senza posa"): ecco la nostra regola, e per questo meritò di trovarla. “Et aliquando…” ("finalmente preparata per il mio ardente desiderio"), parola che indica una grande desiderio. Bisognava che amasse fortemente Gesù Cristo per trovare tanto piacere nella croce. Si amano spesso gli uomini per i beni che possiedono; ma amare le loro miserie per amore loro, è inaudito; fa meraviglia se non li si odia a causa delle loro miserie. Non c'è più grande amore che dare la vita per i propri fratelli (Gv 15,13); ma ci sono dei gradi in questo sacrificio, poiché morire con questa gioia, questa sollecitudine, è un amore senza confronti. Quale fede!
</p>

<p>
<u>DIBRUNO</u> / Ed essi subito lasciarono le reti e lo seguirono (Mt 4,18-22) / Quando la Parola del Signore è detta nella potenza, luce, verità, sapienza, comando nello Spirito Santo, sempre essa opera quanto dice. Essa opera una nuova creazione, così come agli inizi, in principio: “In principio Dio creò il cielo e la terra. La terra era informe e deserta e le tenebre ricoprivano l’abisso e lo spirito di Dio aleggiava sulle acque. Dio disse: «Sia la luce!». E la luce fu. Dio vide che la luce era cosa buona e Dio separò la luce dalle tenebre. Dio chiamò la luce giorno, mentre chiamò le tenebre notte. E fu sera e fu mattina: giorno primo. Dio disse: «Sia un firmamento in mezzo alle acque per separare le acque dalle acque». Dio fece il firmamento e separò le acque che sono sotto il firmamento dalle acque che sono sopra il firmamento. E così avvenne. Dio chiamò il firmamento cielo. E fu sera e fu mattina: secondo giorno. Dio disse: «Le acque che sono sotto il cielo si raccolgano in un unico luogo e appaia l’asciutto». E così avvenne. Dio chiamò l’asciutto terra, mentre chiamò la massa delle acque mare. Dio vide che era cosa buona. Dio disse: «La terra produca germogli, erbe che producono seme e alberi da frutto, che fanno sulla terra frutto con il seme, ciascuno secondo la propria specie». E così avvenne. E la terra produsse germogli, erbe che producono seme, ciascuna secondo la propria specie, e alberi che fanno ciascuno frutto con il seme, secondo la propria specie. Dio vide che era cosa buona. E fu sera e fu mattina: terzo giorno” (Gen 1,1-13). Tutta la creazione avviene per il subito, l’immediatezza, la repentinità. Quanto Dio comanda, subito si compie. Gesù non chiede. Lui è il Signore. Il Signore comanda. La creatura obbedisce. Il Signore vuole. L’uomo ascolta. Questa immediatezza di obbedienza e di ascolto deve essere per ogni parola di Cristo Gesù da parte di ogni uomo. Senza questa obbedienza, la nuova creazione non si compie e l’uomo rimane nella sua vecchia natura, che non è natura di vita, ma di morte. Non è di luce, ma di tenebra. Non è di verità, ma di falsità. Mentre camminava lungo il mare di Galilea, vide due fratelli, Simone, chiamato Pietro, e Andrea suo fratello, che gettavano le reti in mare; erano infatti pescatori. E disse loro: «Venite dietro a me, vi farò pescatori di uomini». Ed essi subito lasciarono le reti e lo seguirono. Andando oltre, vide altri due fratelli, Giacomo, figlio di Zebedeo, e Giovanni suo fratello, che nella barca, insieme a Zebedeo loro padre, riparavano le loro reti, e li chiamò. Ed essi subito lasciarono la barca e il loro padre e lo seguirono. La Lettera agli Ebrei va completata della sua parte iniziale: “Dio, che molte volte e in diversi modi nei tempi antichi aveva parlato ai padri per mezzo dei profeti, ultimamente, in questi giorni, ha parlato a noi per mezzo del Figlio, che ha stabilito erede di tutte le cose e mediante il quale ha fatto anche il mondo. Egli è irradiazione della sua gloria e impronta della sua sostanza, e tutto sostiene con la sua parola potente. Dopo aver compiuto la purificazione dei peccati, sedette alla destra della maestà nell’alto dei cieli, divenuto tanto superiore agli angeli quanto più eccellente del loro è il nome che ha ereditato” (Eb 1,1-4). Il completamente non lo facciamo noi, per nostra volontà. Lo ha fatto Cristo Signore il giorno della sua gloriosa risurrezione: “Come il Padre ha mandato me, anche io mando voi». Detto questo, soffiò e disse loro: «Ricevete lo Spirito Santo. A coloro a cui perdonerete i peccati, saranno perdonati; a coloro a cui non perdonerete, non saranno perdonati»” (Gv 20,19-23). Come Gesù è Parola del Padre, l’Apostolo deve essere Parola di Gesù. Oggi il Signore parla per mezzo dell’Apostolo. Quali condizioni sono necessarie perché l’Apostolo sia Parola di Gesù? Come Gesù obbedisce al Padre, l’Apostolo deve obbedire a Gesù. Come Gesù è manifestazione dell’amore del Padre, l’Apostolo deve essere manifestazione dell’amore di Gesù. Come Gesù è l’opera del Padre, così l’Apostolo dovrà essere l’opera di Cristo Signore. Senza questa unità di essenza, verità, giustizia, obbedienza, santità, amore, misericordia, mai la Parola dell’Apostolo potrà essere Parola di Cristo Gesù. Se non è Parola, mai sarà comando e mai opererà nell’immediatezza. L’Apostolo e il presbitero devono sempre avere una Parola creatrice. La vocazione è creazione, perché chiamata ad una vita nuova, ad essere ciò che prima non si era. / Madre di Dio, Angeli, Santi, fate che Apostoli e presbiteri siano dalla parola creatrice. 
</p>

<p>
<u>GUAW</u> / Nelle pieghe della quotidianità che scorre, sempre uguale a se stessa, si nasconde una perla preziosa. Non importa che i nostri mezzi siano semplici e limitati, ciò che conta è la prontezza con cui riconosciamo il Signore che passa e accogliamo il Suo invito a seguirlo. È un invito che si propone, mai si impone. Con autorevolezza e fascino ci attrae verso una realtà più bella, più buona. A volte, seguirlo vuol dire lasciare andare le nostre certezze, ciò che ci è familiare. Tuttavia, nulla ci viene tolto. Tutto ciò che abbiamo viene trasformato per un bene più grande. È il Suo amore che rende possibile questo miracolo. Con la Sua presenza le nostre umili reti possono diventare strumento di salvezza, per noi stessi e per gli altri. Signore, purifica il mio sguardo, scalda il mio cuore, apri le mie mani. La vita piena è adesso! / Dove pensi che il Signore si sia fatto visibile nella tua vita? Quali sono le reti che puoi mettere a disposizione del Regno? Quali sono le paure e le incertezze che rallentano il tuo cammino? (Maria Pia S.)
</p>

<p>
<u>BOSE</u> / I fianchi cinti, le lucerne accese / Tra di noi la concordia [che esisteva al tempo degli apostoli] è talmente diminuita, che è venuta meno anche la generosità nel nostro agire. A quel tempo vendevano case e campi e, per assicurarsi un tesoro in cielo, offrivano agli apostoli il ricavato della vendita dei loro beni perché fosse distribuito ai poveri. Ora, invece, non diamo nemmeno le decime del nostro patrimonio e mentre il Signore comandava di vendere, noi piuttosto compriamo e accresciamo i nostri averi. Così in noi la vitalità della fede si svigorisce, così viene meno la forza dei credenti e per questo il Signore, guardando ai nostri tempi, dice nel suo vangelo: Il Figlio dell'uomo quando verrà, pensi che troverà la fede sulla terra? (Lc 18,8) ... Fratelli amatissimi, riprendiamoci per quanto possiamo, mettiamo fine al sonno di una pigrizia che dura da tempo, vegliamo per osservare e adempiere i precetti del Signore. Comportiamoci come egli ha comandato: I vostri fianchi siano cinti, le lucerne accese, e voi siate simili a coloro che attendono il padrone di ritorno dalle nozze in modo che quando giunga e bussi, gli si apra. Beati quei servi che il Signore al suo arrivo troverà vigilanti (Lc 12,35-37). Dobbiamo restare con i fianchi cinti perché il giorno della partenza non ci trovi ostacolati e impacciati. La nostra luce risplenda e brilli nelle nostre opere buone e illumini il cammino che dalla notte di questo mondo porta alla luce dell'eterno splendore. Attendiamo con zelo e vigilanza la venuta improvvisa del Signore in modo che quando egli busserà, la nostra fede sia vigilante, pronta a ricevere da lui il premio per la nostra vigilanza. Se osserviamo questi comandamenti, se custodiamo questi ammonimenti e precetti, non possiamo essere sorpresi nel sonno per inganno del demonio. Regneremo come servi vigilanti del Cristo Signore. (Cipriano di Cartagine, L'unità della chiesa 26-27)
</p>

<p>
<u>SILVESTRINI</u> / Vi farò pescatori di uomini. È difficile per noi immaginare come un voce, un invito, un richiamo possa essere decisivo per la vita di una persona. Solo pensando al fascino che Gesù esercitava con tutta la sua persona, e con la sua divina autorità, riusciamo a comprendere come semplici e rozzi pescatori, abbiano potuto, senza esitazione, lasciate le reti, e con esse tutte le loro umane sicurezze, mettersi alla sua sequela. È evidente che l'eco di quanto il Maestro di Nazaret andava facendo e dicendo, fosse arrivato anche sulle spiagge del lago di Tiberiade, anche agli orecchi e al cuore dei due fratelli pescatori Pietro e Andrea. Resta comunque vero che per giungere alla determinazione di "lasciare tutto", cambiare completamente vita, occorre una grandissima fiducia in colui che chiama. A maggior ragione se si pensa che Gesù non fa promesse, non dà sicurezze, non offre compensi, anzi ad uno scriba che esprime il desiderio di volerlo seguire dice: «Le volpi hanno le loro tane e gli uccelli del cielo i loro nidi, ma il Figlio dell'uomo non ha dove posare il capo». A Pietro e ad Andrea ha da scandire solo una proposta, non di immediata comprensione: "Vi farò pescatori di uomini". "Ed essi subito, lasciate le reti lo seguirono". Gesù non si ferma! "Andando oltre vide altri due fratelli". Davvero è andata oltre quella voce suadente: quanti e quante hanno sentito lo stesso invito di Andrea e con la stessa sollecitudine, hanno lasciato tutto per seguirlo. Questo ricordo degli apostoli ci sprona a rendere grazie per la chiamata e per tutte le chiamate. Ringraziamo perché sul fondamento degli apostoli poggia la nostra fede. Ringraziamo tutti coloro che in modi e momenti diversi offrono la stessa loro preziosa testimonianza. Ringraziamo il buon Dio se ciascuno di noi si sente concretamente impegnato a vivere ed annunciare la stessa fede trasmessa da Andrea a da tutti gli apostoli.
</p>

<p>
<u>SCRIPTA</u> / Gli apostoli predicano Cristo crocifisso / Fratelli, la parola della croce è stoltezza per quelli che vanno in perdizione, ma per quelli che si salvano, per noi, è potenza di Dio. Sta scritto infatti: Distruggerò la sapienza dei sapienti e annullerò l’intelligenza degli intelligenti (Is 29, 14). Dov’è il sapiente? Dov’è il dotto? (Is 33, 18). Dove mai il sottile ragionatore di questo mondo? Non ha forse Dio dimostrato stolta la sapienza di questo mondo? Poiché, infatti, nel disegno sapiente di Dio il mondo, con tutta la sua sapienza, non ha conosciuto Dio, è piaciuto a Dio di salvare i credenti con la stoltezza della predicazione. E mentre i Giudei chiedono i miracoli e i Greci cercano la sapienza, noi predichiamo Cristo crocifisso, scandalo per i Giudei, stoltezza per i pagani; ma per coloro che sono chiamati, sia Giudei che Greci, predichiamo Cristo potenza di Dio e sapienza di Dio. Perché ciò che è stoltezza di Dio è più sapiente degli uomini, e ciò che è debolezza di Dio è più forte degli uomini. Considerate infatti la vostra vocazione, fratelli: non ci sono tra voi molti sapienti secondo la carne, non molti potenti, non molti nobili. Ma Dio ha scelto ciò che nel mondo è stolto per confondere i sapienti, Dio ha scelto ciò che nel mondo è debole per confondere i forti, Dio ha scelto ciò che nel mondo è ignobile e disprezzato e ciò che è nulla per ridurre a nulla le cose che sono, perché nessun uomo possa gloriarsi davanti a Dio. Ed è per lui che voi siete in Cristo Gesù, il quale per opera di Dio è diventato per noi sapienza, giustizia, santificazione e redenzione, perché, come sta scritto: Chi si vanta si vanti nel Signore (Ger 9, 22-23). Anch’io, o fratelli, quando venni tra voi, non mi presentai ad annunziarvi la testimonianza di Dio con sublimità di parola o di sapienza. Io ritenni infatti di non sapere altro in mezzo a voi se non Gesù Cristo, e questi crocifisso. Io venni in mezzo a voi in debolezza e con molto timore e trepidazione; e la mia parola e il mio messaggio non si basarono su discorsi persuasivi di sapienza, ma sulla manifestazione dello Spirito e della sua potenza, perché la vostra fede non fosse fondata sulla sapienza umana, ma sulla potenza di Dio. (Dalla Prima lettera ai Corinzi di san Paolo apostolo 1,18 - 2,5)
</p>


<hr>

<h5>HOMILY</h5>

<p>
PRIMA LETTURA<br>
Agli Apostoli è stata affidata una sola missione: “Annunciare, predicare, insegnare, gridare al mondo che c’è un solo nome nel quale è stabilito che possiamo essere salvati.<br>
Questo solo nome è quello di Gesù Cristo il Nazareno. <br>
Questa verità così dall’Apostolo Pietro è annunciata nel Sinedrio dei Giudei, dopo la guarigione dello storpio fin dalla nascita presso la porta detta Bella del tempio. <br>
“Il giorno dopo si riunirono in Gerusalemme i loro capi, gli anziani e gli scribi, il sommo sacerdote Anna, Caifa, Giovanni, Alessandro e quanti appartenevano a famiglie di sommi sacerdoti. <br>
Li fecero comparire davanti a loro e si misero a interrogarli: «Con quale potere o in quale nome voi avete fatto questo?». <br>
Allora Pietro, colmato di Spirito Santo, disse loro: «Capi del popolo e anziani, visto che oggi veniamo interrogati sul beneficio recato a un uomo infermo, e cioè per mezzo di chi egli sia stato salvato, <br>
sia noto a tutti voi e a tutto il popolo d’Israele: nel nome di Gesù Cristo il Nazareno, che voi avete crocifisso e che Dio ha risuscitato dai morti, costui vi sta innanzi risanato. <br>
Questo Gesù è la pietra, che è stata scartata da voi, costruttori, e che è diventata la pietra d’angolo. <br>
In nessun altro c’è salvezza; non vi è infatti, sotto il cielo, altro nome dato agli uomini, nel quale è stabilito che noi siamo salvati» (At 4,5-12). <br>
Ecco quanto risuona oggi nella Liturgia della Parola: “Perché se con la tua bocca proclamerai: «Gesù è il Signore!», e con il tuo cuore crederai che Dio lo ha risuscitato dai morti, sarai salvo”. <br>
L’Apostolo Paolo consuma tutta la sua vita e rinuncia ad ogni cosa per poter predicare Cristo liberamente, senza alcun vincolo neanche di un pezzo di pane a lui offerto per il suo sostentamento. <br>
Lui è totalmente libero da tutti per essere solo di Cristo e per Lui.<br>
Io invece non mi sono avvalso di alcuno di questi diritti, né ve ne scrivo perché si faccia in tal modo con me; preferirei piuttosto morire. Nessuno mi toglierà questo vanto! <br>
Infatti annunciare il Vangelo non è per me un vanto, perché è una necessità che mi si impone: guai a me se non annuncio il Vangelo! <br>
Se lo faccio di mia iniziativa, ho diritto alla ricompensa; ma se non lo faccio di mia iniziativa, è un incarico che mi è stato affidato. <br>
Qual è dunque la mia ricompensa? Quella di annunciare gratuitamente il Vangelo senza usare il diritto conferitomi dal Vangelo.<br>
Infatti, pur essendo libero da tutti, mi sono fatto servo di tutti per guadagnarne il maggior numero: <br>
mi sono fatto come Giudeo per i Giudei, per guadagnare i Giudei. Per coloro che sono sotto la Legge – pur non essendo io sotto la Legge – mi sono fatto come uno che è sotto la Legge, allo scopo di guadagnare coloro che sono sotto la Legge. <br>
Per coloro che non hanno Legge – pur non essendo io senza la legge di Dio, anzi essendo nella legge di Cristo – mi sono fatto come uno che è senza Legge, allo scopo di guadagnare coloro che sono senza Legge. <br>
Mi sono fatto debole per i deboli, per guadagnare i deboli; mi sono fatto tutto per tutti, per salvare a ogni costo qualcuno. <br>
Ma tutto io faccio per il Vangelo, per diventarne partecipe anch’io (1Cor 9,15-23).<br>
Ecco ancora una grande testimonianza di fedeltà al mandato ricevuto da parte dell’apostolo Paolo:<br>
«Voi sapete come mi sono comportato con voi per tutto questo tempo, fin dal primo giorno in cui arrivai in Asia: <br>
ho servito il Signore con tutta umiltà, tra le lacrime e le prove che mi hanno procurato le insidie dei Giudei; <br>
non mi sono mai tirato indietro da ciò che poteva essere utile, al fine di predicare a voi e di istruirvi, in pubblico e nelle case, <br>
testimoniando a Giudei e Greci la conversione a Dio e la fede nel Signore nostro Gesù. <br>
Ed ecco, dunque, costretto dallo Spirito, io vado a Gerusalemme, senza sapere ciò che là mi accadrà. <br>
So soltanto che lo Spirito Santo, di città in città, mi attesta che mi attendono catene e tribolazioni. <br>
Non ritengo in nessun modo preziosa la mia vita, purché conduca a termine la mia corsa e il servizio che mi fu affidato dal Signore Gesù, di dare testimonianza al vangelo della grazia di Dio.<br>
E ora, ecco, io so che non vedrete più il mio volto, voi tutti tra i quali sono passato annunciando il Regno. <br>
Per questo attesto solennemente oggi, davanti a voi, che io sono innocente del sangue di tutti, perché non mi sono sottratto al dovere di annunciarvi tutta la volontà di Dio. <br>
Vegliate su voi stessi e su tutto il gregge, in mezzo al quale lo Spirito Santo vi ha costituiti come custodi per essere pastori della Chiesa di Dio, che si è acquistata con il sangue del proprio Figlio. <br>
Io so che dopo la mia partenza verranno fra voi lupi rapaci, che non risparmieranno il gregge; perfino in mezzo a voi sorgeranno alcuni a parlare di cose perverse, per attirare i discepoli dietro di sé. <br>
Per questo vigilate, ricordando che per tre anni, notte e giorno, io non ho cessato, tra le lacrime, di ammonire ciascuno di voi (At 20,18-3).<br>
Per predicare Cristo Gesù secondo verità si deve essere liberi da tutto e da tutti. <br>
Per predicare Cristo secondo verità, se questo è richiesto dalla storia, il cristiano è obbligato anche a lasciarsi sconfessare dalla Chiesa, a lasciarsi “escludere dalla sinagoga”, ma rimanendo sempre nel Vangelo, consacrando la sua vita al Vangelo.<br>
È questo il vero amore per Cristo Gesù: perdere tutto per guadagnare Lui, per dare Lui ad ogni uomo.<br>
È questo l’amore per Cristo: lasciarsi dichiarare anàtema dalla Chiesa, per amore della Chiesa, al fine di servire Cristo e solo Lui.<br>
L’Apostolo Paolo non fu allontanato dalla comunità di Gerusalemme? Lui non si ritirò a Tarso per amore della Chiesa? Lasciò la comunità per amore di Cristo e della comunità. È il mistero dell’amore per Cristo e per la Chiesa.<br>
Venuto a Gerusalemme, cercava di unirsi ai discepoli, ma tutti avevano paura di lui, non credendo che fosse un discepolo. <br>
Allora Bàrnaba lo prese con sé, lo condusse dagli apostoli e raccontò loro come, durante il viaggio, aveva visto il Signore che gli aveva parlato e come in Damasco aveva predicato con coraggio nel nome di Gesù. <br>
Così egli poté stare con loro e andava e veniva in Gerusalemme, predicando apertamente nel nome del Signore. <br>
Parlava e discuteva con quelli di lingua greca; ma questi tentavano di ucciderlo. <br>
Quando vennero a saperlo, i fratelli lo condussero a Cesarèa e lo fecero partire per Tarso (At 9,28-30). 
</p>

<p>
Leggiamo Rm 10,9-18<br>
Perché se con la tua bocca proclamerai: «Gesù è il Signore!», e con il tuo cuore crederai che Dio lo ha risuscitato dai morti, sarai salvo. <br>
Con il cuore infatti si crede per ottenere la giustizia, e con la bocca si fa la professione di fede per avere la salvezza. <br>
Dice infatti la Scrittura: Chiunque crede in lui non sarà deluso. <br>
Poiché non c’è distinzione fra Giudeo e Greco, dato che lui stesso è il Signore di tutti, ricco verso tutti quelli che lo invocano. <br>
Infatti: Chiunque invocherà il nome del Signore sarà salvato.<br>
Ora, come invocheranno colui nel quale non hanno creduto? Come crederanno in colui del quale non hanno sentito parlare? Come ne sentiranno parlare senza qualcuno che lo annunci? <br>
E come lo annunceranno, se non sono stati inviati? Come sta scritto: Quanto sono belli i piedi di coloro che recano un lieto annuncio di bene!<br>
Ma non tutti hanno obbedito al Vangelo. Lo dice Isaia: Signore, chi ha creduto dopo averci ascoltato? <br>
Dunque, la fede viene dall’ascolto e l’ascolto riguarda la parola di Cristo. <br>
Ora io dico: forse non hanno udito? Tutt’altro: Per tutta la terra è corsa la loro voce, e fino agli estremi confini del mondo le loro parole.<br>
Il Padre ha mandato Cristo Gesù. Cristo Gesù ha mandato gli Apostoli. Ogni missione evangelizzatrice nella Chiesa deve avere il mandato apostolico.<br>
Perché questo mandato è necessario? Perché gli Apostoli devono essere certi che la Parola del Vangelo sia conforme in tutto alla Parola di Cristo.<br>
La Parola, Cristo l’ha consegnata ai suoi Apostoli. Ecco la vera processione della Parola: Dal Padre al Figlio nello Spirito Santo. Dal Figlio agli Apostoli nello Spirito Santo.<br>
Dagli Apostoli, perennemente in comunione gerarchica con essi, nello Spirito Santo ad ogni altro membro del corpo di Cristo.<br>
La missio canonica apostolica è necessaria per predicare Cristo. Le modalità storiche della missio canonica possono cambiare. Mai però potrà cambiare la Parola. Parola del Padre, Parola degli Apostoli, Parola di ogni discepolo di Gesù.<br>
I Vangeli sono una sola voce: Cristo dal Padre, gli Apostoli da Cristo: <br>
Gesù si avvicinò e disse loro: «A me è stato dato ogni potere in cielo e sulla terra. <br>
Andate dunque e fate discepoli tutti i popoli, battezzandoli nel nome del Padre e del Figlio e dello Spirito Santo, <br>
insegnando loro a osservare tutto ciò che vi ho comandato. Ed ecco, io sono con voi tutti i giorni, fino alla fine del mondo» (Mt 28,18-20).<br>
E disse loro: «Andate in tutto il mondo e proclamate il Vangelo a ogni creatura. <br>
Chi crederà e sarà battezzato sarà salvato, ma chi non crederà sarà condannato. <br>
Questi saranno i segni che accompagneranno quelli che credono: nel mio nome scacceranno demòni, parleranno lingue nuove, <br>
prenderanno in mano serpenti e, se berranno qualche veleno, non recherà loro danno; imporranno le mani ai malati e questi guariranno».<br>
Il Signore Gesù, dopo aver parlato con loro, fu elevato in cielo e sedette alla destra di Dio. <br>
Allora essi partirono e predicarono dappertutto, mentre il Signore agiva insieme con loro e confermava la Parola con i segni che la accompagnavano (Mc 16,15-20). <br>
E disse loro: «Così sta scritto: il Cristo patirà e risorgerà dai morti il terzo giorno, <br>
e nel suo nome saranno predicati a tutti i popoli la conversione e il perdono dei peccati, cominciando da Gerusalemme. <br>
Di questo voi siete testimoni. Ed ecco, io mando su di voi colui che il Padre mio ha promesso; ma voi restate in città, finché non siate rivestiti di potenza dall’alto» (Lc 24,46-49).<br>
Gesù disse loro di nuovo: «Pace a voi! Come il Padre ha mandato me, anche io mando voi». <br>
Detto questo, soffiò e disse loro: «Ricevete lo Spirito Santo. <br>
A coloro a cui perdonerete i peccati, saranno perdonati; a coloro a cui non perdonerete, non saranno perdonati» (Gv 20,21-23). <br>
Come Cristo Gesù è stato il Testimone fedele del Padre, ogni Apostolo di Cristo deve essere il Testimone fedele del suo Maestro e Signore. <br>
Anche ad ogni discepolo di Gesù è richiesta la stessa fedeltà. Lui è chiamato ad essere Testimone fedele della Parola degli Apostoli a lui consegnata perché la faccia udire al mondo intero.<br>
Ma oggi quasi ci si vergogna di essere Testimoni fedeli di Cristo Gesù, del suo mistero, della sua Parola.<br>
Questa vergogna è la vera crisi che sta attraversando la Chiesa.<br>
Liberarsi da questa vergogna è la cosa più urgente da fare. Vergognarsi di Cristo è consegnare il mondo ad ogni schiavitù. 
</p>

<p>
LETTURA DEL VANGELO<br>
La missione di Cristo Gesù non può morire con Cristo Gesù. Essa deve essere portata avanti nella storia fino alla consumazione dei secoli.<br>
Perché la missione possa continuare. Gesù fin dalla sua primissima ora chiama quanti domani dovranno andare per il mondo a vivere la sua missione di salvezza.<br>
Nessuno però potrà vivere ciò che non conosce. Ogni missionario di Cristo Gesù, ogni suo inviato deve sempre poter fare la stessa confessione del suo Maestro:<br>
In quel tempo Gesù disse: «Ti rendo lode, Padre, Signore del cielo e della terra, perché hai nascosto queste cose ai sapienti e ai dotti e le hai rivelate ai piccoli. <br>
Sì, o Padre, perché così hai deciso nella tua benevolenza. <br>
Tutto è stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorrà rivelarlo.<br>
Venite a me, voi tutti che siete stanchi e oppressi, e io vi darò ristoro. <br>
Prendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. <br>
Il mio giogo infatti è dolce e il mio peso leggero» (Mt 11,25-30). <br>
Ogni Apostolo del Signore deve ogni giorno fare questa stessa professione di conoscenza dinanzi al mondo intero.<br>
Anche l’altra confessione di “identità” è necessario che da lui venga fatta:<br>
Non sia turbato il vostro cuore. Abbiate fede in Dio e abbiate fede anche in me. <br>
Nella casa del Padre mio vi sono molte dimore. Se no, vi avrei mai detto: “Vado a prepararvi un posto”? <br>
Quando sarò andato e vi avrò preparato un posto, verrò di nuovo e vi prenderò con me, perché dove sono io siate anche voi. <br>
E del luogo dove io vado, conoscete la via».<br>
Gli disse Tommaso: «Signore, non sappiamo dove vai; come possiamo conoscere la via?». <br>
Gli disse Gesù: «Io sono la via, la verità e la vita. Nessuno viene al Padre se non per mezzo di me. <br>
Se avete conosciuto me, conoscerete anche il Padre mio: fin da ora lo conoscete e lo avete veduto». <br>
Gli disse Filippo: «Signore, mostraci il Padre e ci basta». <br>
Gli rispose Gesù: «Da tanto tempo sono con voi e tu non mi hai conosciuto, Filippo? Chi ha visto me, ha visto il Padre. Come puoi tu dire: “Mostraci il Padre”? <br>
Non credi che io sono nel Padre e il Padre è in me? Le parole che io vi dico, non le dico da me stesso; ma il Padre, che rimane in me, compie le sue opere. <br>
Credete a me: io sono nel Padre e il Padre è in me. Se non altro, credetelo per le opere stesse (Gv 14,1-11). <br>
Ogni Apostolo di Gesù deve sempre poter confessare: “Io sono la vita di Cristo. Io sono la verità di Cristo. Io sono la via che conduce a Cristo”.<br>
Deve sempre poter confessare: “Chi vede me, vede Cristo”. <br>
Per questo è necessaria la perfetta conformazione dell’Apostolo a Cristo Signore. <br>
Questa mistero “di unità e di conformazione a Cristo”, è mistero altissimo. <br>
Ora se l’Apostolo e Cristo sono questo altissimo mistero di unità e di conformazione, potrà mai un Apostolo vergognarsi di Cristo?<br>
Se si vergogna di Cristo, si vergogna di se stesso. È come se Cristo si vergognasse del Padre suo. Attesterebbe si vergognarsi di se stesso.<br>
E tuttavia oggi questa vergogna si sta trasformando in dottrina, in “vangelo”, in annuncio, in teologia, in ecclesiologia e persino in soteriologia.<br>
Ma può la vergogna di Cristo divenire scienza teologia, materia di insegnamento, dottrina da studiare al fine di fondare su di essa la nostra missione?<br>
Gesù è esplicito nelle sue dichiarazioni. È giusto che vengano ricordate:<br>
Chi si vergognerà di me e delle mie parole, di lui si vergognerà il Figlio dell’uomo quando verrà nella gloria sua e del Padre e degli angeli santi (Lc 9,26).<br>
Ecco cosa raccomanda l’Apostolo Paolo a Timoteo:<br>
Per questo motivo ti ricordo di ravvivare il dono di Dio, che è in te mediante l’imposizione delle mie mani. <br>
Dio infatti non ci ha dato uno spirito di timidezza, ma di forza, di carità e di prudenza. <br>
Non vergognarti dunque di dare testimonianza al Signore nostro, né di me, che sono in carcere per lui; ma, con la forza di Dio, soffri con me per il Vangelo. <br>
Egli infatti ci ha salvati e ci ha chiamati con una vocazione santa, non già in base alle nostre opere, ma secondo il suo progetto e la sua grazia. Questa ci è stata data in Cristo Gesù fin dall’eternità, <br>
ma è stata rivelata ora, con la manifestazione del salvatore nostro Cristo Gesù. Egli ha vinto la morte e ha fatto risplendere la vita e l’incorruttibilità per mezzo del Vangelo,<br>
per il quale io sono stato costituito messaggero, apostolo e maestro (2Tm 1,6-11).<br>
Ecco ora la professione dello stesso Paolo sul Vangelo:<br>
Io infatti non mi vergogno del Vangelo, perché è potenza di Dio per la salvezza di chiunque crede, del Giudeo, prima, come del Greco. <br>
In esso infatti si rivela la giustizia di Dio, da fede a fede, come sta scritto: Il giusto per fede vivrà (Rm 1,16-17). <br>
Senza una retta quotidiana confessione di fede nel Vangelo, non c’è futuro di salvezza per il mondo.
</p>

<p>
Leggiamo il testo di Mt 4,18-22<br>
Mentre camminava lungo il mare di Galilea, vide due fratelli, Simone, chiamato Pietro, e Andrea suo fratello, che gettavano le reti in mare; erano infatti pescatori. <br>
E disse loro: «Venite dietro a me, vi farò pescatori di uomini». Ed essi subito lasciarono le reti e lo seguirono. <br>
Andando oltre, vide altri due fratelli, Giacomo, figlio di Zebedeo, e Giovanni suo fratello, che nella barca, insieme a Zebedeo loro padre, riparavano le loro reti, e li chiamò. <br>
Ed essi subito lasciarono la barca e il loro padre e lo seguirono.<br>
Poiché la missione di Cristo mai dovrà morire, anche la missione Apostolica mai dovrà morire.<br>
Per questo gli Apostoli sono obbligati a fare ciò che Cristo ha fatto: chiamare altri uomini perché continuino la loro missione, che è missione di Cristo Gesù.<br>
Come Cristo tutto ha operato nello Spirito Santo per volontà del Padre, così anche gli Apostoli. Tutto essi devono operare nello Spirito Santo, per Cristo, per fare la volontà del Padre.<br>
Regina degli Apostoli, aiuta ogni discepolo di Gesù perché mai si vergogni del suo Maestro, del suo Redentore, del suo Salvatore.<br>
Se ci si vergogna di Cristo, si consegna il mondo ad una schiavitù eterna. Schiavitù del peccato e della morte. Madre Santa, non permettere che questo avvenga. Amen.
</p>

<span class="backlinks">
</span>

</div>
</div>
</body>
</html>
