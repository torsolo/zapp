<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-10</h1>-->
<h1>DIES-05-10</h1>

<h5>Oremus</h5>

<p>
<ul>
<li>Vieni, Spirito Santo, difensore di coloro che appartengono a Cristo, loro testimone nei nostri cuori, riempi la nostra vita con la sua presenza, affinché, quando la nostra fede si sentirà minacciata, il dubbio invaderà il nostro spirito, o la diserzione s'insinuerà come una tentazione, possiamo partecipare alla vittoria di colui che ci ha detto: "Abbiate fiducia; io ho vinto mondo".</li>
</ul>
</p>

<p>
<ul>
<li>Spirito Santo, concedimi il dono della fortezza, perché possa fuggire dal peccato, praticare la virtù con santo fervore e affrontare con pazienza, e perfino con gioia di spirito, il disprezzo, il pregiudizio, le persecuzioni e la morte stessa piuttosto che rinnegare Cristo con parole e opere. (preghiera allo Spirito Santo)</li>
</ul>
</p>

<p>
<ul>
<li>Cancellare gli egoismi / Manda, Signore, il tuo Spirito perché lui solo può rinnovare la faccia della terra. Lui solo può cancellare gli egoismi, condizione indispensabile perché siano superate le strutture ingiuste che tengono in schiavitù milioni di esseri.  Lui solo potrà aiutarci a costruire un mondo più umano e più cristiano. Manda, Signore, il tuo Spirito. (Dom Herder Camara)</li>
</ul>
</p>

<p>
<ul>
<li>Abbi pietà, signore! Abbi pietà, Cristo! Ho pronta volontà di lasciare il mondo e la terra, ma la volontà senza il tuo aiuto è una piuma senza forza. Da' ali alla mia fede, perché io voli in alto, a Dio. Abbi pietà, signore! Abbi pietà, Cristo! Già cerco le porte che disserra lo Spirito santo, che presta testimonianza su Cristo e insegna che cosa sia il mondo. (Mario Vittorino, Inni 2, 50–53.58–61)</li>
</ul>
</p>

<p>
<ul>
<li>Spirito Santo, fuoco che purifichi, scaldi, illumini, ti preghiamo di entrare nella nostra vita per infondere in noi coraggio e speranza. Se a volte, come singoli e come Chiesa, siamo tiepidi e pavidi, dacci la forza di lottare per costruire vera pace e unità profonda. Ci sia di aiuto la preghiera di tutti i nostri fratelli che affrontano anche oggi il dolore della divisione e della persecuzione per testimoniare il tuo amore.</li>
</ul>
</p>

<p>
<ul>
<li>L'anima mia magnifica il Signore e il mio spirito esulta in Dio, mio salvatore, perché ha guardato l'umiltà della sua serva. D'ora in poi tutte le generazioni mi chiameranno beata. Grandi cose ha fatto in me l'Onnipotente e Santo è il suo nome: di generazione in generazione la sua misericordia si stende su quelli che lo temono. Ha spiegato la potenza del suo braccio, ha disperso i superbi nei pensieri del loro cuore; <b>ha rovesciato i potenti dai troni,</b> ha innalzato gli umili; ha ricolmato di beni gli affamati, ha rimandato i ricchi a mani vuote. Ha soccorso Israele, suo servo, ricordandosi della sua misericordia, come aveva promesso ai nostri padri, ad Abramo e alla sua discendenza, per sempre. ♦ Il nostro Dio, che è anche il solo ed unico Dio, perché il solo eterno, il solo divino, il solo Creatore del cielo e della terra, è il Dio di ogni uomo. È il Dio che viene a giudicare il mondo con giustizia. Non solo nell’ultimo giorno, ma anche nella storia. Oggi, in questo tempo, in questo istante Lui viene per il giudizio. Nessun popolo, nessuna nazione, nessuna tribù, nessun casato, nessun uomo può pensare di poter fare ciò che vuole. Ognuno può sfuggire al giudizio degli uomini. Può corrompere tutti i giudici di questa terra. Può sovvertire l’andamento di ogni processo. Mai però potrà sfuggire al giudizio di Dio. Il Signore viene nel momento in cui uno neanche se l’aspetta, pronuncia il suo giudizio e si è già nella polvere. Celebre è il giudizio di Dio sul re Baldassàr raccontato dal Libro di Daniele. Tu, Baldassàr, suo figlio, non hai umiliato il tuo cuore, sebbene tu fossi a conoscenza di tutto questo. Anzi, ti sei innalzato contro il Signore del cielo e sono stati portati davanti a te i vasi del suo tempio e in essi avete bevuto tu, i tuoi dignitari, le tue mogli, le tue concubine. Tu hai reso lode agli dèi d’argento, d’oro, di bronzo, di ferro, di legno, di pietra, i quali non vedono, non odono e non comprendono, e non hai glorificato Dio, nelle cui mani è la tua vita e a cui appartengono tutte le tue vie. Da lui fu allora mandato il palmo di quella mano che ha tracciato quello scritto. E questo è lo scritto tracciato: Mene, Tekel, Peres, e questa ne è l’interpretazione:  Mene: Dio ha contato il tuo regno e gli ha posto fine;  Tekel: tu sei stato pesato sulle bilance e sei stato trovato insufficiente;  Peres: il tuo regno è stato diviso e dato ai Medi e ai Persiani». Allora, per ordine di Baldassàr, Daniele fu vestito di porpora, ebbe una collana d’oro al collo e con bando pubblico fu dichiarato terzo nel governo del regno. In quella stessa notte Baldassàr, re dei Caldei, fu ucciso (Dn 5,1-30). La Vergine Maria, dal cuore purissimo, canta la più santa verità del nostro Dio: il suo giudizio quotidiano sulla nostra storia. Noi dal cuore impuro cantiamo la nostra superbia e ogni altra stoltezza ed insipienza. Abbiamo privato Dio della sua Signoria sulla sua terra, sul suo universo. / Vergine Maria, Somma voce profetica del nostro Dio, aiuta noi, tuoi figli, a cantare la verità del nostro Creatore. Lui è il giudice di tutta la terra nel tempo e nell’eternità. Angeli e Santi del Cielo aiutateci a rimettere il nostro cuore nella santità di Dio. È la sola via per ritornare ad essere anche noi voce della stupenda verità del nostro Creatore, Signore, Giudice dei vivi e dei morti. </li>
</ul>
</p>

<p>
<ul>
<li>Ave, o Maria, <b>piena di grazia,</b> il Signore è con te. Tu sei benedetta fra le donne e benedetto è il frutto del tuo seno, Gesù. Santa Maria, Madre di Dio, prega per noi peccatori, adesso e nell'ora della nostra morte. Amen. ♦ La Vergine Maria è piena di grazia. Anche di altre persone, è detto nel Nuovo Testamento, che sono piene di grazia: “Stefano, uomo pieno di fede e di Spirito Santo...  pieno di grazia e di potenza, faceva grandi prodigi e segni tra il popolo” (At 5,5.8). Qual è la differenza che vi è tra Stefano e la Vergine Maria? Stefano è stato concepito nel peccato come qualsiasi altro uomo che viene al mondo. È divenuto pieno di grazia, dopo il battesimo. Pieno di grazia è rimasto a motivo della potenza dello Spirito Santo di cui era rivestito. La pienezza è però limitata. Ogni bicchiere, ogni recipiente è pieno, quando il liquido che contiene giunge fino all’orlo e quasi trabocca. Altra è però la pienezza di un centilitro, altra è la pienezza di un milione di metri cubi, altra ancora è quella di un oceano sconfinato. Stefano ha la pienezza limitata. La Vergine Maria è piena di grazia dal primissimo istante della sua vita. Ella iniziò ad esistere piena di grazia. Ella è concepita piena di grazia. Il peccato originale non l’ha neanche sfiorata per un attimo. Questa è la prima verità. La Vergine Maria è piena di grazia perché “Immacolata Concezione di Dio”. Ella nella creazione è la sola “Opera di Dio”, senza alcun limite di immagine e di somiglianza con il suo Creatore. Noi riflettiamo una scintilla della natura ed essenza di Dio. La Vergine Maria riflette Dio più di tutta la creazione messa insieme. Ella è piena di Dio. È rivestita di Dio. È avvolta di Dio. Non solo Ella è piena di grazia. La grazia dell’istante del suo concepimento e la grazia dell’ultimo istante della sua vita non è nella stessa misura. Piena era prima. Piena è ora. La misura è però cambiata. Ora è senza misura. La sua pienezza è senza alcun limite. Dio ha dato tutto se stesso a questa Donna. Nulla ha tenuto per sé. Ha potuto dare tutto perché la Vergine Maria ogni giorno si lascia ricolmare da Dio, perché umile serva nelle sue mani. La Vergine Maria è la perfetta collaboratrice con Dio. Possiamo applicare a Lei in modo perfettissimo l’immagine del vaso e del vasaio. Dio è il Vasaio. La vergine Maria è il Vaso. È il Vaso che non oppone alcuna resistenza, neanche di un solo peccato veniale, di una sola “innocente” trasgressione, di un solo piccolo moto del suo cuore, neanche il suo istinto naturale oppone resistenza al suo Signore. Giorno per giorno, giorno dopo giorno, anno per anno, anno dopo anno, il Signore lavora il suo Vaso e ne fa il suo Capolavoro. La Vergine Maria si lascia lavorare da Dio e diviene l’opera più eccellente nella sua creazione. Anche con noi Dio vorrebbe lavorare. Anche noi vorrebbe modellare. Ma noi siamo creta dura, non modellabile, non scorrevole sotto le sue mani. Tutto in noi è duro: cuore, mente, pensieri, corpo, anima, spirito, sentimenti, volontà, desideri. Sono duri di peccato, vizio, trasgressione, violazione della legge santa di Dio, inconsistenza veritativa e dottrinale. Siamo talmente induriti nel cuore e nella mente che niente riesce a scalfirci. Dio non può lavorare con noi. Neanche la sua Onnipotenza può nulla senza la nostra docilità al suo volere. Eppure anche noi Dio vorrebbe fare “pieni di grazia”, di santità, verità, giustizia, pace, amore, carità. Anche noi vorrebbe ricolmare di Spirito Santo. Vorrebbe, ma noi non vogliamo. Siamo troppo attaccati alla nostra durezza da rendere vana ogni sua azione. / Vergine Maria, Madre della Redenzione, Piena di Grazia, Tutta Santa, rendici miti e umili di cuore. Angeli e Santi, venite in nostro aiuto, vogliamo lasciarci modellare da Dio per essere anche noi pieni di grazia e di Spirito Santo.</li>
</ul>
</p>

<p>
<ul>
<li>(Pr 31,16) Pensa a un campo e lo acquista e con il frutto delle sue mani pianta una vigna / Ogni talento, dono, carisma, ministero che il Signore dona, va messo a frutto. La Parabola dei talenti, narrata da Gesù Signore, afferma con solennità questa esigenza. Avverrà infatti come a un uomo che, partendo per un viaggio, chiamò i suoi servi e consegnò loro i suoi beni. A uno diede cinque talenti, a un altro due, a un altro uno, secondo le capacità di ciascuno; poi partì. Subito colui che aveva ricevuto cinque talenti andò a impiegarli, e ne guadagnò altri cinque. Così anche quello che ne aveva ricevuti due, ne guadagnò altri due. Colui invece che aveva ricevuto un solo talento, andò a fare una buca nel terreno e vi nascose il denaro del suo padrone. Dopo molto tempo il padrone di quei servi tornò e volle regolare i conti con loro. Si presentò colui che aveva ricevuto cinque talenti e ne portò altri cinque, dicendo: “Signore, mi hai consegnato cinque talenti; ecco, ne ho guadagnati altri cinque”. “Bene, servo buono e fedele – gli disse il suo padrone –, sei stato fedele nel poco, ti darò potere su molto; prendi parte alla gioia del tuo padrone”. Si presentò poi colui che aveva ricevuto due talenti e disse: “Signore, mi hai consegnato due talenti; ecco, ne ho guadagnati altri due”. “Bene, servo buono e fedele – gli disse il suo padrone –, sei stato fedele nel poco, ti darò potere su molto; prendi parte alla gioia del tuo padrone”. Si presentò infine anche colui che aveva ricevuto un solo talento e disse: “Signore, so che sei un uomo duro, che mieti dove non hai seminato e raccogli dove non hai sparso. Ho avuto paura e sono andato a nascondere il tuo talento sotto terra: ecco ciò che è tuo”. Il padrone gli rispose: “Servo malvagio e pigro, tu sapevi che mieto dove non ho seminato e raccolgo dove non ho sparso; avresti dovuto affidare il mio denaro ai banchieri e così, ritornando, avrei ritirato il mio con l’interesse. Toglietegli dunque il talento, e datelo a chi ha i dieci talenti. Perché a chiunque ha, verrà dato e sarà nell’abbondanza; ma a chi non ha, verrà tolto anche quello che ha. E il servo inutile gettatelo fuori nelle tenebre; là sarà pianto e stridore di denti” (Mt 25,14-30). Il discepolo di Gesù ha bisogno della sapienza della Vergine Maria se vuole amministrare bene i suoi talenti. Se si distacca da lei, cade in una stoltezza infinita e nessun frutto verrà mai dalla sua vita. Oggi vi è molta sterilità, molti talenti posti sotto la pietra, perché la Madre di Dio non è al centro della nostra vita. Con Lei, ogni talento fruttifica e con il ricavato di esso nella Chiesa si può fare un mondo di bene. Sarebbe sufficiente che ognuno desse massimo sviluppo al suo dono di grazia per rinnovare il volto delle nostre comunità. Questo però mai si potrà fare senza porsi ognuno interamente nelle mani di Colei che è l’Amministratrice del nostro dono. / Vergine Maria, Donna nelle cui mani il Signore ha posto la nostra vita, prendi in mano la nostra volontà e il nostro cuore. Con la tua guida sapiente e saggia noi inizieremo a dare splendore al talento e al ministero che ci è stato consegnato. Quando ci allontaniamo da te, tu vieni e con forza strappaci dalla nostra insolente pigrizia. Angeli e Santi, non permettete che viviamo vanamente i nostri doni di grazia e di verità. Nella fragilità soccorreteci e strappateci sempre dalla nostra infinita stoltezza.</li>
</ul>
</p>

<p>
<ul>
<li>(Lc 1,41) Elisabetta fu colmata di Spirito Santo / Narrano gli Atti degli Apostoli che la parola di Pietro, che annunzia e svela il mistero di Cristo Gesù, è veicolo dello Spirito di conversione e di desiderio di salvezza. Questa verità è testimoniata sia il giorno della Pentecoste che il giorno in cui Pietro è nella casa di Cornelio, il centurione di Roma in Cesarea. Pietro parla, illumina i pagani su Cristo, discende lo Spirito Santo. Tutti quelli che sono nella casa ricevono questo dono celeste. Pietro ne è testimone. / Allora Pietro con gli Undici si alzò in piedi e a voce alta parlò a loro così: «Uomini di Giudea, e voi tutti abitanti di Gerusalemme, vi sia noto questo e fate attenzione alle mie parole. Questi uomini non sono ubriachi, come voi supponete: sono infatti le nove del mattino; accade invece quello che fu detto per mezzo del profeta Gioele: Avverrà: negli ultimi giorni – dice Dio – su tutti effonderò il mio Spirito; i vostri figli e le vostre figlie profeteranno, i vostri giovani avranno visioni e i vostri anziani faranno sogni. E anche sui miei servi e sulle mie serve in quei giorni effonderò il mio Spirito ed essi profeteranno.  E avverrà: chiunque invocherà il nome del Signore sarà salvato. Uomini d’Israele, ascoltate queste parole: Gesù di Nàzaret – uomo accreditato da Dio presso di voi per mezzo di miracoli, prodigi e segni, che Dio stesso fece tra voi per opera sua, come voi sapete bene –, consegnato a voi secondo il prestabilito disegno e la prescienza di Dio, voi, per mano di pagani, l’avete crocifisso e l’avete ucciso. Ora Dio lo ha risuscitato, liberandolo dai dolori della morte, perché non era possibile che questa lo tenesse in suo potere. Questo Gesù, Dio lo ha risuscitato e noi tutti ne siamo testimoni. Innalzato dunque alla destra di Dio e dopo aver ricevuto dal Padre lo Spirito Santo promesso, lo ha effuso, come voi stessi potete vedere e udire. Sappia dunque con certezza tutta la casa d’Israele che Dio ha costituito Signore e Cristo quel Gesù che voi avete crocifisso». All’udire queste cose si sentirono trafiggere il cuore e dissero a Pietro e agli altri apostoli: «Che cosa dobbiamo fare, fratelli?». E Pietro disse loro: «Convertitevi e ciascuno di voi si faccia battezzare nel nome di Gesù Cristo, per il perdono dei vostri peccati, e riceverete il dono dello Spirito Santo. Per voi infatti è la promessa e per i vostri figli e per tutti quelli che sono lontani, quanti ne chiamerà il Signore Dio nostro». Con molte altre parole rendeva testimonianza e li esortava: «Salvatevi da questa generazione perversa!». Allora coloro che accolsero la sua parola furono battezzati e quel giorno furono aggiunte circa tremila persone (At 2,1-47). / Pietro stava ancora dicendo queste cose, quando lo Spirito Santo discese sopra tutti coloro che ascoltavano la Parola. E i fedeli circoncisi, che erano venuti con Pietro, si stupirono che anche sui pagani si fosse effuso il dono dello Spirito Santo; li sentivano infatti parlare in altre lingue e glorificare Dio. Allora Pietro disse: «Chi può impedire che siano battezzati nell’acqua questi che hanno ricevuto, come noi, lo Spirito Santo?». E ordinò che fossero battezzati nel nome di Gesù Cristo. Quindi lo pregarono di fermarsi alcuni giorni (At 10,44-48). / In Maria non è la Parola che veicola lo Spirito Santo, è il suo fiato: “Elisabetta fu colmata di Spirito Santo”. Questa verità ci rivela quanta grandezza e quanta potenza di Spirito vi è nel cuore di Maria. Pietro è pieno di Spirito Santo, ma ancora e forse mai sarà pieno come è piena la Madre di Dio. Maria è di una pienezza quasi infinita, senza alcun limite, perché in Lei non vi è l’ostacolo del peccato, che restringe in modo indicibile e impensabile la nostra capacità di poter albergare in noi lo Spirito del Signore. Questa verità ce ne manifesta una seconda: la differenza tra santo e santo e tra discepolo e discepolo sta nella purezza della sua anima, del suo corpo, del suo spirito. Più si è senza peccato e più potente e vitale è l’opera dello Spirito in noi. / Se Maria è come impastata di grazia, impastata di Dio, impastata di Spirito Santo, è anche comprensibile che il suo alito sia alito che porta e veicola lo Spirito Santo, sia vero alito dello Spirito del Signore. Elisabetta percepisce il suono della sua voce e il suo cuore sussulta, il bambino sussulta, la sua anima e i suoi pensieri sussultano. Vi è in lei un vero cambiamento. Lo Spirito del Signore la ricolma di sé. È come se lei fosse divenuta un’altra persona. Ciò che era prima ora non lo è più. Lo Spirito tutto ha modificato di lei. Questo deve creare nel nostro cuore una ferma, convinta, solida e fondata convinzione: se ricevendo l’Eucaristia, o un altro Sacramento, il nostro cuore non cambia, non sussulta è segno che li riceviamo vanamente. / Vergine Maria, Madre della Redenzione, Angeli, Santi, colmateci di Spirito Santo. </li>
</ul>
</p>

<p>
<ul>
<li>(Lc 1,42) Benedetta tu fra le donne / Lo Spirito del Signore sa chi è Maria. È la Madre del Messia di Dio. Lo Spirito lo rivela a Elisabetta, le fa sentire nel cuore la verità della Donna che le sta dinanzi e lei lo dice: “Ed esclamò a gran voce: «Benedetta tu fra le donne”.  Nella Scrittura Antica solo due persone sono state proclamate benedette fra le donne: Giaele e Giuditta. Sono tutte e due uccisori dei nemici del popolo del Signore. Giaele ha conficcato un piolo nella testa di Sisara e Giuditta ha tagliato con la spada la testa di Oloferne. Intanto Sìsara era fuggito a piedi verso la tenda di Giaele, moglie di Cheber il Kenita, perché vi era pace fra Iabin, re di Asor, e la casa di Cheber il Kenita. Giaele uscì incontro a Sìsara e gli disse: «Férmati, mio signore, férmati da me: non temere». Egli entrò da lei nella sua tenda ed ella lo nascose con una coperta. Egli le disse: «Dammi da bere un po’ d’acqua, perché ho sete». Ella aprì l’otre del latte, gli diede da bere e poi lo ricoprì. Egli le disse: «Sta’ all’ingresso della tenda; se viene qualcuno a interrogarti dicendo: “C’è qui un uomo?”, dirai: “Nessuno”». Allora Giaele, moglie di Cheber, prese un picchetto della tenda, impugnò il martello, venne pian piano accanto a lui e gli conficcò il picchetto nella tempia, fino a farlo penetrare in terra. Egli era profondamente addormentato e sfinito; così morì. Ed ecco sopraggiungere Barak, che inseguiva Sìsara; Giaele gli uscì incontro e gli disse: «Vieni e ti mostrerò l’uomo che cerchi». Egli entrò da lei ed ecco Sìsara era steso morto, con il picchetto nella tempia (Gdc 4m17-22). / Sia benedetta fra le donne Giaele, la moglie di Cheber il Kenita, benedetta fra le donne della tenda! Acqua egli chiese, latte ella diede, in una coppa da prìncipi offrì panna. Una mano ella stese al picchetto e la destra a un martello da fabbri, e colpì Sìsara, lo percosse alla testa, ne fracassò, ne trapassò la tempia. Ai piedi di lei si contorse, cadde, giacque; ai piedi di lei si contorse, cadde; dove si contorse, là cadde finito. Dietro la finestra si affaccia e si lamenta la madre di Sìsara, dietro le grate: “Perché il suo carro tarda ad arrivare? Perché così a rilento procedono i suoi carri?”. Le più sagge tra le sue principesse rispondono, e anche lei torna a dire a se stessa: “Certo han trovato bottino, stan facendo le parti: una fanciulla, due fanciulle per ogni uomo; un bottino di vesti variopinte per Sìsara, un bottino di vesti variopinte a ricamo; una veste variopinta a due ricami è il bottino per il mio collo” (Gdc 5,24-20). / Tutto il popolo si stupì profondamente e tutti si chinarono ad adorare Dio, esclamando in coro: «Benedetto sei tu, nostro Dio, che hai annientato in questo giorno i nemici del tuo popolo». Ozia a sua volta le disse: «Benedetta sei tu, figlia, davanti al Dio altissimo più di tutte le donne che vivono sulla terra, e benedetto il Signore Dio che ha creato il cielo e la terra e ti ha guidato a troncare la testa del capo dei nostri nemici. Davvero il coraggio che ti ha sostenuto non sarà dimenticato dagli uomini, che ricorderanno per sempre la potenza di Dio. Dio compia per te queste cose a tua perenne esaltazione, ricolmandoti di beni, in riconoscimento della prontezza con cui hai esposto la vita di fronte all’umiliazione della nostra stirpe, e ti sei opposta alla nostra rovina, comportandoti rettamente davanti al nostro Dio». E tutto il popolo esclamò: «Amen! Amen!» (Gdt 13, 17-20). / La Vergine Maria nulla ha detto di sé ad Elisabetta. Ad Elisabetta parla nel cuore lo Spirito Santo, le parla per visione, ispirazione, manifestazione. Le parla mettendo le sue parole sulla sua bocca. In questo momento Elisabetta è vera profetessa dello Spirito di Dio e può cantare il mistero di cui è avvolta la Vergine Maria. Questa verità deve convincere ogni discepolo di Gesù  che lui è conosciuto nel suo mistero se lui porta lo Spirito e lo versa su ogni cuore. Lui dona lo Spirito all’uomo, l’uomo nello Spirito vede il suo mistero e lo canta. Questo vale anche per la Chiesa. Essa non deve fare opera apologetica o dogmatica in suo favore. Deve invece ricolmare il mondo di Spirito Santo. Essa sempre sarà conosciuta da quelle persone alle quali ha dato lo Spirito del Signore. Lei può essere conosciuta solo per mezzo dello Spirito. Elisabetta acclama e loda, proclama e profetizza che la vera beata fra le donne è la Vergine Maria. Lei è beata perché la sua missione è quella di schiacciare la testa al nemico dell’uomo e di Dio che è Satana, il principe di questo mondo. Lei la schiaccia donando al mondo Cristo. / Vergine Maria, Madre della Redenzione, Angeli, Santi, fateci veri portatori dello Spirito di Dio. </li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
10 maggio: san Giobbe, uomo di grandissima pazienza; san Dioscoride, martire; santi Alfio, Cirino e Filadelfo, martiri; san Gordiano, martire; santi Quarto e Quinto, martiri; san Comgall, abate, fondatore del monastero di Bangor; san Cataldo, vescovo di Taranto; santa Solangia, vergine e martire; san Guglielmo, sacerdote; beata Beatrice d'Este, vergine; beato Niccolò Albergati, certosino vescovo di Bologna; san Giovanni d'Avila, sacerdote; beato Ivan Merz, educatore; beato Enrico Rebuschini, sacerdote camilliano.
</p>

<h5>Quotes</h5>

<p>
<ul>
<li>«Non deve interessarti per niente come si comportano gli altri; tu comportati come ti ordino Io. Devi essere una Mia copia vivente tramite l'amore e la Misericordia». Risposi: «Ma, Signore, abusano spesso della mia bontà». «Non importa, figlia Mia, non te ne curare, tu sii sempre misericordiosa con tutti e specialmente con i peccatori» (Diario Faustina, 1446). </li>
<li>La storia non è il trionfo del male, che gratuitamente elimina il giusto, ma la vittoria del giusto, che vince il male amando gratuitamente. (Silvano Fausti)</li>
<li>Ci sono cose che se trattate senza delicatezza si spezzano facilmente. Il cuore di chi ci ama, i nostri sogni, lo sguardo dei bambini. Siate sempre delicati nel maneggiare queste cose. (S. Barè Neighbors)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
Spirito Santo, che ci hai reso testimoni di Cristo, confermaci nella fede, perché possiamo rendergli testimonianza tra i nostri fratelli.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
