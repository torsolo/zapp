<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-27</h1>-->
<h1>DIES-12-27</h1>

<h5>Oremus</h5>

<p>
<sup>♦</sup> Ti lodiamo, Padre, con tutte le tue creature, che sono uscite dalla tua mano potente. Sono tue, e sono colme della tua presenza e della tua tenerezza. Laudato si'! Figlio di Dio, Gesù, da te sono state create tutte le cose. Hai preso forma nel seno materno di Maria, ti sei fatto parte di questa terra, e hai guardato questo mondo con occhi umani. Oggi sei vivo in ogni creatura con la tua gloria di risorto. Laudato si'! Spirito Santo, che con la tua luce orienti questo mondo verso l'amore del Padre e accompagni il gemito della creazione, tu pure vivi nei nostri cuori per spingerci al bene. Laudato si'! Signore Dio, Uno e Trino, comunità stupenda di amore infinito, insegnaci a contemplarti nella bellezza dell'universo, dove tutto ci parla di te. (Papa Francesco)
</p>

<p>
<sup>♦</sup> Gesù splendente di luce / Osserva con gli occhi interiori Gesù splendente di luce come un sole che irradia giustizia. Invocalo con amore pieno di dolcezza e di gioia. Non cessiamo di far volteggiare il Nome di nostro Signore Gesù Cristo negli spazi del nostro cuore, come il lampo volteggia in cielo quando si annuncia la pioggia. Più l’acqua piove abbondante, più bagna la terra. Più noi invochiamo assiduamente il Nome di Cristo, più esso intenerirà la terra del nostro cuore, penetrandola di letizia festosa … Fuga le ceneri del tuo cuore, e accendi in esse il fuoco che il Signore è venuto a portare sulla terra; esso consumerà ogni scoria e farà uscire l’oro ben nascosto in te e purificarlo nella fornace. (Esichio)
</p>

<p>
<sup>♦</sup> Signore, liberami dall’egoismo / Signore, fammi buon amico di tutti. Fa’ che la mia persona ispiri fiducia: a chi soffre e si lamenta, a chi cerca luce lontano da Te, a chi vorrebbe cominciare e non sa come, a chi vorrebbe confidarsi e non se ne sente capace. Signore aiutami, perché non passi accanto a nessuno con il volto indifferente, con il cuore chiuso, con il passo affrettato. Signore, aiutami ad accorgermi subito: di quelli che mi stanno accanto, di quelli che sono preoccupati e disorientati, di quelli che soffrono senza mostrarlo, di quelli che si sentono isolati senza volerlo. Signore, dammi una sensibilità che sappia andare incontro ai cuori. Signore, liberami dall’egoismo, perché Ti possa servire, perché Ti possa amare, perché Ti possa ascoltare in ogni fratello che mi fai incontrare. (Preghiera del Volontario)
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Quotes</h5>

<p>
<sup>♦</sup> Noi vivremo in eterno in quella parte di noi che abbiamo donato agli altri. (I. Allende)<br>
<sup>♦</sup> Le stelle sono in cielo per ricordare ai mortali quale sia la loro meta (Cina)
</p>

<h5>Poesia</h5>

<p>
QUANDO NON C’È NULLA DA DIRE / mettersi al riparo dalla tempesta con la tempesta, / dalla pioggia con la pioggia, vivere deve essere questo. / (Ángel Fondo) / Quando non c’è nulla da dire / Quando le porte non si aprono e non si chiudono / e preferiscono ballare un tango con il vento / Non scriverai nulla / Scriverai / il suono delle pietre nel fiume / (Ruth Hernández Boscán)
</p>

<h5>Aivanhov</h5>

<p>
<b>27/12/2001</b> La sillaba Om corrisponde a ciò che nella tradizione occidentale viene chiamato il Logos, il Verbo creatore. Nella tradizione indù, essa rappresenta il suono originale ed è associata a Kalahamsa, il mitico uccello che covò l'uovo primordiale da cui nacque l'universo. Om è una sillaba dalle vibrazioni potentissime che gli Indù usano come mantra e ripetono instancabilmente nelle loro meditazioni. Anche voi la potete pronunciare sia a voce alta, sia mentalmente. Vi concentrate su questa parola senza pensare a null'altro e ripetete: Om, Om, Om... Potete anche associarla a un esercizio di respirazione. Inspirate col naso ripetendo mentalmente Om per quattro volte, poi espirate con la bocca molto lentamente ripetendo nuovamente Om. Dopo qualche attimo, vi sentirete più calmo e ricaricato di energia. La sillaba Om può essere scomposta anche in Aoum, ed è sotto questa forma che noi la cantiamo. Chi è consapevole del potere magico dei suoni, a poco a poco riesce a percepire la perfezione della forma che questo canto produce nel suo animo. L'Aoum può essere paragonato all'Amen che i Cristiani recitano al termine di ogni preghiera. 
</p>

<p>
<b>27/12/2002</b> Essendo l'uomo la sintesi della creazione: il microcosmo, creato a immagine del macrocosmo, egli è il depositario di tutta la memoria del mondo, gli archivi dell'universo sono contenuti in lui. Tali archivi sono anche rappresentati simbolicamente nell'Albero sefirotico dalla sefira Daath, il Sapere. Per i kabbalisti, Daath è la materia originale, la materia primordiale sulla quale, all'inizio del mondo, Dio ha fatto passare il suo soffio per fertilizzarla. Essendo la sostanza della Creazione la materia è capace di contenere la memoria. Lo spirito risveglia tale memoria sfiorando la materia, come il soffio del vento fa vibrare le corde di un'arpa eolica. 
</p>

<p>
<b>27/12/2003</b> Per la propria salvezza l'umanità ha bisogno che si creino ovunque dei centri fraterni, dei focolai di luce, perché la luce rallegra ed attira gli abitanti delle regioni superiori. Con i loro canti, le loro meditazioni, le loro preghiere, uomini e donne di tutto il mondo debbono imparare a mandare attraverso lo spazio dei segnali luminosi che le entità celesti possono vedere da molto lontano. Quando esse scoprono questi raggi di luce, in mezzo alle tenebre spirituali che circondano la terra, si sentono attratte dalla loro luminosità e vengono a contemplarli riversando le loro benedizioni. Così, a poco a poco, gli esseri umani imparano a diventare cittadini del mondo superiore e, come tali, potranno diventare dei benefattori per il nostro mondo quaggiù. 
</p>

<p>
<b>27/12/2004</b> Nessun problema è insolubile. Nessuna malattia, nessuno stato psichico, per quanto grave possa essere, è incurabile. Niente è irrimediabile, ma a condizione che siate capaci di raggiungere la cima: Dio, che regna nell'universo e in noi stessi. Ecco una verità essenziale scoperta dai grandi Maestri spirituali dell'umanità: quando vogliono trovare una soluzione, o avere delle risposte alle domande che si pongono, si indirizzano sempre a quella potenza di cui Ermete Trismegisto dice: «Come tutte le cose sono e provengono dall'Uno, tramite la mediazione dell'Uno, così tutte le cose sono nate da quell'unica cosa per adattamento». Quella «unica cosa», quella Potenza cosmica è Dio. Allora, quali che siano i vostri bisogni, dovete fare lo sforzo di elevarvi verso di essa, poiché è la sola a possedere gli elementi che possono trasformare tutto in voi.
</p>

<p>
<b>27/12/2005</b> Supponete di avere due diapason accordati sulla stessa lunghezza d’onda: se fate vibrare uno dei due, l’altro, senza che voi lo tocchiate, si mette ugualmente a vibrare. Si dice che c’è risonanza. È una legge fisica, ma è anche una legge del mondo spirituale che dobbiamo conoscere, poiché grazie ad essa potremo armonizzarci col modello divino di cui siamo il riflesso. Così, quando farete vibrare il vostro spirito, lo Spirito cosmico vi risponderà. E quando farete vibrare la vostra anima, l’Anima universale vi risponderà. Ma può anche accadere il contrario: lo Spirito cosmico o l’Anima universale vibrano, ed essendo il vostro spirito e la vostra anima in accordo con Essi, entrano in vibrazione e ricevono i loro messaggi. O ancora: l’Intelligenza cosmica sta per diffondere certe idee, e il vostro intelletto che è accordato con Essa, le riceve. Ecco come diventate realmente un figlio di Dio, una figlia di Dio: sapendo in che modo, per mezzo del vostro spirito, della vostra anima, del vostro intelletto, del vostro cuore e della vostra volontà, potete toccare le potenze corrispondenti nell’universo. 
</p>

<p>
<b>27/12/2006</b> I pensieri sono entità viventi; in base alla loro natura e alla loro potenza, in base all’intenzione e al sentimento che introduciamo in essi, questi si dirigono verso determinati oggetti o determinati esseri. Certi pensieri non vivono a lungo, altri invece, sopravvivono per secoli e anche per millenni. Bisogna considerare ogni pensiero come una creatura che si sforza di vivere il più a lungo possibile, sino al momento in cui, non potendo più mantenersi in vita, muore. Tutti i pensieri della stessa natura si riuniscono, si rinforzano e si amplificano. Non si è abituati a considerare i pensieri come entità viventi, prodotte e alimentate dagli esseri umani. È un campo, questo, completamente trascurato dalla scienza ufficiale. Solo la Scienza iniziatica, che ha studiato a fondo la questione dello psichismo umano, sa che i pensieri sono delle entità. Secondo i casi, in base alla persona che ha proiettato il pensiero, quell’entità può essere bella, espressiva, intelligente e potente oppure spenta, debole, informe o perfino mostruosa. Dunque, tante sono le cose da dire sugli esseri umani e altrettante ve ne sono da dire anche sui pensieri.
</p>

<p>
<b>27/12/2007</b> Ecco un racconto che ho letto molto tempo fa. Alcuni Iniziati inviarono un giorno i loro discepoli su un’isola deserta, affinché la dissodassero e la valorizzassero. «Quando avrete terminato il vostro compito – dissero loro – una campana vi annuncerà il nostro arrivo». I discepoli si misero subito al lavoro, e ben presto l’isola divenne un vero paradiso. Ma la campana non suonava. Fecero altri lavori, ma continuarono ancora a non sentire nulla. Rifletterono a lungo, e improvvisamente si accese una luce: non avevano pensato a costruire un altare per la Divinità. Iniziarono immediatamente la sua costruzione… Nell’istante in cui l’altare fu terminato, la campana suonò, gli Iniziati arrivarono con solennità e posero sulla fronte dei discepoli un pentagramma luminoso, simbolo delle virtù spirituali. Questo racconto ci insegna che, quali che siano le sue realizzazioni sulla terra, l’uomo ha terminato il suo compito soltanto quando ha costruito in sé l’altare del Signore, cioè quando è riuscito a manifestare le cinque virtù del pentagramma: l’amore, la saggezza, la verità, la bontà e la giustizia.
</p>

<p>
<b>27/12/2008</b> Quando sentiamo il bisogno di fonderci nell’Anima universale, contempliamo l’immensità del mare o guardiamo la moltitudine delle stelle nel cielo infinito. Ma se rimanessimo in quello stato di dilatazione, di dispersione, non realizzeremmo niente sulla terra; per agire, bisogna utilizzare la legge della condensazione, della concentrazione. Noi abbiamo bisogno dei grandi spazi del cielo o del mare per dilatarci, e poi abbiamo bisogno di un piccolissimo spazio per concentrarci e raccogliere le forze. Concentrazione e dispersione corrispondono a due segni astrologici: il Capricorno e il Leone. Il Leone è un segno che esteriorizza: esso proietta, disperde. Il Capricorno, invece, è un segno che interiorizza: esso accumula e condensa. Sotto il suo influsso, tra i mesi di dicembre e gennaio, la terra concentra le energie nelle radici degli alberi al fine di preparare l’esplosione dei mesi di luglio e agosto: l’abbondanza di frutti sotto l’influsso del Leone.
</p>

<p>
<b>27/12/2009</b> Alla maggioranza degli esseri umani, la verità appare come qualcosa di inaccessibile che bisognerebbe andare a cercare al di là delle stelle; ma la verità, è realmente così difficile da trovare?... Non sarà piuttosto che essi non sappiano cosa devono cercare e come cercarlo, oppure che vogliano poter giustificare tutte le proprie debolezze? Per chi la cerca onestamente, la verità non è talmente difficile da trovare. Come si può immaginare che il Creatore, l’Intelligenza cosmica (Lo potete chiamare come volete) abbia messo l’uomo nella situazione di non trovare mai il proprio cammino? Che egli non abbia la rivelazione della Verità assoluta, è ovvio, e chi sostiene di possederla s’inganna. Ma che non possa conoscere una verità che lo guiderà ogni giorno della sua vita, no, questo non è possibile, e nessuno può essere scusato per il fatto di non trovarla.
</p>

<p>
<b>27/12/2010</b> Gli uomini e le donne che si amano provano il bisogno di incontrarsi, di stare vicini e di vivere insieme, ed è naturale. Tuttavia, se a quella relazione manca una vera dimensione interiore, si può già predire la fine del loro amore. Analizzatevi: quando vi sentite abitati dalla presenza sottile di un essere a voi caro, constaterete di non avere necessariamente bisogno della sua presenza fisica per sentirvi con lui. Se provate fortemente il bisogno di una presenza fisica, significa che state uscendo dal vostro mondo interiore, e rischiate allora di trovarvi davanti a grandi sofferenze. Chi può dire infatti che un giorno o l'altro le circostanze non vi priveranno dell'essere che amate?... Quando siete abitati da una presenza interiore, le circostanze esterne hanno meno presa su di voi. Si tratta di un criterio: se, pensando a coloro che amate, provate tanta gioia quanta ne provate vedendoli, siete liberi, e quella gioia non vi abbandona più.
</p>

<p>
<b>27/12/2011</b> Qualunque errore abbiate commesso, niente può impedirvi di ritrovare la via della salvezza, se lo desiderate veramente. Dite a voi stessi che il Cielo ha più fiducia in un essere che ha commesso degli errori e che si è pentito, piuttosto che in qualcuno che non ne ha mai commessi. Perché? Perché chi non è mai caduto non sa di dover prendere delle precauzioni: non ha esperienza, dunque non è ancora solido, può andare ciecamente chissà dove e, un giorno, ecco la caduta. Qualcun altro, invece, è passato per le grinfie del diavolo, ha sofferto e ora prende la decisione di uscire da lì per compiere la volontà di Dio. Se ci riesce, il Cielo lo prenderà al suo servizio. Dirà: «Eccone finalmente uno sul quale si può contare!»Di ciò che vi ho appena detto, dovete rammentare soltanto che, quali che siano le vostre cadute, vi è sempre possibile rialzarvi. Non dovete però giungere alla conclusione che potete permettervi tutti gli errori, allo scopo di migliorarvi maggiormente in seguito! In ogni modo, voi tutti avete commesso abbastanza errori fino ad ora: è tempo che rinsaviate e vi mettiate al servizio del Cielo. 
</p>

<p>
<b>27/12/2012</b> Noi possiamo provare la gioia in diverse occasioni, ma è nell’atto di creare che proviamo le gioie più grandi poiché, creando, ci avviciniamo all’essenza stessa di Dio. Dio crea, e anche l’essere umano – che Egli ha fatto a Sua immagine – è in grado di creare. Non vi è sicuramente comune misura tra le creazioni umane e la Creazione divina, ma nel principio non vi è differenza: l’uomo è creatore come lo è Dio. E poiché la gioia più grande è insita nell’atto di creare, è dunque agli artisti che è dato di assaporare le più grandi gioie. «E gli scienziati? E i mistici?» direte voi. Nella misura in cui gli scienziati e i mistici sono dei creatori, essi possono sicuramente provare grandi gioie al pari degli artisti. Obietterete che avete conosciuto molti artisti infelici. Sì, certo, ma occorre comprendere: quando si parla della gioia dell’artista, ci si riferisce a quella che egli prova per il fatto stesso di creare, quella gioia data dall’atto della creazione. E per “artista” si può anche intendere qualunque essere umano che stia creando qualcosa con le sue mani, oppure con il sentimento, il desiderio o il pensiero.
</p>

<p>
<b>27/12/2013</b> Tutte le manifestazioni della nostra vita emettono dei suoni. I pensieri, i sentimenti e le azioni che rispettano le leggi dell'armonia, risuonano in un certo modo come musica. E quando troviamo anche il giusto ritmo da dare ai nostri gesti e alle nostre parole, viviamo secondo le leggi della musica. Qualcuno un giorno ha detto che in Dio tutto può riposare tranne le orecchie... Sì, ma di certo Dio chiude l'orecchio agli schiamazzi e alle rivolte che salgono dalla terra; Egli ascolta unicamente le preghiere musicali, quelle che si elevano dall'anima dei Suoi figli e delle Sue figlie. Una preghiera che non sia musicale, non viene accolta. Preparate allora le vostre preghiere secondo le leggi della musica, e sarete esauditi. 
</p>

<p>
<b>27/12/2014</b> Ora che vi siete impegnati sul cammino della luce, dovete proseguire instancabilmente il vostro viaggio senza domandarvi quando arriverete alla meta. L'uno dopo l'altro, gli ostacoli cedono davanti a chi non si ferma a metà strada, poiché costui ha messo in moto le potenti leggi della vita. La vita spirituale è come la scalata di un'alta montagna. Lungo quei sentieri ardui, scoscesi, è inevitabile che attraversiate momenti di debolezza e scoraggiamento, e può anche accadere che facciate una caduta, ma non è una buona ragione per fermarvi. A tratti forse avrete perfino la sensazione di morire... ma resusciterete! Quando sarete nello scoraggiamento più profondo, dovrete aggrapparvi a quel misterioso bagliore che rimane ancora in voi: esso vi dirà che la “morte” attraverso la quale state passando sarà seguita da una resurrezione, e che nessuno meglio di voi può soccorrervi, poiché tutte le potenze di vita sono in voi. E proseguirete il vostro cammino verso la vetta.
</p>

<p>
<b>27/12/2015</b> Anche se siete assolutamente convinti della fondatezza del vostro impegno spirituale, talvolta vi sentite stanchi, saturi, al punto da cominciare a dubitare. Vi chiedete se tutti gli sforzi che fate per procedere sul cammino del superamento di sé valgano veramente la pena, e siete tentati di abbandonare tutto. Ebbene, è proprio a quel punto che dovete essere vigili. Cercate soprattutto di raffigurarvi le delusioni che vi attenderebbero se tornaste indietro. Dite a voi stessi: «Va bene, in questo momento sono un po’ stanco, non ho più voglia di avanzare, ma tutto ciò passerà presto; nell'attesa, non posso lasciar perdere». Nella natura, dopo la primavera viene l’estate, poi l’autunno, l’inverno, e dopo l’inverno viene di nuovo la primavera. Anche nell'essere umano ci sono dei cicli, delle stagioni. Lasciate dunque passare un po’ l’inverno dicendo a voi stessi che in seguito tutto andrà meglio. Ecco come bisogna ragionare. Non abbandonate mai il cammino della luce, poiché un giorno rischiereste di pentirvene, e allora sarà molto più difficile ritrovarlo. 
</p>

<p>
<b>27/12/2016</b> Le anime umane vengono a incarnarsi sulla terra, poi se ne vanno, e i loro destini sono paragonabili a quelli delle gocce di pioggia. Ogni goccia cade esattamente nel punto previsto per lei dai decreti dell'Intelligenza cosmica, in modo che possa eseguire il suo compito. In un modo o nell'altro, ogni goccia deve sacrificarsi per dissetare chi ha sete, rinfrescare chi ha caldo, lavare chi si è sporcato per il lavoro della giornata, irrigare il campo che è stato seminato... E i sacrifici che possono essere richiesti all'acqua sono ancora molti: entrare nella preparazione del pane, servire a cuocere il cibo, o ancora diluire certe sostanze tossiche per renderle inoffensive ecc. In tutti i casi l'acqua non deve ribellarsi, ma deve accettare, anche se viene inquinata, anche se viene sprecata, anche se si abusa di essa. Quando l'acqua avrà compiuto la sua missione, potrà tornare al cielo per ritrovare la sua trasparenza. Lo stesso vale per l'anima umana.
</p>

<p>
<b>27/12/2017</b> Mettendo un tubo di metallo o di vetro sopra una fiamma, l’aria riscaldata, vibrando, produce un suono. E in base alla lunghezza del tubo, i suoni emessi sono più o meno gravi. Per analogia, si ritrova questo stesso fenomeno in noi, poiché noi pure siamo fatti unicamente di tubi: la colonna vertebrale, la gola, l’esofago, l'intestino, le arterie, le vene, le ramificazioni nervose. E anche lì i tubi sono più o meno lunghi. Quando la fiamma che arde in noi, vale a dire il fuoco che ci mantiene in vita, passa attraverso tutti questi tubi, produce una musica straordinaria, paragonabile a quella dei grandi organi delle cattedrali. Così, nello spazio, l’essere umano emette dei suoni che altri esseri odono e captano. Ovviamente, se la sua energia vitale non è equamente distribuita fra tutti gli organi del corpo, o se è bloccata, ne consegue una spaventosa cacofonia. Ma qui non mi riferisco tanto al corpo fisico. È soprattutto sul piano psichico che l’uomo deve mettere ordine nella propria vita, purificarla, illuminarla, e allora tutto il suo essere emetterà suoni armoniosi. Sarà una tale sinfonia che gli angeli e gli arcangeli si avvicineranno per ascoltare, e ne rimarranno incantati.
</p>

<p>
<b>27/12/2018</b> Tutte le manifestazioni della nostra vita emettono dei suoni. I pensieri, i sentimenti e le azioni che rispettano le leggi dell'armonia, risuonano in un certo modo come musica. E quando troviamo anche il giusto ritmo da dare ai nostri gesti e alle nostre parole, viviamo secondo le leggi della musica. Qualcuno un giorno ha detto che in Dio tutto può riposare tranne le orecchie... Sì, ma di certo Dio chiude l'orecchio agli schiamazzi e alle rivolte che salgono dalla terra; Egli ascolta unicamente le preghiere musicali, quelle che si elevano dall'anima dei Suoi figli e delle Sue figlie. Una preghiera che non sia musicale, non viene accolta. Preparate allora le vostre preghiere secondo le leggi della musica, e sarete esauditi. 
</p>

<p>
<b>27/12/2019</b> Gli esseri umani portano il loro corpo, vivono con lui, lo curano, lo nutrono, lo lavano, lo vestono e lo truccano persino, ma non si preoccupano di decifrare ciò che quel corpo vuol dire loro con le sue membra e i suoi organi. Studino come l’Intelligenza cosmica ha pensato le cose mettendo il loro corpo al servizio del loro intelletto, del loro cuore e della loro volontà; capiranno che devono ispirarsi a quella lezione per la condotta della propria vita interiore, e sapranno mettere tutto ciò che è materiale ed effimero al servizio di quel principio eterno che è il loro spirito. Ciò che è materiale ed effimero ha necessariamente un ruolo da svolgere nella nostra esistenza; ma affinché quel ruolo sia benefico, è necessario farlo partecipare all’attività dello spirito. Non è sufficiente moltiplicare gli incontri, le informazioni, le conoscenze, le avventure, anche se, sul momento, ci danno la sensazione di vivere pienamente. Non è “il momento” che conta: solo anni dopo si fa il bilancio della propria vita. Ecco perché, ogni tanto, è utile rivedere le proprie scelte e le proprie attività chiedendosi: «Che cosa mi dà veramente tutto questo?». 
</p>

<p>
<b>27/12/2020</b> Per aver deciso di avvicinarsi al Signore e identificarsi in Lui, alcuni sono riusciti solo a rendersi insopportabili, tanto da litigare con la famiglia e con le persone intorno a loro. Tutti devono sapere che essi sono delle divinità! E sono scontri, litigi... Eh, no, quando ci si esercita ad avvicinarsi al Signore e a diventare una parte di Lui, si deve avere più generosità e più amore, perché Dio è amore. Se la vostra ricerca di Dio vi spinge a opprimere e massacrare gli altri, significa che non avete capito niente. Per avvicinarvi a Dio, dovete cominciare a pensare e a sentire che – come il Signore – anche tutti gli esseri umani sono in voi, che essi sono voi. A quel punto, anziché combatterli, tormentarli e diventare un mostro, sentirete le loro necessità, le loro preoccupazioni, le loro sofferenze, e sarete colmi del desiderio di aiutarli. Ecco come ci si avvicina veramente alla Divinità. 
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
