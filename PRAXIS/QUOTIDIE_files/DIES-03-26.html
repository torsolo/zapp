<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-26</h1>-->
<h1>DIES-03-26</h1>

<h5>Oremus</h5>

<p>
<ul>
<li>Noi crediamo in te, Signore Gesù, che sei venuto dal Padre per mostrarci il suo amore. Dio ha tanto amato il mondo che ha mandato il suo unico Figlio a salvarlo. Gesù, noi crediamo che tutto quello che tu hai fatto e detto aveva per scopo la nostra salvezza. Padre, sii onorato per l'opera di tuo Figlio che ci fai conoscere per mezzo dello Spirito Santo.</li>
</ul>
</p>

<p>
<ul>
<li>“Popolo mio che cosa ti ho fatto? O in che modo ti ho rattristato? Rispondimi”. Santo Dio. Santo potente. Santo e immortale, abbi pietà di noi. (dalla liturgia della settimana santa)</li>
</ul>
</p>

<p>
<ul>
<li>Il Tuo sguardo mi incantò / Lo sguardo tuo sereno e mite incantò l’anima mia, che cosa potrò dirti in cambio, Signore, quale lode ti potrò offrire? Tu dai la grazia perché l’anima bruci incessantemente d’amore e non conosca riposo, né giorno né notte. In te solo trovo riposo, il tuo ricordo riscalda l’anima. Ti cerco. Ti perdo. Mostrami il tuo volto, desiderato giorno e notte. Signore, fa’ che io ami te solo! (San Silvano del Monte Athos)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
26 marzo: san Castulo, martire; santi Emmanuele, Sabino, Quadrato e Teodosio, martiri; santi Montano, sacerdote, e Massima, coniugi, martiri; sant'Eutichio, suddiacono di Alessandria e martire; san Pietro, vescovo di Sebastea, fratello di san Basilio; san Bercario, primo abate del monastero di Hautvilliers; santi Baronzio e Desiderio, eremiti; san Liudgario, vescovo di Münster; beata Maddalena Caterina Morano, vergine delle Figlie di Maria Ausiliatrice.
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a><br>
<ul>
<li>«Figlia Mia, come ti prepari alla Mia presenza, così ti confessi davanti a Me, Mi copro semplicemente dietro il sacerdote. Non analizzare mai quale è quel sacerdote dietro cui Mi nascondo e svelati nella confessione come fai davanti a Me e io colmerò la tua anima della Mia luce» (Diario Faustina, 1725).</li>
<li>Non ci è permesso scegliere la cornice del nostro destino. Ma ciò che vi mettiamo dentro è nostro. (D. Hammarskjöld)</li>
<li>Non cercare Dio lontano: perché è vicino a te, che soffre con te. E’ in te, nel tuo cuore. Amalo allora, semplicemente con umiltà. L’eroismo è non ribellarsi. (Benedetta Bianchi Porro)</li>
<li>La felicità non è figlia del mondo, ma del nostro modo di rapportarci con esso. (Massimo Gramellini)</li>
<li>Le persone sciocche si sentono offese da tutto ciò che non comprendono e non possono dominare. Diventano sprezzanti e desiderano distruggerlo e bandirlo dai loro pensieri. (H. G. Wells)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>Non v'è mezzo che possa maggiormente accenderci del divino amore, quanto il considerar la Passione di Gesù Cristo. Dice S. Bonaventura che le piaghe di Gesù Cristo, per esser piaghe d'amore, son dardi che feriscono i cuori più duri, e fiamme che accendono le anime più gelate: O vulnera corda saxa vulnerantia et mentes congelatas inflammantia! Un'anima che crede e pensa alla Passione del Signore, è  impossibile che l'offenda e che non l'ami, anzi non impazzisca d'amore, vedendo un Dio quasi impazzito per amor nostro: Vidimus Sapientiam amoris nimietate infatuatam (S. Laur. Iustin.).Quindi dice l'Apostolo che i Gentili, in sentir predicare la Passione di Gesù crocifisso, la credevano una pazzia: Praedicamus Christum crucifixum, Iudaeis quidem scandalum, Gentibus autem stultitiam (I Cor. I, 23). E com'è possibile, essi diceano, che un Dio onnipotente e felicissimo qual è, abbia voluto morire per le sue creature? Ah Dio innamorato degli uomini, e com'è possibile, diciamo noi che ci crediamo, che una tanta bontà ed un tanto amore resti dagli uomini così mal corrisposto? Suol dirsi che amor con amor si paga: ma il vostro amore con quale amore potrà mai pagarsi? bisognerebbe che un altro Dio morisse per voi per compensare l'amore che ci avete portato in morire per noi. O croce, o piaghe, o morte di Gesù, voi troppo mi stringete ad amarlo. O Dio eterno, o amabile infinito, io v'amo e voglio vivere solo per voi, solo per darvi gusto. Ditemi quel che da me volete, ché io tutto lo voglio fare. (Sant'Alfonso Maria de Liguori, Meditazioni sulla Passione di Gesù Cristo per ciascun giorno della settimana)</li>
</ul>
</p>

<p>
<ul>
<li>-Contemplazione della Passione del Signore- Dai «Discorsi» di san Leone Magno, papa (Disc. 15 sulla passione del Signore, 3-4; PL 54, 366-367). Colui che vuole onorare veramente la passione del Signore deve guardare con gli occhi del cuore Gesù Crocifisso, in modo da riconoscere nella sua carne la propria carne. Tremi la creatura di fronte al supplizio del suo Redentore. Si spezzino le pietre dei cuori infedeli, ed escano fuori travolgendo ogni ostacolo coloro che giacevano nella tomba. Appaiano anche ora nella città santa, cioè nella Chiesa di Dio, i segni della futura risurrezione e, ciò che un giorno deve verificarsi nei corpi, si compia ora nei cuori. A nessuno, anche se debole e inerme, è negata la vittoria della croce, e non v'è uomo al quale non rechi soccorso la mediazione di Cristo. Se giovò a molti che infierivano contro di lui, quanto maggiore beneficio apporterà a coloro che a lui si rivolgono! L'ignoranza dell'incredulità è stata cancellata. È stata ridotta la difficoltà del cammino. Il sacro sangue di Cristo ha spento il fuoco di quella spada, che sbarrava l'accesso al regno della vita. Le tenebre dell'antica notte hanno ceduto il posto alla vera luce. Il popolo cristiano è invitato alle ricchezze del paradiso. Per tutti i battezzati si apre il passaggio per il ritorno alla patria perduta, a meno che qualcuno non voglia precludersi da se stesso quella via, che pure si aprì alla fede del ladrone. Procuriamo che le attività della vita presente non creino in noi o troppa ansietà o troppa presunzione sino al punto da annullare l'impegno di conformarci al nostro Redentore, nell'imitazione dei suoi esempi. Nulla infatti egli fece o soffrì se non per la nostra salvezza, perché la virtù, che era nel Capo, fosse posseduta anche dal Corpo. «Il Verbo si fece carne e venne ad abitare in mezzo a noi» (Gv 1, 14) nessuno lasciando privo della misericordia, ad eccezione di chi rifiuta di credere. E come potrà rimanere fuori della comunione con Cristo chi accoglie colui che ha preso la sua stessa natura e viene rigenerato dal medesimo Spirito, per opera del quale Cristo è nato? Chi non lo riterrebbe della nostra condizione umana sapendo che nella sua vita c'era posto per l'uso del cibo, per il riposo, il sonno, le ansie, la tristezza, la compassione e le lacrime? Proprio perché questa nostra natura doveva essere risanata dalle antiche ferite e purificata dalla feccia del peccato, l'Unigenito Figlio di Dio si fece anche Figlio dell'uomo e riunì in sé autentica natura umana e pienezza di divinità. È cosa nostra ciò che giacque esanime nel sepolcro, che è risorto il terzo giorno, che è salito al di sopra di tutte le altezze alla destra della maestà del Padre. Ne segue che se camminiamo sulla via dei suoi comandamenti e non ci vergogniamo di confessare quello che nell'umiltà della carne egli ha operato per la nostra salvezza, anche noi saremo partecipi della sua gloria. Si adempirà allora sicuramente ciò che egli ha annunziato: «Chiunque mi riconoscerà davanti agli uomini, anch'io lo riconoscerò davanti al Padre mio, che è nei cieli» (Mt 10, 32).</li>
</ul>
</p>

<h5>DengMingDao</h5>

<p>
Retrospettiva / Potreste lavorare dieci anni con un maestro / cercando di capire se i suoi insegnamenti sono veri. / Ma ciò che imparerete è solo questo: / che ognuno deve vivere la propria vita. / Quando cominciamo ad apprendere un sistema spirituale, ci troviamo di fronte alle molte asserzioni assolute dei maestri. Occorre sempre accettare con beneficio d'inventario: prima di potervi realmente credere, ogni asserzione va verificata di persona. Nella vita potremo sperimentare infiniti generi di conoscenza esoterica, ma ciò che sempre dovremo fare sarà capire cosa può andar bene per noi. Arriverà quindi uno stadio intermedio e gioioso in cui scopriremo che alcune tecniche funzionano addirittura meglio di quanto affermano le scritture. Sull'onda di simili scoperte, ci renderemo però conto che la vita continua ad essere spinosa e problematica come sempre. Significa forse che lo studio del Tao è inutile? No. Semplicemente, stiamo faticando per affinare le nostre capacità. Dobbiamo continuare a vivere sino in fondo. Quando ci voltiamo indietro e comprendiamo di avere assorbito gli insegnamenti al punto da averli resi una sorta di routine, non dobbiamo pensare sia giunto il momento di rifiutare il sistema. Semmai è proprio adesso che dobbiamo utilizzare quanto imparato sin qui. Dobbiamo esprimerci, essere attivi nel mondo e creare nuove situazioni per noi stessi e per gli altri. Soltanto così la lunga acquisizione di un'arte diventa preziosa. 
</p>

<h5>Krishnamurti</h5>

<p>
26-03 Di fronte ai fatti: Di che cosa abbiamo paura? Di un fatto o dell’idea che ne abbiamo? Abbiamo paura delle cose come sono o abbiamo paura di quello che pensiamo esse siano? Prendiamo la morte, per esempio. Abbiamo paura di quel fatto che è la morte oppure ci spaventa l’idea della morte? Il fatto è una cosa, mentre l’idea che ce ne siamo fatti e tutt’altra cosa. Ho paura della parola morte o del fatto in se stesso? Siccome la parola, l’idea mi spaventano, non sono in grado di capire il fatto, non guardo mai veramente, non sono mai in relazione diretta al fatto. Solo quando c’è completa comunione tra me e il fatto non esiste paura. La paura c’è quando non sono in comunione col fatto; e non potrò essere in comunione col fatto finché mi ferma un’idea, un’opinione, una teoria su quel fatto. Quindi deve essermi ben chiaro se ho paura di una parola, di un’idea, oppure se e il fatto che mi spaventa. Quando sono di fronte a un fatto, non c’è nulla da capire: Il fatto e lì e posso affrontarlo. E se e la parola che mi fa paura, allora devo comprenderla, scavando a fondo nelle implicazioni che quella parola comporta. La mia opinione, la mia idea, la mia esperienza, la mia conoscenza a proposito di un fatto creano la paura. Prende consistenza un processo di verbalizzazione nel quale viene dato un nome al fatto, che viene identificato e giudicato. Ma finché il pensiero porta avanti questo processo, assumendosi Il ruolo di un osservatore che giudica il fatto, è inevitabile che ci sia paura. Il pensiero proviene dal passato; per esistere ha bisogno di simboli, di immagini, di un processo di verbalizzazione. Fin che è Il pensiero che guarda il fatto e lo interpreta, ci sarà inevitabilmente paura. 
</p>

<h5>InFinemDei</h5>

<p>
Perdonami, Signore. La terra non si apre per inghiottirmi, come Datan e Abiron, i flutti del mio peccato come i flutti del mar Rosso non si rovesciano su di me ricoprendomi come il faraone e il suo esercito. Possa io avere la forza di Debora e di Giaele per trafiggere il nemico con la croce di Cristo e possa vedere con Manoach l'Angelo di Dio elevarsi nella fiamma. Fa' che io non imiti la debolezza di Sansone. Le seduzioni della carne non mi facciano perdere la tua gloria, Signore, consegnandomi nelle mani di estranei che tramano la menzogna.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
