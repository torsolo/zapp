<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-08</h1>-->
<h1>DIES-05-08</h1>

<h5>Oremus</h5>

<p>
<ul>
<li>Dio onnipotente ed eterno, la tua provvidenza guida i destini degli uomini e dei popoli; protegge la tua Chiesa, corpo di Cristo, nel compiere il tuo disegno di salvezza. Rafforza i tuoi fedeli che si impegnano nel farsi testimoni di Cristo, tuo Figlio, che vive e regna con te nell'unità dello Spirito Santo, per tutti i secoli dei secoli.</li>
</ul>
</p>

<p>
<ul>
<li>Vergine e Madre Maria, tu che, mossa dallo Spirito, / hai accolto il Verbo della vita nella profondità della tua umile fede, / totalmente donata all'Eterno, aiutaci a dire il nostro “sì” / nell'urgenza, più imperiosa che mai, di far risuonare la Buona Notizia di Gesù. / Tu, ricolma della presenza di Cristo, hai portato la gioia a Giovanni il Battista, / facendolo esultare nel seno di sua madre. / Tu, trasalendo di giubilo, hai cantato le meraviglie del Signore. / Tu, che rimanesti ferma davanti alla Croce con una fede incrollabile, / e ricevesti la gioiosa consolazione della risurrezione, / hai radunato i discepoli nell'attesa dello Spirito / perché nascesse la Chiesa evangelizzatrice. / Ottienici ora un nuovo ardore di risorti / per portare a tutti il Vangelo della vita che vince la morte. / Dacci la santa audacia di cercare nuove strade / perché giunga a tutti il dono della bellezza che non si spegne. / (Papa Francesco, Esortazione Apostolica Evangelii Gaudium) </li>
</ul>
</p>

<p>
<ul>
<li>Ave Maria / Ave Maria, Madre di ogni nostro desiderio di felicità. Tu sei la terra che dice sì alla vita. Tu sei l’umanità che da il suo consenso a Dio. Tu sei la nuova Eva e la madre dei viventi. Tu sei la fede che accoglie l’imprevedibile, ascolta lo Spirito creatore e si meraviglia. Tu sei la Madre delle oscurità della fede, che custodisce tutti gli avvenimenti nel suo cuore, indaga e medita tutti i nostri “perché?” e si fia dell’avvenire di Dio, suo Signore. Ave Maria, Madre di tutte le nostre sofferenze. Tu sei la donna ritta ai piedi dell’uomo crocifiso, tu sei la madre di tutti quelli che piangono l’innocente massacrato e il prigioniero torturato. Ave Maria, Madre di tutte le nostre speranze. Tu sei la stella radiosa di un popolo in cammino verso Dio. Tu sei l’annuncio dell’umanità trasfiurata, tu sei la riuscita della creazione che Dio ha fatto per la sua eternità. (M. Hubaut)</li>
</ul>
</p>

<p>
<ul>
<li>L'anima mia magnifica il Signore e il mio spirito esulta in Dio, mio salvatore, perché ha guardato l'umiltà della sua serva. D'ora in poi tutte le generazioni mi chiameranno beata. Grandi cose ha fatto in me l'Onnipotente e Santo è il suo nome: di generazione in generazione la sua misericordia si stende su quelli che lo temono. <b>Ha spiegato la potenza del suo braccio,</b> ha disperso i superbi nei pensieri del loro cuore; ha rovesciato i potenti dai troni, ha innalzato gli umili; ha ricolmato di beni gli affamati, ha rimandato i ricchi a mani vuote. Ha soccorso Israele, suo servo, ricordandosi della sua misericordia, come aveva promesso ai nostri padri, ad Abramo e alla sua discendenza, per sempre. ♦ La potenza del braccio del Signore è la sua onnipotenza a servizio della sua fedeltà, del suo amore, della sua carità, della sua giustizia, del suo giudizio. La prima rivelazione di Dio è la sua onnipotenza, la sua signoria assoluta, il suo governo indiscusso sull’intera creazione, su ogni uomo. Quando Abram ebbe novantanove anni, il Signore gli apparve e gli disse: "Io sono Dio onnipotente: cammina davanti a me e sii integro (Gen 17,1). Ti benedica Dio onnipotente, ti renda fecondo e ti moltiplichi, sì che tu divenga una assemblea di popoli (Gen 28, 3). Dio gli disse: "Io sono Dio onnipotente. Sii fecondo e diventa numeroso, popolo e assemblea di popoli verranno da te, re usciranno dai tuoi fianchi (Gen 35, 11). Per il Dio di tuo padre - egli ti aiuti! e per il Dio onnipotente - egli ti benedica! Con benedizioni del cielo dall'alto, benedizioni dell'abisso nel profondo, benedizioni delle mammelle e del grembo (Gen 49,25). Sono apparso ad Abramo, a Isacco, a Giacobbe come Dio onnipotente, ma con il mio nome di Signore non mi son manifestato a loro (Es 6, 3). Israele vede la liberazione dalla schiavitù d’Egitto opera del braccio onnipotente del Signore. Opera del suo giudizio sul popolo degli Egiziani. Per questo dì agli Israeliti: Io sono il Signore! Vi sottrarrò ai gravami degli Egiziani, vi libererò dalla loro schiavitù e vi libererò con braccio teso e con grandi castighi (Es 6, 6). Quando tuo figlio domani ti chiederà: Che significa ciò?, tu gli risponderai: Con braccio potente il Signore ci ha fatti uscire dall'Egitto, dalla condizione servile (Es 13, 14). Piombano sopra di loro la paura e il terrore; per la potenza del tuo braccio restano immobili come pietra, finché sia passato il tuo popolo, Signore, finché sia passato questo tuo popolo che ti sei acquistato (Es 15, 16). Esempio stupendo, mirabile, di questa sua onnipotenza Dio la rivela a Mosè quando tutto il popolo di lamentava che non aveva carne da mangiare. Mosè disse: «Questo popolo, in mezzo al quale mi trovo, conta seicentomila adulti e tu dici: “Io darò loro la carne e ne mangeranno per un mese intero!”. Si sgozzeranno per loro greggi e armenti in modo che ne abbiano abbastanza? O si raduneranno per loro tutti i pesci del mare, in modo che ne abbiano abbastanza?». Il Signore rispose a Mosè: «Il braccio del Signore è forse raccorciato? Ora vedrai se ti accadrà o no quello che ti ho detto» (Num 11,21-23). L’Onnipotenza di Dio è di creazione dal nulla, di redenzione, di salvezza, di giudizio. Dio spiega la potenza del suo braccio per operare il giudizio su tutta la terra, giudizio di salvezza, ma anche di condanna, di elevazione, ma anche di abbassamento eterno.  / Vergine Maria, Madre tutta santa, aiutaci a comprendere che il giudizio di Dio è solo di salvezza, di redenzione, di pietà, di misericordia. È anche di morte eterna. Angeli e Santi del Cielo, aiutateci a comprendere la verità del giudizio del nostro Dio. </li>
</ul>
</p>

<p>
<ul>
<li>Salve, Regina, Madre di misericordia; vita, dolcezza e speranza nostra, salve. A te ricorriamo, noi esuli figli di Eva; a te sospiriamo, gementi e piangenti in questa valle di lacrime. Orsù dunque, avvocata nostra, rivolgi a noi gli occhi tuoi misericordiosi. E mostraci, dopo questo esilio, Gesù, il frutto benedetto del Tuo seno. <b>O clemente, o pia, o dolce Vergine Maria!</b> ♦ La nostra santa fede sulla Vergine Maria confessa  che Ella è clemente, è pia, è dolce. Clemenza, pietà, dolcezza sono tre grandi virtù. Esse rivelano l’essenza della verità, carità, misericordia, santità della Madre di Dio e Madre nostra. La Vergine Maria è clemente. La clemenza è la virtù che fa sempre trionfare l’amore sulla più stretta giustizia. L’amore è perdono, compassione, commiserazione, offerta di pace, accoglienza, solidarietà. La Vergine Maria è solidale con i peccatori, non nel senso che Lei giustifichi i nostri peccati. La giustificazione dei peccati rende empi, perché il male è sempre male. Mai potrà essere dichiarato bene. Maria è solidale con i peccatori – non con i loro peccati – perché vuole la loro salvezza, redenzione, giustificazione, vita eterna. Li vuole tutti discepoli del Figlio suo. La solidarietà della Vergine  Maria è preghiera, intercessione, interessamento, intervento puntuale nella nostra storia per sollecitare la nostra conversione. Lei è Madre anche dei peccatori e una Madre vuole solo la salvezza di ogni suo figlio. La solidarietà è legge di vita. La Vergine Maria è la Madre della vita. Condurre un peccatore nella vita eterna è il suo ufficio, mistero, incarico che Gesù le ha affidato il giorno in cui l’ha resa Madre dell’umanità ai piedi della Croce, nella persona del discepolo che Lui amava. Da quel giorno il sonno è finito per Maria. Ella non riposa finché l’ultimo peccatore non si sarà convertito. Se noi imparassimo da Lei! Sulla terra vi sarebbe qualche santo in più e qualche peccatore in meno. Noi sappiamo solo giudicare, criticare, mandare all’inferno. La Vergine Maria è pia. La pietà è l’amore del padre, della madre per tutti i figli. È quell’amore che genera, fa crescere, si preoccupa, si occupa, non si dona pace, non trova un attimo di respiro finché il più grande bene non sia stato compiuto. La Vergine Maria è pia perché quotidianamente lavora per il bene più grande di ogni suo figlio e questo bene è la più alta santità, in Cristo Gesù e nello Spirito Santo, nella Chiesa una, santa, cattolica, apostolica. La pietà cerca sempre come essere di aiuto al fratello, che non è santo ma peccatore, non è giusto ma ingiusto, non è perfetto ma imperfetto, non è buono ma cattivo. Essa vince sempre con il bene il male, con l’amore l’odio, con la giustizia l’ingiustizia, con la mitezza la sete di vendetta, con la carità ogni egoismo, con la preghiera ogni falsità e menzogna. La Vergine Maria è dolce. La dolcezza è mostrare sempre un volto accogliente, che ispira pace, fiducia, amore, benevolenza, compassione. Questa virtù non opera contro la verità, nel senso che o trascura la verità, o la dimentica, o non la ricorda, o addirittura la calpesta. Questa non è dolcezza, ma insipienza e stoltezza. La Vergine Maria è dolce perché il suo volto ispira la fiducia nel perdono, ma nello stesso tempo chiede la volontà di conversione e di ritorno nella Parola di Gesù, nel suo Santo Vangelo. Per molti di noi la dolcezza è chiudere gli occhi dinanzi a falsità, menzogna, inganno, vizio, peccato, empietà, idolatria, trasgressione dei Comandamenti, vita contro il Vangelo. Questa non è la dolcezza della Vergine Maria. La sua dolcezza è quell’amore grande che mentre ci accoglie ci fa vedere tutta la bruttura del nostro male, perché ci pentiamo e cambiamo vita. / Vergine Maria, Madre clemente, Madre pia, Madre dolce, Madre della Redenzione, insegnaci a vivere queste tue virtù con somma verità. Angeli e Santi di Dio, aiutateci. Vogliamo imitare la nostra dolcissima Madre. </li>
</ul>
</p>

<p>
<ul>
<li>(Pr 31,15a) Si alza quando è ancora notte / Un bellissimo Salmo ci rivela che il Signore non si addormenta, non prende sonno. Lui è tutto intento a vegliare sul suo popolo. Lui è sentinella perfetta. Mai chiude gli occhi. Essi sono sempre aperti. Con essi scruta in ogni direzione. Vede il pericolo anche quando è lontano dietro i monti o le colline, anche quando è nascosto nel cuore. Alzo gli occhi verso i monti: da dove mi verrà l’aiuto? Il mio aiuto viene dal Signore: egli ha fatto cielo e terra. Non lascerà vacillare il tuo piede, non si addormenterà il tuo custode. Non si addormenterà, non prenderà sonno il custode d’Israele. Il Signore è il tuo custode, il Signore è la tua ombra e sta alla tua destra. Di giorno non ti colpirà il sole, né la luna di notte. Il Signore ti custodirà da ogni male: egli custodirà la tua vita. Il Signore ti custodirà quando esci e quando entri, da ora e per sempre (Sal 121 (120) 1-8). La Vergine Maria è prudentissima serva del Signore. Neanche Lei dorme. È sempre sveglia. Sempre vigilante. Sempre in guardia. Sentinella accorta che scruta ogni angolo perché il male non sorprenda i suoi figli e non li trascini nella perdizione. Lei non dorme perché conosce tutte le astuzie del male. Un attimo di distrazione ed è finita. Dobbiamo confessare che il cristiano è molto leggero, superficiale, imprudente, addirittura carente di ogni elementare saggezza. Pensa che il male si possa anche sfidare. Spesso crede che si possa sedere al tavolo del diavolo e venire fuori vincitore. Al tavolo del diavolo si perde sempre. Le sue carte sono tutte truccate in suo favore. Quanti amano la Madre di Dio, da Lei sono presi sotto la sua custodia e aiutati con la sua divina saggezza a conoscere tutte le vie attraverso le quali il male può entrare con facilità nel nostro cuore. Chi ama Maria sa che chi entra nella casa del male non uscirà mai da santo, verrà fuori sempre peccatore, con l’anima lacerata dal fuoco di Satana. La Vergine Maria nulla però può fare per coloro che si sottraggono al suo amore, che la escludono dalla loro vita o che vivono con Lei solo un rapporto superficiale, di facciata, di comodo, di interesse, spesso anche farcito di grande ipocrisia. Lei può vegliare solo sui suoi figli, su quanti desiderano e chiedono di essere veri suoi figli. Nessuno pensi di sfidare il male. Occorre una sentinella che ci avvisi di esso e ce lo faccia vedere ancora quando esso è ancora lontano. Questa sentinella è Lei, la Madre della Chiesa, la Donna che mai prende sonno nel Cielo perché i suoi figli sono sempre sotto attacco di Satana. Se Lei non vegliasse su di noi, saremmo tutti perduti. / Vergine Maria, Celeste Sentinella della nostra vita, a noi cristiani oggi stolti, insipienti, imprudenti, sprovveduti di ogni qualsiasi sapienza e saggezza, dona i tuoi occhi perché possiamo vedere il male, il tuo cuore perché possiamo scegliere sempre Cristo Gesù, la tua anima perché possiamo reagire alla tentazione con la potenza della grazia. Angeli e Santi, voi che siete stati tentati da Satana e lo avete vinto – voi Angeli con l’Aiuto di Michele, il grande difensore della verità di Dio – dateci un poco della vostra forza spirituale. Senza il vostro sostegno di certo cadremo e per noi il regno dei cieli potrebbe farsi lontano. Voi ci aiuterete e di sicuro un giorno vi raggiungeremo.</li>
</ul>
</p>

<p>
<ul>
<li>(Lc 1,38) E l’angelo si allontanò da lei / L’Angelo si reca nella casa di Maria in Nazaret, annuncia la volontà di Dio, spiega alla Vergine promessa sposa che la Parola del Signore si compirà in Lei per opera dello Spirito Santo e che Lei dovrà solo dare il suo assenso. Ricevuto il sì di Maria si dice di lui: “E l’angelo si allontanò da lei”. È giusto che ci chiediamo: perché questa notizia, mentre nel caso del suo annunzio del Tempio nulla si dice? Quella visita finisce con la punizione di Zaccaria per non aver creduto. Zaccaria disse all’angelo: «Come potrò mai conoscere questo? Io sono vecchio e mia moglie è avanti negli anni». L’angelo gli rispose: «Io sono Gabriele, che sto dinanzi a Dio e sono stato mandato a parlarti e a portarti questo lieto annuncio. Ed ecco, tu sarai muto e non potrai parlare fino al giorno in cui queste cose avverranno, perché non hai creduto alle mie parole, che si compiranno a loro tempo» (Lc 1,18-20). Nel Cielo tutti erano in attesa di quella notizia. Adamo ed Eva attendevano questo giorno, il giorno in cui  vi sarebbe stata inimicizia tra la donna e il serpente, il giorno  in cui la stirpe della donna e la donna che è la prima stirpe della Nuova Creazione avrebbe schiacciato la testa al loro tentatore. Dio ha adempiuto la sua promessa. Loro devono gioire per questo. Deve gioire Abramo. A Lui il Signore ha promesso che tutte le tribù della terra sarebbero state benedette nella sua discendenza. È il Figlio della Vergine di Nazaret la sua discendenza. L’ora della benedizione è venuta per tutti i popoli. Anche per lui la Parola di Dio non è stata vana. Deve rallegrarsi Davide. A lui il Signore aveva promesso un regno eterno, dal re eterno. È il Figlio di Maria il suo erede, il Re dal regno eterno. Veramente nessuna Parola di Dio è mai stata inefficace. La sua onnipotenza guida la storia perché tutto si compia.  La Storia Sacra ci dice che nella dinastia di Davide non tutti furono santi. Solo per l’Onnipotenza del Signore la Parola si è potuta realizzare. Se fosse stato per gli uomini, ancora il mondo attenderebbe e una eternità di attesa non sarebbe sufficiente. L’uomo distrugge non la realizza. E poi c’è Isaia, il grande profeta del Servo del Signore. Tutta la sua profezia è un canto al Servo del Signore. Isaia non solo ci dice che lui verrà, ci dona la più alta verità sulla sua missione. Lui è il Servo Sofferente, il Servo che prende su di sé tutti i peccati del mondo per espiarli. Nel Figlio di Maria ogni profezia da Lui proferita si compie, si realizza, avviene. Lui deve lodare il Signore. Benedirlo. Ringraziarlo perché tutte le parole da lui proferite sono verissime. Dio non lo ha ingannato. Non gli ha fatto proferire parole inattuabili, irrealizzabili, inefficaci. Lui deve esultare più di ogni altro. Deve magnificare il suo Dio. Sul futuro da lui prospettato, annunziato, descritto, si può ora costruire la vera speranza degli uomini. Prima erano solo parole. Ora le sue sono purissima verità, anzi purissima storia, purissimi eventi. C’è anche Geremia, il profeta della Nuova Alleanza. Ezechiele, il profeta del cuore nuovo, della risurrezione, del nuovo tempio, dell’acqua che sgorga dal lato destro. C’è Zaccaria che ci rivela che il Messia sarà trafitto. Michea, il profeta che annunzia che il Re promesso nascerà a Betlemme. Ci sono i Salmi, nei quali è contenuta tutta la passione del Servo Trafitto. Ebbene, tutti i profeti, i giusti, i patriarchi, ognuno ha una ragione per gioire ed è ben giusto che l’Angelo Gabriele subito lasci la casa di Nazaret, si rechi nel cielo e porti questa lieta notizia: “La Vergine Maria ha accolto nel suo cuore, nella sua volontà, nei suoi desideri, nel suo corpo la Parola del suo Signore. Ha detto: Ecco la serva del Signore: avvenga di me secondo la tua Parola”. Tutti devono sapere che è per questo sì della Vergine che le loro parole, speranze, attese, profezie, desideri si compiono. Essi non sono stati ministri vani del Regno di Dio. / Una notizia basta per creare un modo nuovo di essere. Un solo “sì” è sufficiente per capovolgere il Cielo e la terra, il tempo e l’eternità. Accogliere una missione che Dio ti affida, modifica tutta la storia dell’umanità e anche cambia il futuro del Paradiso e dell’inferno. Il sì a Dio della Vergine di Nazaret porta un cambiamento sostanziale nello stesso Dio. / Vergine Maria, Madre della Redenzione, Angeli, Santi, fateci dire il nostro sì a Cristo Signore. </li>
</ul>
</p>

<p>
<ul>
<li>(Lc 1,38) Maria si alzò e andò in fretta / Essendosi la Vergine Maria dichiarata la Serva del Signore, Lei non è serva a metà, serva per lo spirito e non per il corpo, serva per l’anima e non serva per la volontà, serva per l’eternità e non per il tempo. Se Lei è la serva, lo è perché è tutta e sempre dalla volontà del suo Dio. Il Signore comanda e Lei obbedisce. Il Signore ordina e Lei esegue. Il Signore manda e Lei va: “In quei giorni Maria si alzò e andò in fretta verso la regione montuosa, in una città di Giuda”. Possiamo affermare che la Vergine Maria è la prima missionaria dei tempi nuovi, o della economia della salvezza che inizia tutta con la morte e la risurrezione di Gesù Signore. Nella storia di Dio tutto deve svolgersi con rigorosa puntualità. Il Signore comanda, per mozione e ispirazione dello Spirito Santo, alla sua serva di alzarsi, partire, recarsi verso la regione montuosa, deve raggiungere una città di Giuda. Deve fare tutto questo senza andare né a destra e né a sinistra, senza fermarsi e perdere tempo in convenevoli umani. La “fretta” è il segno che la missione viene da Dio. Quando si devono fare le cose del Signore, non si deve fare altro. Questa è la fretta. Comprendiamo questo se leggiamo un episodio che viene riportato nel Secondo Libro dei Re e che riguarda il profeta Eliseo. Il bambino crebbe e un giorno uscì per andare dal padre presso i mietitori. Egli disse a suo padre: «La mia testa, la mia testa!». Il padre ordinò a un servo: «Portalo da sua madre». Questi lo prese e lo portò da sua madre. Il bambino sedette sulle ginocchia di lei fino a mezzogiorno, poi morì. Ella salì a coricarlo sul letto dell’uomo di Dio; chiuse la porta e uscì. Chiamò il marito e gli disse: «Mandami per favore uno dei servi e un’asina; voglio correre dall’uomo di Dio e tornerò subito». Quello domandò: «Perché vuoi andare da lui oggi? Non è il novilunio né sabato». Ma lei rispose: «Addio». Sellò l’asina e disse al proprio servo: «Conducimi, cammina, non trattenermi nel cavalcare, a meno che non te lo ordini io». Si incamminò; giunse dall’uomo di Dio sul monte Carmelo. Quando l’uomo di Dio la vide da lontano, disse a Giezi, suo servo: «Ecco la Sunammita! Su, corrile incontro e domandale: “Stai bene? Tuo marito sta bene? E tuo figlio sta bene?”». Quella rispose: «Bene!». Giunta presso l’uomo di Dio sul monte, gli afferrò i piedi. Giezi si avvicinò per tirarla indietro, ma l’uomo di Dio disse: «Lasciala stare, perché il suo animo è amareggiato e il Signore me ne ha nascosto il motivo; non me l’ha rivelato». Ella disse: «Avevo forse domandato io un figlio al mio signore? Non ti dissi forse: “Non mi ingannare”?». Eliseo disse a Giezi: «Cingi i tuoi fianchi, prendi in mano il mio bastone e parti. Se incontrerai qualcuno, non salutarlo; se qualcuno ti saluta, non rispondergli. Metterai il mio bastone sulla faccia del ragazzo». La madre del ragazzo disse: «Per la vita del Signore e per la tua stessa vita, non ti lascerò». Allora egli si alzò e la seguì. Giezi li aveva preceduti; aveva posto il bastone sulla faccia del ragazzo, ma non c’era stata voce né reazione. Egli tornò incontro a Eliseo e gli riferì: «Il ragazzo non si è svegliato». Eliseo entrò in casa. Il ragazzo era morto, coricato sul letto. Egli entrò, chiuse la porta dietro a loro due e pregò il Signore. Quindi salì e si coricò sul bambino; pose la bocca sulla bocca di lui, gli occhi sugli occhi di lui, le mani sulle mani di lui, si curvò su di lui e il corpo del bambino riprese calore. Quindi desistette e si mise a camminare qua e là per la casa; poi salì e si curvò su di lui. Il ragazzo starnutì sette volte, poi aprì gli occhi. Eliseo chiamò Giezi e gli disse: «Chiama questa Sunammita!». La chiamò e, quando lei gli giunse vicino, le disse: «Prendi tuo figlio!». Quella entrò, cadde ai piedi di lui, si prostrò a terra, prese il figlio e uscì (2Re 4,18-37). Maria deve compiere un’opera ancora più grande. Deve far sì che per mezzo di Lei, della sua presenza, la Parola di Dio si compia in ogni sua parte. È questa la vera missione di Maria, di Cristo Gesù, di ogni suo discepolo: rendere vero il Padre celeste. Come lo si rende vero? Facendo sì che per la nostra missione ogni sua Parola risulti vera. Risulterà vera donando noi ad essa perfetto compimento. La missione cristiana non è compiere opere. Al cristiano le opere non devono mai interessare. Le opere del cristiano sono solo quelle fruttificate dalla Parola vissuta, resa storia, mostrata nella sua concretezza di compimento. Oggi, Maria lascia la sua casa. Dio la manda nella casa di Elisabetta, perché per Lei la sua Parola trovi attualizzazione. / Vergine Maria, Madre della Redenzione, Angeli, Santi, fateci realizzatori della Parola di Dio.</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
8 maggio: san Vittore, martire; sant'Acacio, soldato e martire; sant'Elladio, vescovo di Auxerre; sant'Arsenio, eremita; san Gibriano, sacerdote pellegrino; san Desiderato, vescovo di Bourges; san Bonifacio IV, papa; san Benedetto II, papa; san Matrone, eremita; san Wirone, missionario; sant'Amato Ronconi, ospedaliere; beato Angelo da Massaccio, sacerdote camaldolese e martire; beato Luigi Rabatà, sacerdote carmelitano; beata Maria Caterina di Sant'Agostino Simon de Longpré, vergine delle Religiose Ospedaliere della Misericordia di Gesù; beata Ulrica Nisch, vergine delle Suore di Carità della Santa Croce.
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a> / <a href="https://www.facebook.com/servidellospirito/" title="sds" class="https">sds</a><br>
<ul>
<li>«Grandi sono i debiti contratti dal mondo con Me; le anime pure li possono pagare con i loro sacrifici, praticando la Misericordia spiritualmente» (Diario Faustina, 1316). </li>
<li>Non ti dà nessun vantaggio cercare spiegazioni su Dio. Puoi sentire dei bellissimi discorsi, ma sono sostanzialmente vuoti. Proprio come puoi leggere un'intera enciclopedia sull'amore senza conoscere come amare. Nessuno proverà che Dio esiste. Certe cose nella vita devono semplicemente essere vissute - e mai spiegate. L'amore è una di queste. Dio - che è Amore - è inspiegabile. La fede è un'esperienza infantile, nel magico senso che Gesù ci ha insegnato: "I bambini sono il regno di Dio". Dio non entrerà mai nella tua testa. La porta che Egli usa è il tuo cuore. (Paulo Coelho, I racconti del maktub)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
Signore Gesù Cristo, che sulla croce hai pregato per il perdono dei tuoi persecutori, perdona i nostri peccati e fa' che perdoniamo, a nostra volta, coloro che peccano contro di noi, perché il mondo conosca finalmente il tuo amore, si converta e osservi la tua parola, ora e sempre.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
