<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-06</h1>-->
<h1>DIES-02-06</h1>

<h5>Oremus</h5>

<p>
<ul>
<li>Ogni battezzato è un inviato, un missionario. Quando guardo la carta del mondo, del mio paese o anche della mia città, mi sento sorpassato, Signore. Le statistiche sembrano dire che il numero dei cristiani non aumenta velocemente, che la scristianizzazione invade intere regioni, che le vocazioni religiose e sacerdotali non sono abbastanza numerose... Cosa fare, Signore? "Fai come Maria, mia madre", mi rispondi. Portando in cuore il mondo intero, ella sorrideva e faceva del bene a coloro che incontrava. Che io sia, come lei, un missionario permanente, là dove tu mi hai posto, Signore.</li>
</ul>
</p>

<p>
<ul>
<li>Ripieni di consolazione e di gioia nel Signore, andiamo avanti, poiché nella sentenza emessa contro di noi è stato detto che saremo crocifissi per aver predicato il santo Vangelo. Per coloro che desiderano morire per Cristo, ora si presenta una buona occasione. (S. Paolo Miki)</li>
</ul>
</p>

<p>
<ul>
<li>O Dio, / parla con dolcezza nel mio silenzio / quando il chiasso dei rumori esteriori di ciò che mi circonda / e il chiasso dei rumori interiori delle mie paure / continuano ad allontanarmi da te, / aiutami a confidare che tu sei ancora qui / anche quando non riesco a udirti. / Dammi orecchi per ascoltare la tua sommessa, / dolce voce che dice: / “Venite a me, voi che siete affaticati e oppressi, / e io vi darò riposo… / perché io sono mite ed umile di cuore”. / Che questa voce amorevole sia la mia guida. / (Henri Nouwen)</li>
</ul>
</p>

<p>
<ul>
<li>Rendici capaci di discernere la tua chiamata. Aiutaci a fare il primo passo con fiducia e amore. Donaci la forza di compiere la nostra missione, affinché il nostro sforzo porti frutti e sia sorgente di benedizione.</li>
</ul>
</p>

<p>
<ul>
<li>Rimani con noi / Come i due discepoli del Vangelo, ti imploriamo, Signore Gesù; rimani con noi! Tu divino Viandante, esperto delle nostre strade e conoscitore del nostro cuore, non lasciarci prigionieri delle ombre della sera. Sostienici nella stanchezza, perdona i nostri peccati, orienta i nostri passi sulla via del bene. Benedici i bambini, i giovani, gli anziani, le famiglie, in particolare i malati. Benedici i sacerdoti e le persone consacrate. Benedici tutta l’umanità. Nell’Eucaristia ti sei fatto “farmaco d’immortalità”: dacci il gusto di una vita piena, che ci faccia camminare su questa terra come pellegrini fiduciosi e gioiosi, guardando sempre al traguardo della vita che non ha fine. Rimani con noi, Signore! Amen! (Giovanni Paolo II)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
6 febbraio: santi Paolo Miki, Pietro Battista Blásquez e compagni, martiri del Giappone; sant'Antoliano, martire; san Silvano, vescovo di Emesa, Luca, diacono, e Mocio, lettore; santi Dorotea, vergine, e Teofilo, martiri; san Melis, vescovo di Ardagh; san Vedasto, vescovo di Arras; sant'Amando, vescovo di Maastricht; santa Renilde, badessa; san Guarino, vescovo di Palestrina; san Brinolfo, vescovo di Skara; beato Angelo da Furci, sacerdote agostiniano; sant'Alfonso Maria Fusco, sacerdote, fondatore delle Suore di San Giovanni Battista; beato Francesco Spinelli, sacerdote, fondatore delle Suore Adoratrici del Santissimo Sacramento; san Matteo Correa, sacerdote e martire.
</p>

<h5>Quotes</h5>

<p>
<ul>
<li>Ci sono sempre due scelte nella vita: accettare la condizioni in cui viviamo o assumersi la responsabilità di cambiarle. (D. Waitley)</li>
<li>L’invidia per l’amico ha il sapore della zucca amara. (Perù)</li>
<li>Anche un orologio fermo segna l'ora giusta due volte al giorno. (Hermann Hesse)</li>
</ul>
</p>

<h5>Poesia</h5>

<p>
È bello svegliarsi e non farsi illusioni. / Ci si sente liberi e responsabili. / Una forza tremenda è in noi, la libertà. / Si può toccare l'innocenza. / Si è disposti a soffrire. / (Cesare Pavese)
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<p>
Il segreto della felicità \ Bisogna cercare di prendere tutto quanto con ottimismo e ricordare che la vita è sempre degna di essere vissuta anche quando è noia, fatica, delusione. La notte non è mai così nera come prima dell'alba ma poi l'alba sorge sempre a cancellare il buio della notte. Così ogni nostra angoscia, per quanto profonda prima o poi trova motivo di attenuarsi e placarsi, purchè lo vogliamo. Sappiamo che c'è la luce perchè c'è il buio, che c'è la gioia perchè c'è il dolore, che c'è la pace perchè c'è la guerra e dobbiamo sapere che la vita vive di questi contrasti. Alzatevi ogni mattino sereni e ringraziate Dio di essere ancora al mondo guardando il cielo con occhi luminosi e ricordatevi che nella vita ci sono giorni pieni di vento e pieni di rabbia, ci sono giorni pieni di pioggia e pieni di dolore, ci sono giorni pieni di lacrime.... ma poi ci sono giorni pieni d'amore che vi danno il coraggio di andare avanti per tutti gli altri giorni. Non arrabbiatevi per cose di poco conto e cercate di conservare la calma anche nei momenti di tensione. Andate incontro agli altri offrendo la vostra amicizia e pensate che tutti possono essere amici anche quelli che vi sembrano scostanti e che, forse non aspettano da voi che una parola buona per fare il primo passo. Solo così esisterete veramente e non sciuperete nessun istante della vita. Respirate profondamente e con grande gratitudine perchè l'aria che respirate è la fonte della vita più del cibo e dell'acqua. Cercate di non desiderare troppo, amate ciò che avete, senza inseguire falsi sogni che vi allontanano dalla realtà lasciandovi scontenti e insoddisfatti: perchè non sempre ciò che vi manca è ciò di cui avete bisogno. Non siate invidiosi degli altri perchè non potete sapere se chi invidiate non nasconda qualcosa che voi non vorreste per nulla al mondo in caso di cambio. Non indugiate troppo sugli errori e tenete presente che tutto può servire a rendervi migliore. Cercate di essere sempre voi stessi a costo di qualche rinuncia. Solo così potete trovare la vostra strada bianca in mezzo ai campi di grano. (Romano Battaglia, Una rosa dal mare)
</p>

<h5>DengMingDao</h5>

<p>
Disaccordo / Quando gli uccelli volano troppo alti, / il loro canto si fa stonato. / Vi sono momenti in cui ci sentiamo in disarmonia con tutto quanto ci circonda, le cose non vanno nel verso desiderato e cadiamo in preda alla confusione e al disorientamento. A volte questi momenti non durano più di un giorno, altre intere settimane. Quando ci sentiamo così, non siamo in armonia con il Tao o, per dirla con una metafora, il Tao è fluito altrove. Restare sempre in contatto con il Tao è una sorta di ideale. Ma esistono periodi di sventura e disaccordo dovuti a cause esterne. A farci perdere la sincronia con il Tao possono essere le nostre stesse follie, quando ad esempio ci comportiamo in maniera sconsiderata. Ogni volta che ciò accade, siamo come uccelli stonati: bloccati nel disaccordo. In genere riusciamo a liberarci da questo pantano conservando la pazienza. Dovremmo prendere l'iniziativa e rompere la stasi non appena se ne presenta l'occasione. Si tratti di agire o di aspettare, dovremmo comunque cercare di riportare in equilibrio la situazione per poterci così riunire al Tao. Quando il contatto si ristabilisce, ci sentiamo sollevati. Eccoci di nuovo sui binari che portano alla meta. Ma è importante imparare qualcosa da ogni deragliamento: spesso basterà a impedire il ripetersi dei fatti, o a sorreggere la nostra speranza quando i tempi si faranno duri. Una volta conosciuto il Tao, lo riconosceremo sempre. E non perderemo la fede, neanche nei momenti di disaccordo.
</p>

<h5>InFinemDei</h5>

<p>
Gesù vide molta folla e si commosse per loro. Che il mio sguardo, Signore, abbia la stessa lucidità del tuo. Che la visione di tanti fratelli e sorelle, la vita dei quali sembra aver perso il suo senso, risvegli in me la carità apostolica, che deve essere la prerogativa di ogni battezzato. Che coloro che chiami a lasciare tutto per seguirti nella vita religiosa e sacerdotale siano generosi nella loro risposta. E che tutta la tua Chiesa, pastori e fedeli, si senta sulla via di una nuova evangelizzazione.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
