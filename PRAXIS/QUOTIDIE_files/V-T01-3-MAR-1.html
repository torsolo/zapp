<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Martedì della I settimana del Tempo Ordinario (anno dispari)
</p>

<p>
<u>ANTIFONA</u> / Vidi il Signore su di un trono altissimo: lo adorava una schiera di angeli e cantavano insieme: "Ecco colui che regna per sempre".
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>COLLETTA</u> / Ispira nella tua paterna bontà, o Signore, i pensieri e i propositi del tuo popolo in preghiera, perché veda ciò che deve fare e abbia la forza di compiere ciò che ha veduto. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Conveniva infatti che Dio rendesse perfetto per mezzo delle sofferenze il capo che guida alla salvezza</b> / Dalla lettera agli Ebrei (Eb 2,5-12) / Fratelli, non certo a degli angeli Dio ha sottomesso il mondo futuro, del quale parliamo. Anzi, in un passo della Scrittura qualcuno ha dichiarato: «Che cos'è l'uomo perché di lui ti ricordi o il figlio dell'uomo perché te ne curi? Di poco l'hai fatto inferiore agli angeli, di gloria e di onore l'hai coronato e hai messo ogni cosa sotto i suoi piedi». Avendo sottomesso a lui tutte le cose, nulla ha lasciato che non gli fosse sottomesso. Al momento presente però non vediamo ancora che ogni cosa sia a lui sottomessa. Tuttavia quel Gesù, che fu fatto di poco inferiore agli angeli, lo vediamo coronato di gloria e di onore a causa della morte che ha sofferto, perché per la grazia di Dio egli provasse la morte a vantaggio di tutti. Conveniva infatti che Dio - per il quale e mediante il quale esistono tutte le cose, lui che conduce molti figli alla gloria - rendesse perfetto per mezzo delle sofferenze il capo che guida alla salvezza. Infatti, colui che santifica e coloro che sono santificati provengono tutti da una stessa origine; per questo non si vergogna di chiamarli fratelli, dicendo: «Annuncerò il tuo nome ai miei fratelli, in mezzo all'assemblea canterò le tue lodi». / Parola di Dio.
</p>

<p>
<u>PSALMUS</u> / (Sal.8) <b>Hai posto il tuo Figlio sopra ogni cosa</b> / O Signore, Signore nostro, quanto è mirabile il tuo nome su tutta la terra! Che cosa è mai l'uomo perché di lui ti ricordi, il figlio dell'uomo, perché te ne curi? / Davvero l'hai fatto poco meno di un dio, di gloria e di onore lo hai coronato. Gli hai dato potere sulle opere delle tue mani, tutto hai posto sotto i suoi piedi. / Tutte le greggi e gli armenti e anche le bestie della campagna, gli uccelli del cielo e i pesci del mare, ogni essere che percorre le vie dei mari.
</p>

<p>
<u>ACCLAMATIO</u> / Alleluia, Alleluia / Accogliete la parola di Dio non come parola di uomini, ma, qual è veramente, come parola di Dio. (1Ts 2,13) / Alleluia.
</p>

<p>
<u>VANGELO</u> / <b>Gesù insegnava come uno che ha autorità</b> / Dal Vangelo secondo  Marco (Mc 1,21-28) / In quel tempo, Gesù, entrato di sabato nella sinagoga, [a Cafarnao,] insegnava. Ed erano stupìti del suo insegnamento: egli infatti insegnava loro come uno che ha autorità, e non come gli scribi. Ed ecco, nella loro sinagoga vi era un uomo posseduto da uno spirito impuro e cominciò a gridare, dicendo: «Che vuoi da noi, Gesù Nazareno? Sei venuto a rovinarci? Io so chi tu sei: il santo di Dio!». E Gesù gli ordinò severamente: «Taci! Esci da lui!». E lo spirito impuro, straziandolo e gridando forte, uscì da lui. Tutti furono presi da timore, tanto che si chiedevano a vicenda: «Che è mai questo? Un insegnamento nuovo, dato con autorità. Comanda persino agli spiriti impuri e gli obbediscono!». La sua fama si diffuse subito dovunque, in tutta la regione della Galilea. / Parola del Signore.
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / Al Padre, che ci ha donato in Cristo la sua parola che libera e ridà speranza agli umili, rivolgiamo con fede la nostra preghiera. Insieme diciamo: <b>La tua parola, Signore, ci renda liberi.</b> / Preghiamo per la Chiesa, per i ministri mandati ad evangelizzare e per tutta la comunità cristiana, affinché sia fedele e coraggiosa nell'annunciare la Parola divina di salvezza: / Preghiamo per i popoli che la sete di potenza e di benessere dell'occidente cristiano mantiene nell'oppressione, affinché scoprano in Cristo un fratello che li guida alla vera libertà: / Preghiamo per le famiglie devastate dal demone della falsità e della divisione, affinché ritrovino la volontà di dialogare e di perdonare: / Preghiamo per i giovani che, nella loro ricerca di libertà e di un mondo nuovo, hanno trovato invece una schiavitù morale, affinché si aprano al Cristo liberatore dell'uomo: / Preghiamo per la nostra comunità, affinché rigenerandosi sempre nell'ascolto della Parola di Dio, diventi un'espressione visibile dell'amore del Padre verso gli infelici: / Per le persone sole e sofferenti. / Per gli insegnanti e gli educatori. / Padre buono, a te sale la supplica dei poveri. Convertici e rendici discepoli del tuo Figlio Gesù, perché siamo con lui operatori di pace e fermento di unità. Lui è Dio e vive e regna nei secoli dei secoli. Amen.
</p>

<p>
<u>OFFERTORIO</u> / Ti sia gradita, o Signore, l’offerta del tuo popolo: santifichi la nostra vita e ottenga ciò che con fiducia ti chiediamo. Per Cristo nostro Signore.
</p>

<p>
<u>COMMUNIO</u> / È in te, Signore, la sorgente della vita, alla tua luce vediamo la luce. (Sal 35,10) ♦ “Io sono venuto perché abbiano la vita, e l’abbiano in abbondanza”, dice il Signore. (Gv 10,10)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Dio onnipotente, che ci nutri con i tuoi sacramenti, donaci di servirti degnamente con una vita santa. Per Cristo nostro Signore.
</p>

<h3>LECTIO</h3>

<h5>EVANGELIZO</h5>

<p>
San Girolamo (347-420) sacerdote, traduttore della Bibbia, dottore della Chiesa / Commento al vangelo di Marco, PL 2, 137-138 / "Una dottrina nuova insegnata con autorità" / Gesù si recò dunque nella sinagoga di Cafàrnao e si mise ad insegnare. Ed erano stupiti del suo insegnamento, perché parlava loro “come uno che ha autorità e non come gli scribi”. Non diceva per esempio: “Parola del Signore!” oppure: “Così dice colui che mi ha mandato”. No. Gesù parlava in nome proprio: era lui infatti ad aver parlato una volta attraverso la voce dei profeti. È già bello poter dire, fondandosi su un testo: “Sta scritto...” È meglio ancora proclamare, nel nome del Signore stesso: “Parola del Signore!” Ma è tutt’altra cosa poter affermare, come Gesù in persona: “In verità, vi dico!...” Come osi dire, tu: “In verità vi dico!” se non sei colui che un tempo ha dato la Legge e parlato attraverso i profeti? Nessuno osa cambiare la Legge se non il re in persona... / “Erano stupiti del suo insegnamento”. Che cosa insegnava che fosse così nuovo? Cosa diceva di nuovo? Non faceva nulla se non ridire ciò che aveva già dichiarato tramite la voce dei profeti. Eppure erano stupiti, perché non insegnava alla maniera degli scribi. Insegnava come se avesse in prima persona l’autorità; non da rabbi ma in quanto Signore. Non parlava riferendosi ad uno più grande di lui. No, la parola che diceva era sua; e infine, usava questo linguaggio di autorità poiché affermava presente colui di cui aveva parlato per mezzo dei profeti: “Io dicevo. Eccomi qua” (Is 52,6)
</p>

<p>
<u>EVANGELIZO-21</u> / San Girolamo (347-420) sacerdote, traduttore della Bibbia, dottore della Chiesa / Commento sul vangelo di Marco, 2; «Taci! Esci da quell'uomo» / «Gesù sgridò il demonio dicendo: «Taci! Esci da quell'uomo». La verità non ha nessun bisogno della testimonianza del Menzognere. «Non sono venuto per farmi confermare da te ma a cacciarti da colui che ho creato (...); Non ho bisogno di essere riconosciuto da colui che destino alla perdizione. Taci! La mia gloria si manifesti sul tuo silenzio. Non voglio che la tua voce faccia il mio elogio, bensì i tuoi tormenti; il mio trionfo infatti è il tuo strazio. (...) Taci! Esci da quell'uomo!» Sembra dire: «Esci da casa mia, cosa fai sotto il mio tetto? Io desidero entrare: allora, taci, e esci da quell'uomo, dall'uomo, da quell'essere dotato di ragione. Lascia questa dimora preparata per me. Il Signore desidera la sua casa: esci da quell'uomo» (...) Vedete quanto l'anima dell'uomo sia preziosa. Ciò si oppone a coloro che pensano che noi uomini e gli animali siamo dotati di un animo simile e che siamo animati da un medesimo spirito. In un altro momento, il demonio viene scacciato fuori da un uomo per essere mandato in una mandria di duemila porci (Mt 8,32); lo spirito prezioso si oppone allo spirito vile, l'uno è salvato, l'altro è rovinato. «Esci da quell'uomo, entra nei porci,  (...) va dove vuoi, vattene negli abissi. Lascia l'uomo, mia proprietà (...), perché sarebbe un'ingiuria per me che ti installassi in lui al posto mio. Ho assunto un corpo umano, abito nell'uomo. Esci da quell'uomo».
</p>

<h5>DIBRUNO</h5>

<p>
Sei venuto a rovinarci? / (Eb 2,5-12; Sal 8; Mc 1,21-28) / Gesù è il solo che può annientare la potenza di Satana, perché è il solo che può togliere il peccato dal cuore. Nessun altro lo può. Che oggi l’uomo sia sotto il governo e l’impero di Satana lo manifestano tutti i suoi pensieri, le sue parole, i suoi desideri. Sono pensieri, parole, desideri che stanno trasformando il peccato in bene, in amore, in diritto. Quanti sono sotto il potere del diavolo vogliono, obbligano, costringono, impongono in nome della dignità dell’uomo che esso, il peccato, venga dichiarato legge di amore e di dignità per tutto il genere umano. Siamo giunti al sommo delle aberrazioni. L’uomo è equiparato all’animale e l’animale all’uomo. Il male è proclamato e osannato come verità, giustizia. Il giusto che si appalla alla Legge eterna è disprezzato, dichiarato persona senza cuore. L’omicida è lodato. Mentre colui che subisce la morte è dichiarato non persona, non uomo. Quando Satana è al governo del mondo, è veramente l’impero della tenebre, della falsità, della confusione, della morte dell’uomo alla sua vera umanità. Satana è il grande costruttore di ogni disumanità. Il suo intento è di portare l’inferno sulla terra e farlo dichiarare dagli uomini loro paradiso. Nella Lettera ai Romani San Paolo ci rivela che l’impero di Satana giunge fino a soffocare la verità nell’ingiustizia e a dichiarare sommo bene il sommo male. / Infatti l’ira di Dio si rivela dal cielo contro ogni empietà e ogni ingiustizia di uomini che soffocano la verità nell’ingiustizia, poiché ciò che di Dio si può conoscere è loro manifesto; Dio stesso lo ha manifestato a loro. Infatti le sue perfezioni invisibili, ossia la sua eterna potenza e divinità, vengono contemplate e comprese dalla creazione del mondo attraverso le opere da lui compiute. Essi dunque non hanno alcun motivo di scusa perché, pur avendo conosciuto Dio, non lo hanno glorificato né ringraziato come Dio, ma si sono perduti nei loro vani ragionamenti e la loro mente ottusa si è ottenebrata. Mentre si dichiaravano sapienti, sono diventati stolti e hanno scambiato la gloria del Dio incorruttibile con un’immagine e una figura di uomo corruttibile, di uccelli, di quadrupedi e di rettili. Perciò Dio li ha abbandonati all’impurità secondo i desideri del loro cuore, tanto da disonorare fra loro i propri corpi, perché hanno scambiato la verità di Dio con la menzogna e hanno adorato e servito le creature anziché il Creatore, che è benedetto nei secoli. Amen. Per questo Dio li ha abbandonati a passioni infami; infatti, le loro femmine hanno cambiato i rapporti naturali in quelli contro natura. Similmente anche i maschi, lasciando il rapporto naturale con la femmina, si sono accesi di desiderio gli uni per gli altri, commettendo atti ignominiosi maschi con maschi, ricevendo così in se stessi la retribuzione dovuta al loro traviamento. E poiché non ritennero di dover conoscere Dio adeguatamente, Dio li ha abbandonati alla loro intelligenza depravata ed essi hanno commesso azioni indegne: sono colmi di ogni ingiustizia, di malvagità, di cupidigia, di malizia; pieni d’invidia, di omicidio, di lite, di frode, di malignità; diffamatori, maldicenti, nemici di Dio, arroganti, superbi, presuntuosi, ingegnosi nel male, ribelli ai genitori, insensati, sleali, senza cuore, senza misericordia. E, pur conoscendo il giudizio di Dio, che cioè gli autori di tali cose meritano la morte, non solo le commettono, ma anche approvano chi le fa (Rm 1,18-32). / Ma più l’uomo si addentra nel regno di Satana, più le tenebre si fanno più fitte e più intense. Esse oscurano la luce e l’uomo neanche più è capace di vedere il bene. Solo Cristo Gesù può spezzare questo muro di tenebre, squarciarlo, così come Mosè ha fatto con il Mar Rosso, tirare fuori l’uomo, liberarlo dalla sua pesante schiavitù. / Giunsero a Cafàrnao e subito Gesù, entrato di sabato nella sinagoga, insegnava. Ed erano stupiti del suo insegnamento: egli infatti insegnava loro come uno che ha autorità, e non come gli scribi. Ed ecco, nella loro sinagoga vi era un uomo posseduto da uno spirito impuro e cominciò a gridare, dicendo: «Che vuoi da noi, Gesù Nazareno? Sei venuto a rovinarci? Io so chi tu sei: il santo di Dio!». E Gesù gli ordinò severamente: «Taci! Esci da lui!». E lo spirito impuro, straziandolo e gridando forte, uscì da lui. Tutti furono presi da timore, tanto che si chiedevano a vicenda: «Che è mai questo? Un insegnamento nuovo, dato con autorità. Comanda persino agli spiriti impuri e gli obbediscono!». La sua fama si diffuse subito dovunque, in tutta la regione della Galilea. / Per la liberazione dal potere di Satana occorre oggi un potente intervento di Gesù. / Madre di Dio, Angeli, Santi, fate perché Gesù venga con tutta la sua onnipotenza.
</p>

<p>
<u>DIBRUNO-21</u> / Un insegnamento nuovo, dato con autorità (Mc 1,21-28) / Le frecce acute di cui parla il Salmo, sono le parole di Gesù Signore, secondo quanto attesta la profezia di Simeone e insegna la Lettera agli Ebrei: “Liete parole mi sgorgano dal cuore: io proclamo al re il mio poema, la mia lingua è come stilo di scriba veloce. Tu sei il più bello tra i figli dell’uomo, sulle tue labbra è diffusa la grazia, perciò Dio ti ha benedetto per sempre. O prode, cingiti al fianco la spada, tua gloria e tuo vanto, e avanza trionfante. Cavalca per la causa della verità, della mitezza e della giustizia. La tua destra ti mostri prodigi. Le tue frecce sono acute – sotto di te cadono i popoli –, colpiscono al cuore i nemici del re. Il tuo trono, o Dio, dura per sempre; scettro di rettitudine è il tuo scettro regale. Ami la giustizia e la malvagità detesti: Dio, il tuo Dio, ti ha consacrato con olio di letizia, a preferenza dei tuoi compagni. Di mirra, àloe e cassia profumano tutte le tue vesti; da palazzi d’avorio ti rallegri il suono di strumenti a corda. Figlie di re fra le tue predilette; alla tua destra sta la regina, in ori di Ofir. Ascolta, figlia, guarda, porgi l’orecchio: dimentica il tuo popolo e la casa di tuo padre; il re è invaghito della tua bellezza. È lui il tuo signore: rendigli omaggio. Gli abitanti di Tiro portano doni, i più ricchi del popolo cercano il tuo favore. Entra la figlia del re: è tutta splendore, tessuto d’oro è il suo vestito. È condotta al re in broccati preziosi; dietro a lei le vergini, sue compagne, a te sono presentate; condotte in gioia ed esultanza, sono presentate nel palazzo del re. Ai tuoi padri succederanno i tuoi figli; li farai prìncipi di tutta la terra. Il tuo nome voglio far ricordare per tutte le generazioni; così i popoli ti loderanno in eterno, per sempre” (Sal 45 (44), 1-18). L’autorità di Gesù è la sua Parola che esce dalla sua bocca e squarcia il cuore in due. Dopo che Gesù ha parlato, l’uomo non è più lo stesso. O accoglie la Parola e si salva o la rifiuta e si danna. Sa però di aver rifiutato la Parola della vita eterna. Questa verità è così annunziata nel Vangelo secondo Giovanni: “Il padre e la madre di Gesù si stupivano delle cose che si dicevano di lui. Simeone li benedisse e a Maria, sua madre, disse: «Ecco, egli è qui per la caduta e la risurrezione di molti in Israele e come segno di contraddizione – e anche a te una spada trafiggerà l’anima –, affinché siano svelati i pensieri di molti cuori»” (Lc 2,33-35). La Parola di Gesù Signore è vera spada a doppio taglio: “Infatti la parola di Dio è viva, efficace e più tagliente di ogni spada a doppio taglio; essa penetra fino al punto di divisione dell’anima e dello spirito, fino alle giunture e alle midolla, e discerne i sentimenti e i pensieri del cuore. Non vi è creatura che possa nascondersi davanti a Dio, ma tutto è nudo e scoperto agli occhi di colui al quale noi dobbiamo rendere conto” (Eb 4,12-13). La Parola di Gesù è come fuoco che entra nel cuore e lo brucia. / In quel tempo, Gesù, entrato di sabato nella sinagoga, [a Cafarnao,] insegnava. Ed erano stupiti del suo insegnamento: egli infatti insegnava loro come uno che ha autorità, e non come gli scribi. Ed ecco, nella loro sinagoga vi era un uomo posseduto da uno spirito impuro e cominciò a gridare, dicendo: «Che vuoi da noi, Gesù Nazareno? Sei venuto a rovinarci? Io so chi tu sei: il santo di Dio!». E Gesù gli ordinò severamente: «Taci! Esci da lui!». E lo spirito impuro, straziandolo e gridando forte, uscì da lui. Tutti furono presi da timore, tanto che si chiedevano a vicenda: «Che è mai questo? Un insegnamento nuovo, dato con autorità. Comanda persino agli spiriti impuri e gli obbediscono!». La sua fama si diffuse subito dovunque, in tutta la regione della Galilea. / La Parola di Gesù è vera Parola di Dio. Lui comanda allo spirito impuro ed esso deve uscire, fare silenzio, andarsene. La gente vede l’immediata obbedienza e fa la differenza con ogni altro maestro con il quale è a contatto. Nessuno parla con autorità come Lui. Nessuno comanda agli spiriti impuri e da essi viene obbedito all’istante. Veramente Gesù è il Differente da ogni altro uomo. Oggi è proprio questa differenza che viene o negata o nascosta o non sufficientemente proclamata, annunziata. Si ha paura di gridare che Gesù è il Differente, perché Lui è vero Dio oltre che vero uomo. Il mondo è salvato da Cristo Gesù predicato nella sua verità piena. Un Cristo senza la sua verità non serve al mondo. Il Cristo senza verità fa la Chiesa senza verità. / Madre della Redenzione, Angeli, Santi, fate che predichiamo Cristo in piena verità.
</p>

<p>
<u>SILVESTRINI-21</u> / Una dottrina nuova insegnata con autorità. L'insegnamento di Gesù non solo è vero, ma è la Verità; s'identifica cioè con perfezione della sua stessa persona umano-divina. Se ne accorgono in qualche modo gli ascoltatori (ne sentiamo l'eco nel brano del vangelo di oggi), i quali rimangono stupiti del suo insegnamento, che viene dato appunto con autorità. Non possono non notare la differenza con quello degli scribi e dei farisei, dai quali lo stesso Gesù mette in guardia i suoi seguaci, affermando: «Quanto vi dicono, fatelo e osservatelo, ma non fate secondo le loro opere, perché dicono e non fanno». Se ne accorge anche un indemoniato, un povero uomo invasato da uno spirito immondo, che grida il suo sdegno contro Gesù, ma che non può fare a meno di dichiararne la divinità. Il Signore non accetta quella testimonianza, non vuole che si creda in lui per un'affermazione di satana, definito il menzognero; la fede autentica non può e non deve sgorgare dal demonio anche se, suo malgrado, è costretto talvolta a dire la verità su Cristo. Impone quindi il silenzio al demonio e lo scaccia da quell'uomo. Egli chiederà ai suoi: «anche se non volete credere a me, credete almeno alle opere, perché sappiate e conosciate che il Padre è in me e io nel Padre». Quindi è dall'essere del Cristo che emana l'autorità e la verità: egli è Dio e per la volontà del Padre si è incarnato, e quello che dice e fa, tutto è orientato all'adempimento della sua volontà santissima: «le opere che io compio nel nome del Padre mio, queste mi danno testimonianza». Noi diamo autorità a Cristo quando il nostro ascolto è docile e accogliamo il seme della sua parola in un terreno buono e fecondo. La nostra testimonianza diventa efficace quando viviamo in coerenza di quella parola. E' sempre una grazia. Chiediamola al Signore.
</p>

<h5>LOYOLA</h5>

<p>
Il buongiorno si vede dal mattino. L’attività pubblica di Gesù inizia proprio con questa prima liberazione. E perché questo primo segno non risulti quasi “banale” viene collocato in una sinagoga, di sabato, come a dire che ci sono tutti gli elementi della solennità. Ma anche per calcare la prospettiva di una presenza, la presenza del male, anche in un luogo di per sé legato all’incontro col Signore. Quasi a dire che nessun luogo è immune da questa presenza che deturpa l’uomo e che se ne sta ben tranquilla, nascosta, silenziosa e comoda; solo la presenza vera del Signore riesce a snidarla, a disturbare e a rovinare i progetti di male, che di fatto tengono imprigionata la vita. Marco insiste per bene sul fatto che proprio i demoni riconoscono in Gesù il “Santo di Dio”. Quindi non basta riconoscerlo per essere guariti dai propri mali, ma è necessario accettare di entrare in quel processo – anche doloroso – di liberazione che Gesù vuole far vivere. La libertà dal male si conquista con una lotta che non è banale. Il risultato nell’assemblea è il timore: termine ambiguo, che sottolinea proprio il fatto che ancora non si sa “inquadrare” Gesù: timore per il potere che egli sembra avere, o per quello che potrebbe smuovere questo “potere di liberazione”? Quale liberazione chiedo oggi al Signore? Da cosa vorrei essere più libero, per vivere e amare nel Signore? In che occasione la presenza di Dio ha snidato il male nascosto dietro al bene? (Lino Dan SJ)
</p>

<p>
<u>LOYOLA-21</u> / La Parola del Signore non è una parola qualunque. È una Parola con la “P” maiuscola, che non ci lascia come prima dopo averla ascoltata. Una Parola di vita, che ha autorità, poiché è capace di dire una verità profonda, che ci illumina. A ognuno il Signore ha qualcosa di profondamente vero da comunicare se lo si ascolta con il cuore aperto e disponibile. Proprio perché è Parola di verità e di vita, la Parola del Signore è una parola capace di liberarci. Oggi vediamo Gesù che caccia un demonio. In questa azione di Gesù vediamo la capacità della Parola del Signore di liberare dal male. Noi crediamo in un Signore capace di liberarci del male e, non a caso, nel Padre nostro l’ultima invocazione è: “liberaci dal male”. Possiamo, come cristiani, testimoniare che il Signore è il Signore della vita, perché facciamo davvero esperienza di una liberazione. Facciamo esperienza di un Dio che con il suo Spirito ci fa uscire dai nostri sepolcri per condurci alla vita. E questo perché crediamo in un Signore Risorto, che ha vinto la morte e il peccato. Sappiamo che l’Amore e la misericordia di Dio vince il nostro peccato e le situazioni di male. Non significa che il male scompare, ma significa che nella nostra vita entra Qualcuno che è più grande di questo male, e ne sperimentiamo l’azione. In lui possiamo essere liberi da questo male che non ha più l’ultima parola e il potere definitivo. Sta a noi chiedere con forza, nella preghiera, questa liberazione. Chiedergli di entrare nelle situazioni oscure della nostra vita, non da soli, ma con lui, per sperimentare la forza liberatrice della sua Parola. È una grazia da chiedere ogni giorno, perché la realtà è che senza la presenza e la relazione con il Signore siamo nelle tenebre. Le nostre sole forze non sono sufficienti. E facendo questa esperienza possiamo testimoniarla ad altri, per fare anche a loro incontrare questo Dio. / In quali occasioni ho fatto esperienza del Signore come Qualcuno capace di liberarmi dal male? In che modo chiedo questa libertà nella preghiera quotidiana? Quali persone mi hanno accompagnato a incontrare il Signore nella mia vita? (Daniele Ferron SJ)
</p>

<p>
<u>LettureBose</u> / L'amore ci unisce al Signore / Se uno è fedele, capace di esporre la scienza, saggio nel discernere i discorsi, puro nelle azioni, sia tanto più umile quanto più è creduto grande e cerchi l'interesse comune e non il proprio. Chi possiede l'amore in Cristo metta in pratica i comandamenti di Cristo. Il vincolo dell'amore (Col 3,14) di Dio chi può raccontarlo? Chi è in grado di esprimere la grandezza della sua bellezza? Inenarrabile è l'altezza alla quale fa salire l'amore. L'amore ci unisce a Dio; l'amore copre un gran numero di peccati (1Pt 4,8; Gc 5,20), l'amore sopporta tutto, pazienta in tutto (1Cor 13,4.7); nulla di vile nell'amore, nulla di superbo. L'amore non crea divisioni, l'amore non spinge alla rottura, l'amore fa tutto nella concordia; nell'amore sono stati resi perfetti tutti gli eletti di Dio; senza l'amore, nulla è gradito a Dio. Attraverso l'amore il Signore ci ha attirato a sé; a motivo dell'amore che ebbe per noi, Gesù Cristo, Signore nostro secondo la volontà di Dio, donò per noi il suo sangue, la sua carne per la nostra carne, la sua vita per la nostra vita. Vedete, amati, quanto grande e meraviglioso è l'amore, non è possibile descrivere la sua perfezione. Chi è in grado di essere trovato in esso se non quelli che Dio ha trovato degni? Preghiamo dunque e chiediamo alla sua misericordia di essere trovati nell'amore senza cedimenti umani, irreprensibili. Tutte le generazioni da Adamo fino a oggi sono passate, ma quelli che per grazia di Dio sono stati resi perfetti nell'amore trovano posto tra gli uomini santi e questi ultimi saranno manifestati quando apparirà il regno di Cristo ... Siamo beati, amatissimi, se mettiamo in pratica i comandamenti di Dio nella concordia dell'amore, affinché l'amore perdoni i nostri peccati. Sta scritto infatti: Beati quelli cui furono perdonate le malvagità e i cui peccati sono stati coperti; beato l'uomo al quale il Signore non conta il peccato e sulla cui bocca non vi è inganno (Sal 31[32],1-2). Questa beatitudine concerne quelli che Dio ha eletto attraverso Gesù Cristo, Signore nostro. A lui la gloria nei secoli dei secoli. Amen. (Clemente di Roma, Lettera ai corinti 48,5-50) 
</p>

<p>
<u>FEGF1</u> / Commento al vangelo Mc 1,21-28 «Di sabato… insegnava come uno che ha autorità»  di Sant’Ambrogio nel quarto secolo / Di sabato il Signore comincia ad operare guarigioni, per significare che la nuova creazione inizia nel momento in cui l’antica si era fermata, per marcare fin da principio che il Figlio di Dio non è sottomesso alla Legge, ma è superiore alla Legge, che egli non abolisce la Legge, bensì le dà compimento (Mt 5,17). Il mondo non è stato fatto per mezzo della Legge bensì per mezzo del Verbo secondo ciò che leggiamo : «Dalla parola del Signore furono fatti i cieli» (Sal 32,6). La Legge dunque non è abolita bensì compiuta, per rinnovare l’uomo decaduto. Per questo l’Apostolo Paolo dice: «Vi siete spogliati dell’uomo vecchio e avete rivestito il nuovo che si rinnova… ad immagine del suo creatore» (Col 3,9). A buon diritto egli comincia di sabato, per mostrare che lui è proprio il Creatore, … proseguendo l’opera che aveva iniziato un tempo. Come l’operaio che sta per riparare una casa, non comincia con le fondamenta, bensì con i tetti… ; mette mano prima a quello con cui un tempo aveva terminato. Inizia con ciò che è minimo per arrivare a ciò che è più importante; liberare dal demonio infatti, possono farlo anche gli uomini - mediante la parola di Dio, s’intende - invece spetta alla sola potenza di Dio ordinare ai morti di risuscitare.
</p>

<p>
<u>FEGF2</u> / «Gesù lo sgridò : Taci! Esci da quell’uomo» Trattati 6 di Baldovino di Ford nel dodicesimo secolo / «La Parola di Dio è viva, efficace e più tagliente di ogni spada a doppio taglio» (Eb 4,12). Ecco quanto è grande la potenza e la sapienza racchiusa nella Parola di Dio! Il testo è altamente significativo per chi cerca Cristo, che è precisamente la parola, la potenza e la sapienza di Dio… Quando questa parola viene predicata, il Cristo dona alla voce del predicatore, che si percepisce esteriormente, la virtù di operare interiormente, per cui i morti riacquistano la vita (Lc 7,22), e rinascono nella gioia dei figli di Abramo (Mt 3,9). Questa parola è dunque viva nel cuore di chi crede e di chi ama. E appunto perché questa parola è così viva, non v’è dubbio che sia anche efficace. È efficace nella creazione, è efficace nel governo del mondo, è efficace nella redenzione. Che cosa potrebbe essere più efficace e più potente ? «Chi può narrare i prodigi del Signore e far risuonare tutta la sua lode?» (Sal 105,2). È efficace quando opera, è efficace quando viene predicata. Infatti non ritorna indietro vuota, ma produce i suoi frutti dovunque viene annunziata (Is 55,11). La parola è efficace e più tagliente di ogni spada a doppio taglio quando viene creduta e amata. Che cosa infatti è impossibile a chi crede, che cosa è impossibile a chi ama ?
</p>

<p>
<u>HomilyVoice-21</u> / PRIMA LETTURA / Oggi la Lettera agli Ebrei, servendosi del Salmo, ci pone dinanzi alla sublimità della gloria di Cristo Gesù: O Signore, Signore nostro, quanto è mirabile il tuo nome su tutta la terra! Voglio innalzare sopra i cieli la tua magnificenza, con la bocca di bambini e di lattanti: hai posto una difesa contro i tuoi avversari, per ridurre al silenzio nemici e ribelli. Quando vedo i tuoi cieli, opera delle tue dita, la luna e le stelle che tu hai fissato, che cosa è mai l’uomo perché di lui ti ricordi, il figlio dell’uomo, perché te ne curi? Davvero l’hai fatto poco meno di un dio, di gloria e di onore lo hai coronato. Gli hai dato potere sulle opere delle tue mani, tutto hai posto sotto i suoi piedi: tutte le greggi e gli armenti e anche le bestie della campagna, gli uccelli del cielo e i pesci del mare, ogni essere che percorre le vie dei mari. O Signore, Signore nostro, quanto è mirabile il tuo nome su tutta la terra! (Sal 8,1-10). Gesù è vero uomo. In ragione della sua vera umanità dovrebbe essere inferiore agli Angeli. Invece lo vediamo coronato della gloria di essere superiore agli Angeli. Perché Gesù è superiore agli Angeli? Non certo solo per la sua luce, la sua santità, la sua obbedienza. Prima di ogni cosa Lui è superiore agli Angeli perché nella sua persona è Dio e come tale Creatore e Signore degli Angeli. Poi è anche superiore agli Angeli a motivo della sua obbedienza fino alla morte di croce. Per questo sua obbedienza anche nella sua purissima umanità Gesù è stato innalzato sopra gli Angeli e su ogni altra creatura del cielo, della terra e anche di sottoterra. Ecco come l’Apostolo Paolo rivela questa altissima verità: Egli, pur essendo nella condizione di Dio, non ritenne un privilegio  l’essere come Dio, ma svuotò se stesso assumendo una condizione di servo, diventando simile agli uomini. Dall’aspetto riconosciuto come uomo, umiliò se stesso facendosi obbediente fino alla morte e a una morte di croce. Per questo Dio lo esaltò e gli donò il nome che è al di sopra di ogni nome, perché nel nome di Gesù ogni ginocchio si pieghi nei cieli, sulla terra e sotto terra, e ogni lingua proclami: «Gesù Cristo è Signore!», a gloria di Dio Padre (Fil 1,6-11). Questa gloria è solo di Gesù. Lui nella sua Persona divina, che sussiste in due nature, la vera natura divina e la vera natura umana, è stato costituito Signore, il solo Signore. È il Signore di tutto il Creato ed è il Signore, il Redentore, il Salvatore di ogni uomo. Non vi è altro nome sotto il cielo nel quale è stabilito che possiamo essere salvati. La salvezza è solo per la fede nel suo nome. / LEGGIAMO Eb 2,5-12 / Non certo a degli angeli Dio ha sottomesso il mondo futuro, del quale parliamo. Anzi, in un passo della Scrittura qualcuno ha dichiarato: Che cos’è l’uomo perché di lui ti ricordi  o il figlio dell’uomo perché te ne curi? Di poco l’hai fatto inferiore agli angeli, di gloria e di onore l’hai coronato e hai messo ogni cosa sotto i suoi piedi. Avendo sottomesso a lui tutte le cose, nulla ha lasciato che non gli fosse sottomesso. Al momento presente però non vediamo ancora che ogni cosa sia a lui sottomessa. Tuttavia quel Gesù, che fu fatto di poco inferiore agli angeli, lo vediamo coronato di gloria e di onore a causa della morte che ha sofferto, perché per la grazia di Dio egli provasse la morte a vantaggio di tutti. Conveniva infatti che Dio – per il quale e mediante il quale esistono tutte le cose, lui che conduce molti figli alla gloria – rendesse perfetto per mezzo delle sofferenze il capo che guida alla salvezza. Infatti, colui che santifica e coloro che sono santificati provengono tutti da una stessa origine; per questo non si vergogna di chiamarli fratelli, dicendo: Annuncerò il tuo nome ai miei fratelli, in mezzo all’assemblea canterò le tue lodi; Gesù può redimere l’uomo, perché dell’uomo ha assunto la natura. Il Verbo veramente è nato dalla Vergine Maria per opera dello Spirito Santo e veramente si è fatto uomo. Facendosi vero uomo è divenuto fratello di ogni altro uomo. Come vero fratello, può redimere, riscattare, liberare dalla schiavitù del peccato e della morte ogni altro uomo. I Padri lo affermavano con grande vigore e rigore teologico: “Ciò che non è stato assunto, non è stato sanato” - "Quod non est assumptum, non est sanatum". L’incarnazione è vera incarnazione. L’umanità di Cristo Gesù è vera umanità. La passione è vera passione. La morte è vera morte e anche la risurrezione è vera risurrezione. È in virtù della sua vera umanità che ha potuto redimere il genere umano. La vera umanità di Cristo ha potuto redimere l’umanità peccatrice e schiava del peccato e della morte. Mentre i Padri della Chiesa subivano il martirio per affermare la vera incarnazione del Verbo di Dio, noi oggi siamo chiamati a subire il martirio per affermare la vera divinità di Cristo Gesù. Ieri si voleva fare di Cristo un Dio e non un uomo. Oggi si vuol fare di Lui un uomo e non più un Dio. La nostra verità è insieme un solo Figlio Unigenito del Padre che sussiste in due nature: la vera natura divina e la vera natura umana. Se una di queste due nature viene negata, l’uomo rimane nel suo peccato e nella sua schiavitù. Non c’è salvezza quando oggi Gesù viene negato, rifiutato, disprezzato, ignorato nella sua divinità. Non è l’umanità di Cristo che ci salva, ma è il Figlio Eterno del Padre. Il Figlio eterno del Padre, Dio da Dio per generazione eterna, ci salva nella sua umanità. Veramente Lui è il Dio Incarnato. / LETTURA DEL  <u>VANGELO</u> / L’autorità in tutto l’universo creato è solo del nostro Dio, che è il solo Signore di esso. Il nostro Dio è il solo Dio vivo e vero, il solo Creatore, il solo Signore. Nella creazione non c’è autorità se non da Lui e Lui la può conferire direttamente o anche indirettamente. Lui può volere che una persona eserciti l’autorità o può permettere che essa la eserciti. L’autorità di Cristo Gesù è prima di ogni cosa autorità di creazione. Il Padre ha dato al suo Figlio Unigenito l’Autorità di creare tutto ciò che esiste e di tutto ciò che esiste il suo Figlio Unigenito è la vita e la luce. L’autorità di Cristo Gesù è autorità di redenzione, salvezza. Questa autorità gli fu data per la totale oblazione della sua vita alla volontà del Padre. Nel mistero della redenzione e della salvezza la sua autorità è di grazia, verità, luce, vita eterna, giustizia, santità, perdono. È anche autorità di Sapienza, Intelligenza, Scienza, Fortezza, Consiglio, Pietà, Timore del Signore nello Spirito Santo. Ecco l’autorità di Gesù: Lui compie la sua missione sempre nel nome del Padre e dello Spirito Santo. Il Padre nello Spirito Santo pone tutto se stesso nelle mani del Figlio. Il Figlio, nello Spirito Santo, dona il Padre ad ogni uomo che crede nel nome dell'Unigenito Figlio del Padre. Al momento della sua gloriosa risurrezione Gesù è stato costituito Signore del cielo e della terra, del tempo e dell’eternità, sulla vita e sulla morte. Oggi e per i secoli eterni Gesù è il solo Mediatore tra il Padre e l’intera creazione e tutto Lui esercita nello Spirito Santo.  Ecco come i testi sacri rivelano questa autorità: In quel tempo Gesù disse: «Ti rendo lode, Padre, Signore del cielo e della terra, perché hai nascosto queste cose ai sapienti e ai dotti e le hai rivelate ai piccoli. Sì, o Padre, perché così hai deciso nella tua benevolenza. Tutto è stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorrà rivelarlo. Venite a me, voi tutti che siete stanchi e oppressi, e io vi darò ristoro. Prendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. Il mio giogo infatti è dolce e il mio peso leggero» (Mt 11,25-30). Gesù si avvicinò e disse loro: «A me è stato dato ogni potere in cielo e sulla terra. Andate dunque e fate discepoli tutti i popoli, battezzandoli nel nome del Padre e del Figlio e dello Spirito Santo, insegnando loro a osservare tutto ciò che vi ho comandato. Ed ecco, io sono con voi tutti i giorni, fino alla fine del mondo» (Mt 28,18-20). E vidi, nella mano destra di Colui che sedeva sul trono, un libro scritto sul lato interno e su quello esterno, sigillato con sette sigilli. Vidi un angelo forte che proclamava a gran voce: «Chi è degno di aprire il libro e scioglierne i sigilli?». Ma nessuno né in cielo, né in terra, né sotto terra, era in grado di aprire il libro e di guardarlo. Io piangevo molto, perché non fu trovato nessuno degno di aprire il libro e di guardarlo. Uno degli anziani mi disse: «Non piangere; ha vinto il leone della tribù di Giuda, il Germoglio di Davide, e aprirà il libro e i suoi sette sigilli». Poi vidi, in mezzo al trono, circondato dai quattro esseri viventi e dagli anziani, un Agnello, in piedi, come immolato; aveva sette corna e sette occhi, i quali sono i sette spiriti di Dio mandati su tutta la terra. Giunse e prese il libro dalla destra di Colui che sedeva sul trono. E quando l’ebbe preso, i quattro esseri viventi e i ventiquattro anziani si prostrarono davanti all’Agnello, avendo ciascuno una cetra e coppe d’oro colme di profumi, che sono le preghiere dei santi, e cantavano un canto nuovo: «Tu sei degno di prendere il libro e di aprirne i sigilli, perché sei stato immolato e hai riscattato per Dio, con il tuo sangue, uomini di ogni tribù, lingua, popolo e nazione, e hai fatto di loro, per il nostro Dio, un regno e sacerdoti, e regneranno sopra la terra». E vidi, e udii voci di molti angeli attorno al trono e agli esseri viventi e agli anziani. Il loro numero era miriadi di miriadi e migliaia di migliaia e dicevano a gran voce: «L’Agnello, che è stato immolato, è degno di ricevere potenza e ricchezza, sapienza e forza, onore, gloria e benedizione». Tutte le creature nel cielo e sulla terra, sotto terra e nel mare, e tutti gli esseri che vi si trovavano, udii che dicevano: «A Colui che siede sul trono e all’Agnello lode, onore, gloria e potenza, nei secoli dei secoli». E i quattro esseri viventi dicevano: «Amen». E gli anziani si prostrarono in adorazione (Ap 5,1-14). / Quella di Gesù è autorità di Creatore, Signore, Mediatore, Giudice dei vivi e dei morti. Nessuna creatura, né visibile e né invisibile, né umana e né angelica, può sottrarsi al suo volere. Anche nell’insegnamento Gesù manifesta tutta la sua autorità, che è sempre esercitata nello Spirito Santo che si è posato su di Lui senza misura. Lui è il solo Signore della Parola del Padre e il solo vero suo Interprete. / LEGGIAMO IL TESTO DI Mc 1,21b-28 / Gesù, entrato di sabato nella sinagoga, insegnava. Ed erano stupiti del suo insegnamento: egli infatti insegnava loro come uno che ha autorità, e non come gli scribi. Ed ecco, nella loro sinagoga vi era un uomo posseduto da uno spirito impuro e cominciò a gridare, dicendo: «Che vuoi da noi, Gesù Nazareno? Sei venuto a rovinarci? Io so chi tu sei: il santo di Dio!». E Gesù gli ordinò severamente: «Taci! Esci da lui!». E lo spirito impuro, straziandolo e gridando forte, uscì da lui. Tutti furono presi da timore, tanto che si chiedevano a vicenda: «Che è mai questo? Un insegnamento nuovo, dato con autorità. Comanda persino agli spiriti impuri e gli obbediscono!». La sua fama si diffuse subito dovunque, in tutta la regione della Galilea. / Si compie in Gesù la profezia di Daniele: Io continuavo a guardare, quand’ecco furono collocati troni e un vegliardo si assise. La sua veste era candida come la neve e i capelli del suo capo erano candidi come la lana; il suo trono era come vampe di fuoco con le ruote come fuoco ardente. Un fiume di fuoco scorreva e usciva dinanzi a lui, mille migliaia lo servivano e diecimila miriadi lo assistevano. La corte sedette e i libri furono aperti. Guardando ancora nelle visioni notturne, ecco venire con le nubi del cielo uno simile a un figlio d’uomo; giunse fino al vegliardo e fu presentato a lui. Gli furono dati potere, gloria e regno; tutti i popoli, nazioni e lingue lo servivano: il suo potere è un potere eterno, che non finirà mai, e il suo regno non sarà mai distrutto (Dn 7,9-10.13-14). / Se il Padre nello Spirito Santo ha dato al Figlio la sua stessa autorità, il suo stesso potere, la sua stessa onnipotenza, se il Padre ha costituito il Figlio Signore dell’universo, Salvatore, Redentore, Giudice, grazia, verità, luce, vita etera, giustizia, se il Padre ha posto se stesso nelle mani del Figlio e nulla lui opera se non per il Figlio e in vista del Figlio, vi potrà essere sulla terra, nei cieli e sottoterra una sola creatura che possa impedire che la volontà del Padre sul Figlio suo si compia? Un uomo può anche non credere lui nel decreto eterno del Padre su Cristo Gesù, mai però potrà rendere nullo il decreto eterno del Padre. Oggi proprio questo molti cristiani stanno operando: dichiarare nullo il decreto del Padre, proponendo nel mondo altre autorità di salvezza che il Padre non ha costituito. Se il Padre solo Cristo Gesù ha costituito Salvatore, Redentore, Signore di ogni uomo, mai potrà esistere sulla terra un solo uomo che possa esercitare questo potere di salvezza. Gli manca l’autorità divina e senza questa autorità tutto si opera nel proprio nome, mai nel nome di Gesù Signore, il quale opera nel nome del Padre, sotto mozione e conduzione dello Spirito Santo. E ancora: il Padre non solo ha costituito Gesù l’unico Salvatore, ma anche stabilito che la salvezza sia in Lui, divenendo suo corpo. Questa verità è mirabilmente insegnata da Gesù con la similitudine della vite vera e di tralci: «Io sono la vite vera e il Padre mio è l’agricoltore. Ogni tralcio che in me non porta frutto, lo taglia, e ogni tralcio che porta frutto, lo pota perché porti più frutto. Voi siete già puri, a causa della parola che vi ho annunciato. Rimanete in me e io in voi. Come il tralcio non può portare frutto da se stesso se non rimane nella vite, così neanche voi se non rimanete in me. Io sono la vite, voi i tralci. Chi rimane in me, e io in lui, porta molto frutto, perché senza di me non potete far nulla. Chi non rimane in me viene gettato via come il tralcio e secca; poi lo raccolgono, lo gettano nel fuoco e lo bruciano. Se rimanete in me e le mie parole rimangono in voi, chiedete quello che volete e vi sarà fatto. In questo è glorificato il Padre mio: che portiate molto frutto e diventiate miei discepoli. Come il Padre ha amato me, anche io ho amato voi. Rimanete nel mio amore. Se osserverete i miei comandamenti, rimarrete nel mio amore, come io ho osservato i comandamenti del Padre mio e rimango nel suo amore. Vi ho detto queste cose perché la mia gioia sia in voi e la vostra gioia sia piena (Gv 15,1-11). Verità immutabile in eterno. Verità che ogni discepolo di Gesù è obbligato a confessare dinanzi ad ogni uomo. / Madre di Cristo Gesù, vieni in nostro soccorso. Ottienici la grazia di vivere e di morire con sulle labbra la confessione della verità del Figlio tuo. Amen. 
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
