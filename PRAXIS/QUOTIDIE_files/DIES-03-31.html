<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-31</h1>-->
<h1>DIES-03-31</h1>

<p>
Created sabato 27 marzo 2021
</p>

<h5>Oremus</h5>

<p>
<ul>
<li>Signore! Come tutte le mattine, in questo giorno tu mi rivolgi la parola, per istruirmi. Alcuni "maestri" mi offrono le "favole" del mondo, di fronte alla tua verità... Per loro, tu avresti dovuto scendere dalla tua croce, invece di restarci. Ma tu hai preferito mostrarmi la via. Così tu mi istruisci, di modo tale che io possa dare a colui che ne ha bisogno una parola di incoraggiamento. Tu sei passato attraverso la prova del dolore...: nel crogiolo l'amore, come l'oro, viene purificato. Se ti cerco, non rimarrò sconcertato; e il mio cuore troverà la vita in te.</li>
</ul>
</p>

<p>
<ul>
<li>Ti invocava con tenerissimo nome: la faccia a terra e sassi a terra bagnati da gocce di sangue; le mani stringevano zolle di erba e fango: ripeteva la preghiera del mondo: “Padre, Abba, se possibile”… Solo un ramoscello d'olivo dondolava sopra il suo capo un silenzioso vento… (Padre David Maria Turoldo)</li>
</ul>
</p>

<p>
<ul>
<li>Diletta Madre / O Maria, la luce della tua fede diradi le tenebre del mio spirito; la tua profonda umiltà si sostituisca al mio orgoglio; la tua sublime contemplazione ponga freno alle mie distrazioni; la tua visione ininterrotta di Dio riempia la mia mente della sua presenza; l’incendio di carità del tuo cuore dilati e infiammi il mio, così tiepido e freddo; le tue virtù prendano il posto dei miei peccati; i tuoi meriti siano il mio ornamento presso il Signore. Infine, carissima e diletta Madre, fa’ che io non abbia altra anima che la tua per lodare e glorificare il Signore; che io non abbia altro cuore che il tuo per amare Dio con puro e ardente amore, come te. Amen. (San Luigi Maria Grignion de Montfort )</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
31 marzo: san Beniamino, diacono e martire; santa Balbina; sant'Agilulfo, vescovo di Colonia; san Guido, abate di Pomposa; beata Giovanna, vergine del terz'ordine carmelitano; beato Bonaventura da Forlì, sacerdote dei Servi di Maria; beato Cristoforo Robinson, sacerdote e martire; beata Natalia Tulasiewicz, martire.
</p>

<h5>Quotes</h5>

<p>
<ul>
<li>Durante la celebrazione della «Risurrezione», ho visto il Signore nella bellezza e nello splendore e mi ha detto: «Figlia Mia, pace a te»; ha benedetto ed è scomparso, e la mia anima fu ripiena di gioia e d'esultanza indescrivibile (Diario Faustina, 1067). Risorgerò in Gesù, ma prima debbo vivere in Lui. Se non mi distacco dalla croce, allora si manifesterà in me il Vangelo (Diario Faustina, 392).</li>
<li>Quando soffiano i venti del cambiamento, qualcuno costruisce muri, altri costruiscono mulini a vento. (Proverbio cinese)</li>
<li>La causa principale della sofferenza non è mai la situazione in cui ti trovi, ma i tuoi pensieri riguardo ad essa. La tua reazione ad una situazione ha il potere di cambiare la situazione stessa. (Eckhart Tolle)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<p>
<ul>
<li>...l'atto di violenza espresso dagli uomini contro di lui, Gesù lo trasforma dall'interno in atto di offerta a loro favore, in un gesto d'amore. Tutto questo è drammaticamente riconoscibile nell'agonia dei Getsemani. Ciò che aveva proclamato nel Discorso della montagna, ora Gesù lo compie: non contrappone violenza a violenza, come avrebbe potuto, ma pone fine alla violenza trasformandola in amore. L'atto della sua uccisione e il suo morire sono trasformati in amore, la violenza è sconfitta dall'amore. Questa è la trasformazione basilare, sulla quale tutto il resto si fonda. E' la vera trasformazione di cui il mondo ha bisogno, l'unica che può salvare il mondo. Avendo Cristo vinto e trasformato dall'interno la violenza in atto d'amore, la morte stessa è trasformata: l'amore è più forte della morte. Esso rimane in eterno. In questa trasformazione ne è dunque racchiusa un'altra: la trasformazione della morte in risurrezione, del corpo morto nel corpo risorto. Come dice San Paolo: se il primo uomo era anima vivente, il nuovo Adamo, Cristo, diventa in quest'evento Spirito datore di vita (1Cor 15,45). Il Risorto "è" offerta, è Spirito vivificante, e come tale comunicabile, anzi comunicazione. Ciò non significa in alcun modo negazione della materia, ma proprio così essa raggiunge il suo fine; senza l'evento fisico della morte e il suo interiore superamento, tutto questo non sarebbe possibile. Nella trasformazione della risurrezione tutto il Cristo continua a sussistere, però trasformato in modo che il suo "essere corpo" e il suo "offrirsi in sacrificio" non s'escludono più, bensì s'includono... (Benedetto XVI, da "In cammino verso Gesù Cristo")</li>
</ul>
</p>

<p>
<ul>
<li>-La pienezza dell'amore- Dai «Trattati su Giovanni» di sant'Agostino, vescovo (Tratt. 84, 1-2; CCL 36, 536-538). Il Signore, o fratelli carissimi, ha definito la pienezza dell'amore con cui dobbiamo amarci gli uni gli altri con queste parole: «Nessuno ha un amore più grande di questo: dare la vita per i propri amici» (Gv 15, 13). Ne consegue ciò che il medesimo evangelista Giovanni dice nella sua lettera: Cristo «ha dato la sua vita per noi, quindi anche noi dobbiamo dare la vita per i fratelli», (1 Gv 3, 16) amandoci davvero gli uni gli altri, come egli ci ha amato, fino a dare la sua vita per noi. Questo appunto si legge nei Proverbi di Salomone: Quando siedi a mensa col potente, considera bene che cosa hai davanti; e poni mano a far le medesime cose che fa lui (cfr. Pro 23, 1-2). Ora qual è la mensa del grande e del potente, se non quella in cui si riceve il corpo e il sangue di colui che ha dato la vita per noi? E che significa assidersi a questa mensa, se non accostarvisi con umiltà? E che vuol dire considerare bene che cosa si ha davanti, se non riflettere, come si conviene, a una grazia sì grande? E che cosa è questo porre mano a far le medesime cose se non ciò che ho detto sopra e cioè: come Cristo ha dato la sua vita per noi, così anche noi dobbiamo essere disposti a dare la nostra vita per i fratelli? È quello che dice anche l'apostolo Pietro: «Cristo patì per voi, lasciandovi un esempio, perché ne seguiate le orme» (1 Pt 2, 21). Questo significa fare le medesime cose. Così hanno fatto con ardente amore i santi martiri e, se non vogliamo celebrare inutilmente la loro memoria, se non vogliamo accostarci infruttuosamente alla mensa del Signore, a quel banchetto in cui anch'essi si sono saziati, bisogna che anche noi, come loro, siamo pronti a ricambiare il dono ricevuto. A questa mensa del Signore, perciò, noi non commemoriamo i martiri come facciamo con gli altri che ora riposano in pace, cioè non preghiamo per loro, ma chiediamo piuttosto che essi preghino per noi, per ottenerci di seguire le loro orme. Essi, infatti, hanno toccato il vertice di quell'amore che il Signore ha definito come il più grande possibile. Hanno presentato ai loro fratelli quella stessa testimonianza di amore, che essi medesimi avevano ricevuto alla mensa del Signore. Non vogliamo dire con questo di poter essere pari a Cristo Signore, qualora giungessimo a rendergli testimonianza fino allo spargimento del sangue. Egli aveva il potere di dare la sua vita e di riprenderla, mentre noi non possiamo vivere finché vogliamo, e dobbiamo morire anche contro nostra voglia. Egli, morendo, uccise subito in sé la morte, mentre noi veniamo liberati dalla morte solo mediante la sua morte. La sua carne non conobbe la corruzione, mentre la nostra, solo dopo aver subito la corruzione, rivestirà per mezzo di lui l'incorruttibilità alla fine del mondo. Egli non ebbe bisogno di noi per salvarci, ma noi, senza di lui, non possiamo far nulla. Egli si è mostrato come vite a noi che siamo i tralci, a noi che, senza di lui, non possiamo avere la vita. In fine, anche se i fratelli arrivano a dare la vita per i fratelli, il sangue di un martire non viene sparso per la remissione dei peccati dei fratelli, cosa che invece egli ha fatto per noi. E con questo ci ha dato non un esempio da imitare, ma un dono di cui essergli grati. I martiri dunque, in quanto versarono il loro sangue per i fratelli, hanno ricambiato solo quanto hanno ricevuto dalla mensa del Signore. Manteniamoci sulla loro scia e amiamoci gli uni gli altri, come Cristo ha amato noi, dando se stesso per noi.</li>
</ul>
</p>

<h5>DengMingDao</h5>

<p>
<sup>090</sup> Longevità / Contemplare di mattina. / Estirpare le erbacce di pomeriggio. / Le gioie e le fatiche di ogni singolo giorno / fanno parte di un intero viaggio. / Se ciò che desideriamo è solo la comprensione spirituale, non si tratta di un'impresa poi così difficile. Per la persona media, dieci anni passati sotto la guida di un maestro probabilmente bastano. E' molto meno di quanto occorre a un uomo per diventare un buon musicista, un atleta o un artista. E' ancora meno di quanto ci occorre per accumulare la nostra futura pensione. Se abbiamo la fortuna di studiare con la persona giusta, possiamo riuscire anche in tempi relativamente brevi. Ma dopo avercela fatta, cosa succede? Molti di noi attribuiscono una tale importanza a simile realizzazione, da dimenticare di collocarla all'interno di un contesto. Ciò che veramente importa è percorrere il Tao e conservare la vitalità, sino a raggiungere nel modo più opportuno il nostro obiettivo. La comprensione spirituale è fondamentale, ma non è tutto. Chi patisce la fame non pensa che al cibo. Analogamente, chi è affamato nello spirito non può che pensare sempre e soltanto alla comprensione e alla realizzazione. Chi dispone di cibo può considerarlo da un giusto punto di vista, così come chi comprende può farlo nella prospettiva corretta. Per questo i seguaci del Tao non considerano l'illuminazione come l'obiettivo finale: per loro la comprensione rappresenta un mezzo, non un fine. La cosa più importante è vivere. Essi usano la parola longevità non perché desiderino diventare immortali, ma perché simboleggia la determinazione a vivere bene l'intero corso della vita. 
</p>

<h5>Krishnamurti</h5>

<p>
La radice della paura: La bramosia di diventare qualcosa, di essere qualcuno, di ottenere un risultato, porta con sé la paura e obbliga a dipendere. La totale assenza di paura non comporta alcuna negazione, non è l’opposto della paura e non è nemmeno coraggio. La paura finisce quando se ne comprende la causa, ma questo non significa diventare coraggiosi, perché nel divenire c’è il seme della paura. La dipendenza dalle cose, dalle persone, dalle idee porta sempre con sé la paura. La dipendenza proviene dall’ignoranza, dalla povertà interiore, dalla mancanza di autoconoscenza. La paura riempie di incertezza la mente e il cuore, impedisce di comunicare e di capire. Se siamo consapevoli di noi stessi, cominciamo a scoprire e a capire la causa della paura, che non è soltanto superficiale, ma che si annida e si accumula nelle profondità di noi stessi. C’è una paura congenita e una paura acquisita. La paura è legata al passato e il passato deve essere capito attraverso il presente; solo così la mente e il cuore possono liberarsi dalla paura. Il passato vuole sempre generare un presente nel quale l’io e il “mio” possano continuare. E l’io è la radice di tutta quanta la paura. 
</p>

<h5>InFinemDei</h5>

<p>
Gesù dava fastidio. Era meglio dare la morte a questo predicatore vagabondo, piuttosto che dover affrontare i detentori del potere. Gesù soffre. Il suo amore è ferito. Ma continua ad amare alla sera della sua vita, sino alla fine. La "primavera della Galilea" era molto lontana. Nell'angoscia, Gesù accetta la volontà del Padre. Anche per noi arriva "la sera della vita", la fine. La primavera della gioventù è già lontana. Il nostro aspetto non è più piacevole. Forse i nostri amici sono scomparsi. Malgrado ciò, alla fine della nostra esistenza, dobbiamo accettare la volontà di Dio, come ha fatto Gesù.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
