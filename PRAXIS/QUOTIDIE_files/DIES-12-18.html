<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-18</h1>-->
<h1>DIES-12-18</h1>

<h5>Oremus</h5>

<p>
<sup>♦</sup> NOVENA DIO NATALE / G3: PREPARIAMO LE VIE AL SIGNORE / Al popolo d'Israele, oppresso dalla schiavitù babilonese, il profeta Isaia dà un lietissimo annuncio: è prossima la liberazione. Il Signore stesso verrà in mezzo al suo popolo come Pastore buono che ha cura del debole, come Padre misericordioso che perdona i peccati, come Dio forte che sconfigge i nemici. I prescelti da Dio, però, devono impegnarsi a preparare la strada al Signore e a togliere tutti gli ostacoli del male mediante una vera conversione. Ecco il Signore! / "Una voce grida: "Nel deserto preparate la via al Signore, appianate nella steppa la strada per il nostro Dio. Ogni valle sia colmata, ogni monte e colle siano abbassati; il terreno accidentato si trasformi in piano e quello scosceso in pianura. Allora si rivelerà la gloria del Signore e ogni uomo la vedrà" (Is 40,3-5). Sali su un alto monte, tu che rechi liete notizie in Sion. Alza la voce, non temere; annunzia alle città di Giuda: "Ecco il vostro Dio! Ecco, il Signore Dio viene con potenza, con il braccio egli detiene il dominio. Come un pastore egli fa pascolare il gregge e con il suo braccio lo raduna; porta gli agnellini sul seno e conduce pian piano le pecore madri" (is 40,9-11). / Prepariamo i nostri cuori: Il Signore vuole trovare una via per entrare nei nostri cuori e dimorarvi. La voce grida nel deserto: "Preparate una strada". Questa voce giunge prima all'orecchio e dopo, o meglio attraverso l'ascolto, la parola penetra nell'intelletto. Preparate, dice la voce, una strada al Signore. Quale via gli prepareremo? Una strada materiale? Ma la parola di Dio può richiedere una simile via? Non occorre piuttosto preparare al Signore una via interiore e tracciare nel nostro cuore delle strade diritte, piane? Sì, questa è la via per cui la Parola di Dio si introduce per stabilirsi nel cuore dell'uomo. Prepariamo una via al Signore con una buona coscienza, rendiamo piana la strada perché il Bambino Gesù possa camminare in noi senza difficoltà e donarci conoscenza dei suoi misteri e della sua venuta. (Origene: "Omelie su Luca") / Manda il tuo Spirito, o Signore: Perché otteniamo il perdono dei nostri peccati e la purificazione da tutte le nostre colpe. - Noi Ti preghiamo, manda il tuo Spirito, o Signore. Perché otteniamo l'aumento della fede e della nostra adesione alla volontà di Dio - Noi Ti preghiamo, manda il tuo Spirito, o Signore. Perché otteniamo l'aumento della speranza nei beni eterni promessi da Dio - Noi Ti preghiamo, manda il tuo Spirito, o Signore. Perché otteniamo l'aumento della carità e della grazia che ci rendono conformi alla santità di Dio - Noi Ti preghiamo, manda il tuo Spirito, o Signore. O Dio onnipotente che ci chiami a preparare la via al Cristo Signore, fa' che per la debolezza della nostra fede non ci stanchiamo di attendere la consolante presenza del Medico Celeste. Per Cristo nostro Signore. Amen.
</p>

<p>
<sup>♦</sup> Signore, Tu sei la mia luce: senza di te cammino nelle tenebre senza di Te non posso neppure fare un passo, senza di te non so dove vado, sono un cieco che guida un altro cieco. Se Tu mi apri gli occhi, Signore, io vedrò la tua luce, i miei piedi cammineranno nella via della vita. Signore, se Tu illuminerai, io potrò illuminare. Tu fai di noi la luce del mondo. (Carlo Maria Martini)
</p>

<p>
<sup>♦</sup> Nel cantiere del tuo amore Gesù ti sto aspettando. “Non tardare” Ti aspettano i bambini poveri che hanno fame, fa’ che io porti loro il pane quotidiano dell’amore; Ti aspettano le persone che soffrono, fa’ che io porti loro il pane quotidiano della speranza, andandoli a trovare e stringendo le loro mani; Ti aspettano tanti uomini che hanno tutto ma non sono felici, perché non hanno Te, fa’ che io porti loro il pane quotidiano della fede, che brilla come luce nella notte del peccato. Gesù ti sto aspettando. “Non tardare”. Ti sto aspettando, ma io so che Tu vieni a cercarmi per lavorare nel cantiere del tuo amore.
</p>

<h5>Quotes</h5>

<p>
<sup>♦</sup> Spesso uno sguardo profondamente fervoroso rivolto al Cristo potrebbe rendere molto più fervente la preghiera. “Io guardo lui ed egli guarda me”: è la preghiera perfetta. (Madre Teresa di Calcutta)<br>
<sup>♦</sup> Nella vita non bisogna mai rassegnarsi, arrendersi alla mediocrità, bensì uscire da quella ‘zona grigia’ in cui tutto è abitudine e rassegnazione passiva. Bisogna coltivare il coraggio di ribellarsi. (R.L. Montalcini)<br>
<sup>♦</sup> Vivi in modo da non far male a nessuno (Cina)
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Dixit</h5>

<p>
Dio mi ha creato per rendergli un servizio specifico. Egli mi ha affidato un lavoro che non ha affidato ad un altro. Ho la mia missione. Forse non lo saprò mai in questa vita, ma mi sarà chiaro nella prossima. Sono un anello di una catena, un legame di collegamento tra le persone. Egli non mi ha creato per nulla. Farò il bene; farò la Sua opera. Sarò un angelo della pace, un predicatore della verità al mio posto, ma non lo farò se non osserverò i suoi comandamenti. Pertanto, mi fiderò di Lui, in qualunque situazione io sia, non potrò mai essere gettato via. Se sono nella malattia, la mia malattia può servirLo, nella perplessità, la mia perplessità può servirlo. Se sono nel dolore, il mio dolore può servirlo. Non fa nulla invano. Egli sa cosa fa. Può portare via i miei amici. Può gettarmi tra gli estranei. Può farmi sentire desolato, far affondare il mio spirito, nascondermi il mio futuro. Eppure, Egli sa cosa fa. (John Henry Newman)
</p>

<h5>Aivanhov</h5>

<p>
<b>18/12/2001</b> Un passaggio dello Zohar, descrive Dio come una testa molto bella, molto nobile, con barba e lunghi capelli bianchi. Questa testa bianca si riflette su una distesa d'acqua, e nel suo riflesso appare una testa nera, grinzosa. Che cosa ci insegna tale figura? Che ciò che chiamiamo male, il diavolo, in realtà è solo il riflesso inverso di Dio, l'ombra di Dio nella materia. Per questo quando certe religioni presentano il diavolo come l'avversario di Dio, un avversario contro il quale Egli deve continuamente lottare, sono in errore. Dio non lotta contro il diavolo, perché significherebbe lottare contro Sé stesso. Tenete quindi presente l'immagine della Testa bianca, sapendo che il suo riflesso tenebroso non può essere un vero nemico, perché non è una realtà, bensì un'illusione, un'ombra che esiste grazie alla luce e che prova la realtà della luce. Come sottrarsi al regno dei riflessi, delle illusioni? Elevandosi col pensiero fino alla Testa bianca di Dio. Quando si accetta la realtà di questo principio unico, non rimane più nessuna contraddizione. 
</p>

<p>
<b>18/12/2002</b> Si constata che in certi esseri la lucidità, la penetrazione, la limpidezza dello spirito aumenta con gli anni, anche con la vecchiaia, mentre per altri al contrario diminuiscono. Perché? Perché i primi hanno preso molto presto l'abitudine di legarsi all'Intelligenza cosmica, vi credono, si aprono ad essa e l'amano, e a poco a poco si rivela loro poiché è attirata da questo amore. Mentre gli altri, che non riconoscono alcuna Intelligenza nell'universo, si precludono il cammino della vera comprensione: sono concentrati solo sulla propria intelligenza, non si fidano che di lei e, poiché tale intelligenza è limitata, nel giro di qualche anno si indebolisce. Tutti coloro che rifiutano l'Intelligenza cosmica e che la negano, limitano le proprie facoltà mentali. Adesso ciascuno è libero di scegliere: il cammino dei sapienti e filosofi materialisti, oppure quello degli Iniziati, dei grandi Maestri che ricevono ogni giorno delle rivelazioni, poiché attingono senza sosta dall'oceano infinito dell'Intelligenza cosmica. 
</p>

<p>
<b>18/12/2003</b> Non esiste una vera realtà obiettiva, per ogni essere umano l'unica realtà sta in ciò che personalmente vede e sente. Prendete il caso di qualcuno che ha le allucinazioni: si sente inseguito da mostri, è terrorizzato e scappa gridando. Apparentemente e materialmente non c'è nessuno che gli voglia fare del male, ma si sente perseguitato, soffre e quando qualcuno soffre, andategli a dire che è solo un'illusione! La sua sofferenza è reale! Succede la stessa cosa ad alcune persone che, trovandosi immerse nelle peggiori condizioni materiali, vivono delle illuminazioni, delle estasi, ma come fare a persuaderle che, pur sentendosi realmente immerse nella felicità, quello che percepiscono non è reale? La sofferenza e la felicità che provano sono forse le sole cose di cui gli esseri umani non dubitano e, in effetti, non si può dubitare di ciò che si vede, di ciò che si sente e di ciò che si tocca né di ciò che si prova e che si vive; non si può mai dubitarne perché è realtà. In questo senso si può dire che l'essere umano è padrone della realtà, perché, se decide di essere abitato dal Cielo, ci riuscirà e indipendentemente dalle condizioni in cui si trova, percepirà sempre il cielo. 
</p>

<p>
<b>18/12/2004</b> Gesù diceva: «Il Padre mio lavora, ed io con Lui». Ma chi, anche tra gli Iniziati, può pronunciare una frase simile? Chi sa qual è il lavoro? «Io lavoricchio… peno…sbatto la testa… faccio delle esperienze sfortunate», ecco tutto ciò che può dire la maggioranza degli esseri umani. Lavorare è tutt'altra cosa! Da duemila anni non si è ancora sondata la profondità di questa frase: «Il Padre mio lavora, ed io con Lui». Essa è rimasta così inutile e priva di senso. Ci si è mai chiesti che cosa è il lavoro di Dio, come Lui lavora e in quale maniera Gesù si è associato a quel lavoro? Il lavoro del Cristo è di purificare tutto, di armonizzare tutto, illuminare tutto e fare convergere tutto verso la Sorgente divina, affinché l'acqua di quella Sorgente ritornando possa spandersi e vivificare la terra e tutte le sue creature. Il solo degno di dire «io lavoro» è colui che è riuscito a elevarsi sino allo Spirito divino per impregnarsi della sua quintessenza e poi farne beneficiare tutte le creature.
</p>

<p>
<b>18/12/2005</b> A Nicodemo, dottore d’Israele, che era venuto a trovarlo di notte per interrogarlo, Gesù rispose: «In verità, in verità ti dico: Se un uomo non nasce dall’acqua e dallo Spirito, non può entrare nel Regno di Dio». Questo versetto presenta delle corrispondenze con quello dell’inizio della Genesi: «E lo spirito di Dio aleggiava sulle acque». Nei due casi, è evocato lo stesso fenomeno, la nascita: nascita dell’universo e nascita spirituale dell’uomo. Nell’uno come nell’altro caso, si ritrovano gli stessi elementi: il fuoco (lo spirito) e l’acqua (la materia). Come l’universo è nato dal fuoco e dall’acqua, allo stesso modo l’uomo, per entrare in quello stato di coscienza superiore chiamato «Regno di Dio», deve nascere dal fuoco e dall’acqua, poiché, trasposto sul piano spirituale, il fuoco rappresenta la saggezza, e l’acqua rappresenta l’amore. 
</p>

<p>
<b>18/12/2006</b> Avete un ideale spirituale, ma sentite che non riuscite ad accordare la vostra condotta con quell’ideale… Dite a voi stessi che questa non è una buona ragione per abbandonarlo. Se la vostra ricerca è sincera, quali che siano le difficoltà, non dovete cedere per mirare a qualcosa di più piacevole o più facile. Se ad un certo punto siete costretti ad abbandonare i vostri sforzi, per lo meno, non perdete di vista la giusta direzione. Fate in modo che quella fatica o quella debolezza passeggera non sia un pretesto per cambiare orientamento. Vi si può scusare di essere stanchi, e quando vi accade, riposatevi, ma senza abbandonare il cammino sul quale state avanzando. Per riposarsi non è necessario prendere un’altra strada. Niente è più pericoloso che abbandonare un ideale con il pretesto di non essere capaci di vivere costantemente una vita in accordo con esso.
</p>

<p>
<b>18/12/2007</b> Volete che si provi piacere nel ricevervi, nell’incontrarvi? Invece di portare agli altri le vostre tristezze, i vostri problemi e il vostro malumore, pensate in che modo potete portare loro la gioia. Ci si tiene alla larga da coloro che appestano l’atmosfera con le loro lamentele e le loro recriminazioni; ma ciò che è ancora peggio, è che essi avvelenano la loro stessa esistenza. La tristezza è un fumo nero che, dopo aver invaso l’anima, finisce per stendere la sua ombra su tutto il viso. Alla lunga, anche il funzionamento dell’organismo è turbato, e l’intelligenza offuscata. Direte che il buon umore e l’allegria sono spesso una questione di temperamento, e che è difficile cambiare il proprio. È vero, ma col pensiero, con l’amore e la volontà, ci si può riuscire… Per portare la felicità agli altri, bisogna soprattutto riempire il proprio cuore d’amore. Chiamate dunque l’amore con tutte le vostre forze, e non solo sarete contenti, ma la felicità che darete vi ritornerà amplificata.
</p>

<p>
<b>18/12/2008</b> Il Creatore ci ha dato una volontà affinché ne facciamo lo strumento della nostra natura superiore e la mettiamo al servizio di un alto ideale. Questo ha inizio con la comprensione delle verità essenziali. Non appena avete compreso una verità essenziale, utilizzate la vostra volontà per metterla in pratica, sapendo che è l’unico modo per comprenderla veramente. Enunciare delle verità è facile: il primo venuto può trovarle nelle opere di qualche saggio, per poi ripeterle a pappagallo. Può darsi che così facendo si guadagni la stima dei ciechi, i quali non vedono quanto egli sia interiormente debole e malandato. Ma ingannare dei ciechi non è una grande impresa! In ogni caso, ci sono altri che non si lasciano ingannare: le entità luminose del mondo invisibile. Ora, è proprio la stima di quelle entità che dobbiamo guadagnarci, e ci riusciremo applicando le verità che gli Iniziati ci rivelano. Queste verità sono delle armi, e non ne troveremo mai di migliori per riportare le vittorie della vita; ma dobbiamo avere un braccio per servircene, vale a dire una volontà per metterle in pratica.
</p>

<p>
<b>18/12/2009</b> Da millenni, gli esseri umani cercano un modello ideale di società, e se non lo trovano è perché non sanno dove e come cercarlo. Per scoprirlo, devono rivolgere il loro sguardo verso un luogo in cui regna un’organizzazione perfetta: il sole. Non parlo del sole fisico, ovviamente, ma di quel mondo di armonia, di purezza e di luce di cui esso è il simbolo. La vera organizzazione non è soltanto esteriore. Una buona organizzazione esterna è necessaria, certo, ma il suo potere è limitato; anzi, è addirittura inutile se non c’è uno spirito che venga ad animarla. Per esempio, prendiamo l’essere umano con le sue membra, i suoi organi, e tutti i vari sistemi: respiratorio, digestivo, circolatorio, nervoso… Che organizzazione straordinaria! Ma allora, come si spiega che, malgrado una tale organizzazione, egli sia talmente debole e vulnerabile? È perché tutto ciò non basta: occorre che un’organizzazione superiore, un’organizzazione spirituale, compenetri quell’organizzazione fisica, la vivifichi e la fortifichi.
</p>

<p>
<b>18/12/2010</b> Il nostro corpo fisico è composto da una moltitudine di cellule, e ognuna di queste cellule è un'entità vivente, una piccolissima anima intelligente che sa come respirare, nutrirsi, eliminare... Guardate come lavorano le cellule dello stomaco, del fegato, degli organi sessuali, del cuore, del cervello... Tutte hanno la loro specialità; e l'intelligenza altro non è che la somma delle intelligenze di tutte quelle piccole esistenze: noi dipendiamo da esse ed esse dipendono da noi. Formiamo un'unità. L'essere umano non può fare nulla senza il consenso delle proprie cellule. Il giorno in cui queste smettono di lavorare, di contribuire al buon funzionamento del suo organismo, egli non può più respirare, nutrirsi, muoversi, pensare, e non gli serve a niente ribellarsi. L'essere umano deve dunque comprendere di essere la sintesi di tutte le piccole anime intelligenti che vivono in lui, e di dover ogni giorno prendersi molta cura di loro.
</p>

<p>
<b>18/12/2011</b> Nel corso delle vostre attività quotidiane, può accadervi di sentire che all'improvviso qualcosa s'illumini in voi, qualcosa che dà alla vostra esistenza dimensioni più vaste e che vi aiuta a perseverare sul cammino spirituale in cui vi siete impegnati. Questa sensazione non vi inganna: vi dice che state ricevendo la visita di entità angeliche. Se tali visite sono inattese, ciò non significa che le entità angeliche si rechino indistintamente in qualsiasi luogo o da chiunque. Anche se sono pronte a portare aiuto, soccorso e gioia a tutti gli esseri umani, di preferenza vanno a visitare ogni creatura che prepari per loro delle condizioni favorevoli. Il Maestro Peter Deunov diceva: «Ogni idea divina nella quale credete è sostenuta da spiriti luminosi del mondo invisibile. Ciascuno di questi spiriti vi porta il suo appoggio, ciascuno vi dà uno slancio per la realizzazione di quell'idea».
</p>

<p>
<b>18/12/2012</b> Aprire e chiudere le porte... Avete riflettuto sull’importanza di questo gesto? Sapete quando aprire una porta e quando chiuderla? Certo, nella vita di ogni giorno, lo sapete: lo fate nell'arco di tutta la giornata per entrare e uscire, oppure per fare entrare e uscire coloro che accogliete in casa vostra. Le porte di cui vi parlo, però, sono quelle che abbiamo in noi. Sono queste porte che occorre imparare ad aprire o a chiudere: aprirle quando vogliamo raggiungere le regioni celesti o vogliamo permettere agli angeli di entrare in noi, e chiuderle per non lasciar penetrare gli spiriti tenebrosi, e preservare così le nostre ricchezze spirituali. Le porte esistono in noi sotto svariate forme. Ne possediamo già dodici nel nostro corpo fisico: i due occhi, le due orecchie, le due narici, la bocca, i due seni, l’ombelico, e più in basso ancora altre due porte. Queste porte ci mettono in comunicazione con il mondo fisico che ci circonda; ma quello che non si sa, è che esse hanno anche la funzione di metterci in comunicazione con il mondo psichico e con il mondo spirituale. Ecco dunque un vasto campo da studiare: quando e come aprire e chiudere queste porte…
</p>

<p>
<b>18/12/2013</b> La tessitura di tutto ciò che vive, a partire dalla vegetazione fino al nostro corpo fisico, è formata da fili. Gli alberi, con le loro radici, i loro tronchi e i loro rami, non sono che un insieme di fili. Allo stesso modo il nostro corpo è costituito da fili, reti e filamenti: i nostri muscoli, i nostri nervi e i nostri vasi sanguigni sono fili. Vale dunque la pena di studiare la questione dei fili. La carne di cui tutti siamo fatti è un tessuto costituito da fili di diverse qualità. Se il corpo fisico si ammala, è perché il “tessitore” al quale esso appartiene non ha preso un filo abbastanza resistente, e questo si rompe spesso. E da cosa dipende la resistenza dei fili? Dalla qualità dei pensieri e dei sentimenti che il tessitore nutre in se stesso. Sì, perché il pensiero e il sentimento, tessuti insieme, producono le azioni. Le azioni: è questo il tessuto, e il corpo fisico è la materializzazione di quelle azioni. Sì, il corpo fisico altro non è che un tessuto materializzato. E a seconda che quel tessuto sia grossolano oppure fine, flessibile o facile a rompersi, si possono riconoscere le qualità mentali e affettive del tessitore.
</p>

<p>
<b>18/12/2014</b> Le entità luminose si trattengono unicamente accanto agli esseri che vibrano all'unisono con loro; ecco perché, per la maggior parte degli esseri umani, la pace, l'ispirazione e la gioia sono solo attimi estremamente fugaci. Per farli durare, dobbiamo imparare a offrire a quelle entità le condizioni di cui esse hanno bisogno e preparare tutto il nostro essere non solo per riceverle, ma anche per trattenerle. Da dove provengono la pace, la luce e la gioia che emanano dal saggio? Anche se egli non chiude gli occhi davanti alle manifestazioni del male nel mondo e alle sofferenze che ne derivano, rimane sempre attento al passaggio delle entità luminose e le accoglie, offre loro una dimora in se stesso. Sarebbe cosciente di offendere il Cielo se lasciasse perdere le ricchezze e le benedizioni che Esso riversa ogni giorno. La grande debolezza degli umani non è quella di essere vulnerabili, sensibili al male, ma di continuare a rimuginare tutto ciò che è negativo. 
</p>

<p>
<b>18/12/2015</b> L’occhio al centro di un triangolo è un simbolo molto diffuso nel cristianesimo e in certi movimenti spirituali: rappresenta l’occhio di Dio che vede tutto. Ciò non significa – come alcuni credono ingenuamente – che Dio si occupi di annotare tutte le azioni buone e cattive degli esseri umani, per poi punirli o ricompensarli. L'occhio di Dio si trova in realtà nell’uomo stesso, e se egli è in grado di percepire quello sguardo che “scruta i reni e i cuori”, come è scritto nella Bibbia, avanzerà sul cammino della luce senza rischiare di perdersi. Finché la coscienza spirituale di un essere non è sufficientemente sviluppata, questa sorveglianza è necessaria, salutare. Nella vita di ogni giorno, chi è cosciente dei propri doveri non ha bisogno di essere sorvegliato, anzi, lavora meglio sentendosi libero. Ma nel piano spirituale – di cui stiamo parlando – affinché la sorveglianza dell’occhio di Dio non sia più necessaria, l’essere umano deve avere raggiunto un grado di sviluppo molto elevato, e in particolare deve aver acquisito la piena consapevolezza dell’importanza dell’opera cosmica alla quale partecipa. Finché non ha raggiunto un tale livello di coscienza, questa sorveglianza è la sua salvaguardia, ed egli deve non solo accettarla, ma anche chiederla.
</p>

<p>
<b>18/12/2016</b> “Ridere” non significa necessariamente essere noncuranti, superficiali e mancare di serietà. Il fatto di ridere può agire sul mentale in modo più benefico di quell'aria grave che molti credono essere la caratteristica del saggio. Sì, perché nella risata ci sono energie vive che nutrono il cervello. Ridere permette anche di risollevarsi, di riprendere quota. È vero, nella vita di ciascuno si verificano avvenimenti che da principio non invitano certo a ridere, ed è normale cominciare con l'esserne turbati o rattristati; ma è più facile non lasciarsi abbattere se si è abituati a vedere il lato comico di certe situazioni,. Allora, non privatevi mai di quel mezzo potente che è la risata per mantenere il vostro equilibrio interiore e rendere la vostra esistenza più leggera. Il fatto che abbiamo dei motivi per essere contrariati, tristi o scoraggiati non significa che si debba accettare di rimanere in quello stato. 
</p>

<p>
<b>18/12/2017</b> La maggior parte degli esseri umani dice di aver bisogno di vivere nell’armonia, nella pace e nella luce. Quando però si suggerisce loro ciò che devono fare per riuscirci, diventano molto più riluttanti: pensano di dover prima gustare tutti i piaceri e tutte le avventure “per conoscere la vita”, pare. Poveretti... Come possono pensare che dopo aver sperperato le proprie energie fisiche e psichiche in quelle esperienze, saranno in grado di svolgere il lavoro interiore necessario per trovare l’armonia, la pace e la luce che desiderano? La sola cosa di cui saranno ancora capaci, sarà leggere qualche libro per poi fare delle citazioni: «Mosè ha detto… Buddha ha detto… Gesù ha detto…» senza poter mettere in pratica il loro insegnamento. Sarebbe preferibile che ciascuno cominciasse cercando di vivere l’insegnamento dei grandi Maestri, e che invece, per quanto riguarda le avventure passionali, si accontentasse di leggere. La letteratura universale è lì per insegnare cosa sono le passioni umane, e per conoscerle non è necessario fare tante esperienze dispendiose. C’è una vita che è auspicabile vivere, e un’altra riguardo alla quale ci si può accontentare di letture… e di citazioni.
</p>

<p>
<b>18/12/2018</b> La tessitura di tutto ciò che vive, a partire dalla vegetazione fino al nostro corpo fisico, è formata da fili. Gli alberi, con le loro radici, i loro tronchi e i loro rami, non sono che un insieme di fili. Allo stesso modo il nostro corpo è costituito da fili, reti e filamenti: i nostri muscoli, i nostri nervi e i nostri vasi sanguigni sono fili. Vale dunque la pena di studiare la questione dei fili. La carne di cui tutti siamo fatti è un tessuto costituito da fili di diverse qualità. Se il corpo fisico si ammala, è perché il “tessitore” al quale esso appartiene non ha preso un filo abbastanza resistente, e questo si rompe spesso. E da cosa dipende la resistenza dei fili? Dalla qualità dei pensieri e dei sentimenti che il tessitore nutre in se stesso. Sì, perché il pensiero e il sentimento, tessuti insieme, producono le azioni. Le azioni: è questo il tessuto, e il corpo fisico è la materializzazione di quelle azioni. Sì, il corpo fisico altro non è che un tessuto materializzato. E a seconda che quel tessuto sia grossolano oppure fine, flessibile o facile a rompersi, si possono riconoscere le qualità mentali e affettive del tessitore.
</p>

<p>
<b>18/12/2019</b> Gli esseri umani non hanno pietà per gli animali: tutti i mezzi sono validi per sfruttarli, e non esitano a massacrarli per soddisfare i propri bisogni e i propri interessi, o anche solo per il proprio piacere. Quanto agli animali, diffidano degli uomini: fuggono al loro avvicinarsi e, se si sentono minacciati, si gettano su di loro. Tuttavia si racconta che ci sono casi in cui la luce e l’amore che emanano da certi esseri addomesticano persino le belve, poiché gli animali hanno fiuto. Grazie a quel fiuto essi giudicano gli umani, e spesso meglio di quanto possano fare i loro simili, i quali mancano di discernimento e d’intuito. Ecco perché l’incomprensione e l’ostilità fra gli umani e gli animali possono non essere definitive. Se gli esseri umani riescono a vivere fraternamente gli uni con gli altri, faranno la pace anche con gli animali. Non si parlerà più di animali selvaggi e di animali domestici: gli uni e gli altri saranno di nuovo fratelli dell’uomo.
</p>

<p>
<b>18/12/2020</b> Amate e sarete amati. Date e riceverete. E se desiderate essere illuminati, cominciate a illuminare chi lo è meno di voi, perché a quel punto qualcun altro – che ha più luce di voi – verrà a darvi la sua. Gesù ha detto: «Non fate agli altri ciò che non vorreste fosse fatto a voi». Ma si potrebbe dire anche: «Fate agli altri ciò che vorreste fosse fatto a voi». Perché è una legge: aiutando gli altri, attirate a voi un essere che vi aiuterà. Fate degli sforzi per sostenere qualcuno, per incoraggiarlo, e constaterete che la Volontà suprema verrà a rafforzarvi. 
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
