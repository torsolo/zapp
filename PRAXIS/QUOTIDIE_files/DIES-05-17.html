<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-17</h1>-->
<h1>DIES-05-17</h1>

<h5>Oremus</h5>

<p>
<ul>
<li>Mio amato e buon Gesù, eccomi prostrato alla tua santissima presenza; ti prego, accendi il mio cuore di sentimenti di fede, di speranza, di carità, di dolore dei miei peccati, e di proponimento di non offenderti. Con tutto l'amore e tutta la compassione considero le tue cinque Piaghe cominciando, o Gesù mio, da ciò che disse di te il santo profeta Davide: "Hanno trapassato le mie mani e i miei piedi, hanno contato tutte le mie ossa".</li>
</ul>
</p>

<p>
<ul>
<li>Preghiera per tutti gli infelici / Signore, insegnaci a non amare noi stessi, a non amare soltanto i nostri. Insegnaci a pensare agli altri, ad amare in primo luogo quelli che nessuno ama. Signore, facci soffrire della sofferenza altrui. Facci la grazia di capire che ad ogni istante, mentre noi viviamo una vita troppo felice, protetta da te, ci sono milioni di esseri umani, che sono pure tuoi figli e nostri fratelli, che muoiono di fame, senza aver meritato di morire di fame, che muoiono di freddo, senza aver meritato di morire di freddo. Signore, abbi pietà di tutti i poveri del mondo. e perdona a noi di averli, per una irragionevole paura, abbandonati. E non permettere più, Signore, che noi viviamo felici da soli. Facci sentire l’angoscia della miseria universale e liberaci da noi stessi. Così sia. (Raoul Follereau)</li>
</ul>
</p>

<p>
<ul>
<li>Mio Dio, prendimi per mano, ti seguirò, non farò troppa resistenza. Non mi sottrarrò a nessuna delle cose che mi verranno addosso in questa vita, cercherò di accettare tutto e nel modo migliore. Ma concedimi, di tanto in tanto, un breve momento di pace. Non penserò più, nella mia ingenuità, che un simile momento debba durare in eterno, saprò anche accettare l'irrequietezza e la lotta. Il calore e la sicurezza mi piacciono, ma non mi ribellerò se mi toccherà stare al freddo purché tu mi tenga la mano. Andrò dappertutto allora, e cercherò di non avere paura. E dovunque mi troverò, io cercherò di irraggiare un po' di quell'amore, di quel vero amore per gli uomini che mi porto dentro. (Etty Hillesum)</li>
</ul>
</p>

<p>
<ul>
<li>Non abbiate paura di accogliere Cristo e di accettare la sua potestà! Non abbiate paura! Aprite, anzi, spalancate le porte a Cristo! Alla sua salvatrice potestà aprite i confini degli Stati, i sistemi economici come quelli politici, i vasti campi di cultura, di civiltà, di sviluppo. Non abbiate paura! (San Giovanni Paolo II)</li>
</ul>
</p>

<p>
<ul>
<li>Signore Gesù Cristo, che hai potere sulla vita e sulla morte, tu conosci ciò che è segreto e nascosto, i pensieri e i sentimenti non ti sono velati. Guarisci i miei raggiri e il male fatto nella mia vita. Ecco, la mia vita declina di giorno in giorno, ma i miei peccati crescono. Signore, Dio delle anime e dei corpi, tu conosci l'estrema fragilità della mia anima e del mio corpo, concedimi forza nella mia debolezza, sostienimi nella mia miseria. Dammi un animo grato: che mi ricordi sempre dei tuoi benefici, non ricordare i miei numerosi peccati, perdona tutti i miei tradimenti. Signore, non disdegnare questa preghiera, la preghiera di questo misero. Conservami la tua grazia fino alla fine, custodiscimi come per il passato. Amen. (Efrem il Greco)</li>
</ul>
</p>

<p>
<ul>
<li>Come un cipresso sui monti dell’Ermon / Il cipresso possiede alcune caratteristiche particolari. Esso è legno resinoso impenetrabile all’acqua distruttrice del male. È albero che svetta verso il cielo, si innalza verso Dio. Dio stesso si paragona ad un cipresso sempre verde. Non ci sono inverni per esso. Non  ci sono oscurità. Non ci sono tenebre. L’arca dell’alleanza di Noè, Arca della salvezza dell’intera umanità, era di cipresso, legno impermeabile, difficilmente penetrabile. Allora Dio disse a Noè: «È venuta per me la fine di ogni uomo, perché la terra, per causa loro, è piena di violenza; ecco, io li distruggerò insieme con la terra. Fatti un’arca di legno di cipresso; dividerai l’arca in scompartimenti e la spalmerai di bitume dentro e fuori. Ecco come devi farla: l’arca avrà trecento cubiti di lunghezza, cinquanta di larghezza e trenta di altezza. Farai nell’arca un tetto e, a un cubito più sopra, la terminerai; da un lato metterai la porta dell’arca. La farai a piani: inferiore, medio e superiore (Gen 6,13-16). </li>
</ul>
Salomone si serve dello stesso legno per la costruzione del tempio di Gerusalemme. <br>
Salomone dette inizio alla costruzione del tempio e la portò a termine. <br>
Costruì i muri del tempio all’interno con tavole di cedro, dal pavimento del tempio fino ai muri di copertura.<br>
Rivestì di legno la parte interna e inoltre rivestì con tavole di cipresso il pavimento del tempio (1Re 6,14-15). <br>
Dio stesso si raffigura ad un cipresso sempre verde, cipresso senza oscurità, senza tenebre, senza ammanchi di energia, sempre sveglio, sempre vivo, senza notte. <br>
Che ho ancora in comune con gli idoli, o Èfraim? Io l’esaudisco e veglio su di lui; io sono come un cipresso sempre verde, il tuo frutto è opera mia (Os 14,9). <br>
La Vergine Maria è questo nuovo cipresso di Dio. È cipresso impenetrabile al male. Il peccato mai è entrato nel suo cuore, nel suo spirito, nella sua anima.<br>
Come vera arca della salvezza ha sempre galleggiato sulle acque del male. Mai il male ha avuto potere su di Lei.<br>
È cipresso, la Vergine Maria, che svetta verso il Cielo, verso Dio. La sua altezza nella santità è altissima, giunge alle sommità di Dio, arriva fino al trono divino, si ferma ai piedi dell’Onnipotente.<br>
È cipresso, la Vergine Maria, che sempre vigila perché Cristo Gesù regni in ogni cuore con la sua grazia e la sua parola, il suo Vangelo. <br>
Se Lei, vero cipresso di Dio, non vigilasse con la sua materna attenzione, noi tutti saremmo persi. Saremmo tutti preda del peccato e della morte.<br>
Vergine Maria, stupendo e meraviglioso cipresso del nostro Dio, aiutaci perché mai il male penetri nel nostro cuore, nel nostro corpo, nella nostra anima. <br>
Angeli e Santi del Paradiso, fate sì che il nostro legno di peccato diventi legno di grazia, il nostro legno di falsità legno di verità, il nostro legno di tenebre legno di luce radiosa.<br>
Anche del nostro legno ha bisogno il Signore per costruire un’arca di salvezza per l’umanità intera. Fate anche noi legno di cipresso sempre verde.
</p>

<p>
<ul>
<li>O Maria, tu che stavi sotto la croce del tuo Figlio Gesù Crocifisso</li>
</ul>
Contemplare la Vergine Maria ai piedi della croce del suo Figlio Gesù, Crocifisso per amore, vuol dire addentrarsi nel mistero della vocazione della Madre di Dio e che finirà alla consumazione dei secoli, quando il Signore verrà per fare i cieli nuovi e la terra nuova.<br>
Ai piedi della croce di Gesù si compie una prima parte della missione della Vergine Maria. A Nazaret è era stata chiamata dall’Angelo per essere la Madre del Figlio dell’Altissimo, del Dio che doveva farsi carne per la nostra redenzione eterna. Ella risponde il suo sì all’Angelo e in quello stesso istante avviene il concepimento nel suo seno verginale, per opera dello Spirito Santo: «Ecco la serva del Signore: avvenga per me secondo la tua parola».  <br>
Il mistero dell’incarnazione non si esaurisce in questo istante. Esso inizia, ma non finisce. Si compirà alla fine del mondo. Alla croce Gesù estende il mistero della divina maternità ad ogni altro figlio di Dio, a tutti coloro che nasceranno da acqua e da Spirito Santo. Tutti costoro nasceranno in Lui, nasceranno dal seno mistico della Madre sua. Sarà il seno verginale della Madre sua che dovrà concepirli misticamente, misticamente farli nascere. Ma sarà sempre la Madre sua che dovrà accudirli, accompagnarli, assisterli, come ha fatto con Gesù Signore. <br>
Ecco la missione della vergine Maria: dal momento del concepimento e della nascita a figli adottivi di Dio, che avviene nell’acqua per opera dello Spirito Santo, la Vergine Maria è costituita Madre di questo concepimento e di questa nascita. Poiché vera Madre, è sua vera missione accompagnare ogni vero figlio di Dio dal momento del concepimento alla terra fino alla nascita nel cielo, che avverrà al momento della sua morte.<br>
Maria è Colei che deve prenderci e condurci, formarci ed educarci, allevarci ed insegnarci come si giunge a Dio.  Ella dovrà stare presso ogni nostra croce, come è stata alla croce del suo Figlio Gesù, per sostenerci con la sua preghiera e la sua offerta. Sarà lei che dovrà offrirci al Padre, nello Spirito Santo, per Cristo nostro Signore. Sarà per Lei che il nostro sacrificio potrà dirsi perfetto, perché sarà in Lei, con Lei e per Lei che noi possiamo essere crocifissi in Cristo, con Cristo, per Cristo.<br>
Senza la presenza della Vergine Maria ai piedi della nostra croce, nessuno di noi sarà così forte da poter resistere alle tentazioni che si scatenano perché noi desistiamo, abbandoniamo, ci tiriamo indietro, rinneghiamo Cristo, tradiamo il Padre, ci separiamo dalla verità dello Spirito Santo, ci immergiamo nelle tenebre del male e del peccato, lasciandoci conquistare dal mondo.<br>
La Vergine Maria sarà ai piedi della nostra croce, se noi rimaniamo sulla croce di Cristo Gesù Crocifisso. Ella è una cosa con noi se noi saremo una cosa sola con Cristo Gesù. Se noi ci separiamo da Cristo Gesù e dalla sua Parola, Lei non potrà più stare presso la nostra croce ed allora la croce non sarà più per noi di redenzione, ma di condanna, perché la vivremo male.<br>
Vergine Maria, Madre della Redenzione, vieni e aiutaci a stare sempre sulla croce di Gesù  Crocifisso, crocifissi anche noi in Lui, con Lui, per Lui. Tu verrai e ci offrirai al Padre per la nostra santificazione e per la conversione del mondo. Non c’è conversione dei cuori se non in questa tua offerta che farai di noi al Padre nostro celeste. Angeli e Santi di Dio, intercedete. Vogliamo restare con Cristo, in Cristo, per Cristo, sulla sua croce per essere offerti al Padre per la salvezza dei fratelli.
</p>

<p>
<ul>
<li>(Pr 31,22) Si è procurata delle coperte, di lino e di porpora sono le sue vesti / Nell’Antico Testamento le vesti di lino erano stimate come cosa nobilissima. Erano le vesti dei Sacerdoti, degli Scribi, dei Messaggeri celesti. Anche la porpora era riservata alle persone di una certa elevazione sociale. Di certo non era la veste di poveri.  Dopo che  Giuseppe rivela il significato dei sogni al Faraone, fu vestito di vesti di lino. </li>
</ul>
Il faraone disse a Giuseppe: «Ecco, io ti metto a capo di tutta la terra d’Egitto». Il faraone si tolse di mano l’anello e lo pose sulla mano di Giuseppe; lo rivestì di abiti di lino finissimo e gli pose al collo un monile d’oro. Lo fece salire sul suo secondo carro e davanti a lui si gridava: «Abrech». E così lo si stabilì su tutta la terra d’Egitto. Poi il faraone disse a Giuseppe: «Io sono il faraone, ma senza il tuo permesso nessuno potrà alzare la mano o il piede in tutta la terra d’Egitto». E il faraone chiamò Giuseppe Safnat Panèach e gli diede in moglie Asenat, figlia di Potifera, sacerdote di Eliòpoli. Giuseppe partì per visitare l’Egitto. Giuseppe aveva trent’anni quando entrò al servizio del faraone, re d’Egitto (Gen 41,41-46). <br>
L’apocalisse ci rivela anche un altro significato che rivestono gli abiti di lino. Sono le opere dei giusti, dei santi, di quanti hanno servito Cristo con amore, verità, giustizia. <br>
Allora l’angelo mi disse: «Scrivi: Beati gli invitati al banchetto di nozze dell’Agnello!». Poi aggiunse: «Queste parole di Dio sono vere». Allora mi prostrai ai suoi piedi per adorarlo, ma egli mi disse: «Guàrdati bene dal farlo! Io sono servo con te e i tuoi fratelli, che custodiscono la testimonianza di Gesù. È Dio che devi adorare. Infatti la testimonianza di Gesù è lo Spirito di profezia». Poi vidi il cielo aperto, ed ecco un cavallo bianco; colui che lo cavalcava si chiamava Fedele e Veritiero: egli giudica e combatte con giustizia.<br>
I suoi occhi sono come una fiamma di fuoco, ha sul suo capo molti diademi; porta scritto un nome che nessuno conosce all’infuori di lui. È avvolto in un mantello intriso di sangue e il suo nome è: il Verbo di Dio. Gli eserciti del cielo lo seguono su cavalli bianchi, vestiti di lino bianco e puro. Dalla bocca gli esce una spada affilata, per colpire con essa le nazioni. Egli le governerà con scettro di ferro e pigerà nel tino il vino dell’ira furiosa di Dio, l’Onnipotente. Sul mantello e sul femore porta scritto un nome: Re dei re e Signore dei signori.<br>
Vidi poi un angelo, in piedi di fronte al sole, nell’alto del cielo, e gridava a gran voce a tutti gli uccelli che volano: «Venite, radunatevi al grande banchetto di Dio. Mangiate le carni dei re, le carni dei comandanti, le carni degli eroi, le carni dei cavalli e dei cavalieri e le carni di tutti gli uomini, liberi e schiavi, piccoli e grandi» (Ap 19,9-18). <br>
La Vergine ha dato al mondo la sua opera più bella: Cristo Signore. Qual è l’opera più santa per ogni discepolo di Gesù? Imitare la Madre di Dio: dare Cristo ad ogni cuore come il suo unico e solo vestito, da indossare per l’eternità. Questa è l’opera che Dio ci chiede. Per questo dobbiamo lasciarci aiutare da Lei. Lei sa come si concepisce Cristo – per opera dello Spirito Santo – e sa anche come lo si dona al mondo – sempre per opera dello Spirito Santo. È da Lei che si apprende la scienza del dare Cristo.<br>
Vergine Maria, Datrice eterna di Cristo ai cuori, vieni in nostro soccorso. Oggi Cristo non si dona più. Al suo posto si dona un pezzo di pane o altre cose della terra. Tu ci libererai dalla nostra grande stoltezza e noi iniziamo a dare la vera veste ai cuori.<br>
Angeli e Santi, convincete i cuori che un cristiano che non dona Cristo è inutile a Dio.
</p>

<p>
<ul>
<li>(Lc 1,50) Per quelli che lo temono / La misericordia è essenza del nostro Dio. È la sua stessa natura, la sua vita. È il dono della sua vita che Lui fa alla creatura fatta ad immagine e a somiglianza di Lui. La misericordia non è però imposta. Nessuno è obbligato ad accoglierla, per divenire misericordia della misericordia del Signore. La Vergine Maria, vera Profetessa e Regina dei Profeti, vera voce dello Spirito Santo, ci annunzia che essa è “Per quelli che lo temono”. Diciamo subito che essa è per tutti. Ma ne usufruiscono quelli che vivono nel suo santo timore. Ecco come il Libro del Siracide parla del Timore del Signore. Esso è l’inizio della sapienza e dell’intelligenza per ogni uomo. </li>
</ul>
Ogni sapienza viene dal Signore e con lui rimane per sempre. La sabbia del mare, le gocce della pioggia e i giorni dei secoli chi li potrà contare? L’altezza del cielo, la distesa della terra e le profondità dell’abisso chi le potrà esplorare? Prima d’ogni cosa fu creata la sapienza e l’intelligenza prudente è da sempre. Fonte della sapienza è la parola di Dio nei cieli, le sue vie sono i comandamenti eterni. La radice della sapienza a chi fu rivelata? E le sue sottigliezze chi le conosce? Ciò che insegna la sapienza a chi fu manifestato? La sua grande esperienza chi la comprende? Uno solo è il sapiente e incute timore, seduto sopra il suo trono. Il Signore stesso ha creato la sapienza, l’ha vista e l’ha misurata, l’ha effusa su tutte le sue opere, a ogni mortale l’ha donata con generosità, l’ha elargita a quelli che lo amano. L’amore del Signore è sapienza che dà gloria, a quanti egli appare, la dona perché lo contemplino.<br>
Il timore del Signore è gloria e vanto, gioia e corona d’esultanza. Il timore del Signore allieta il cuore, dà gioia, diletto e lunga vita. Il timore del Signore è dono del Signore, esso conduce sui sentieri dell’amore. Chi teme il Signore avrà un esito felice, nel giorno della sua morte sarà benedetto. Principio di sapienza è temere il Signore; essa fu creata con i fedeli nel seno materno. Ha posto il suo nido tra gli uomini con fondamenta eterne, abiterà fedelmente con i loro discendenti.  Pienezza di sapienza è temere il Signore; essa inebria di frutti i propri fedeli. Riempirà loro la casa di beni desiderabili e le dispense dei suoi prodotti. Corona di sapienza è il timore del Signore; essa fa fiorire pace e buona salute. L’una e l’altra sono doni di Dio per la pace e si estende il vanto per coloro che lo amano. Egli ha visto e misurato la sapienza, ha fatto piovere scienza e conoscenza intelligente, ha esaltato la gloria di quanti la possiedono. Radice di sapienza è temere il Signore, i suoi rami sono abbondanza di giorni. Il timore del Signore tiene lontani i peccati, chi vi persevera respinge ogni moto di collera.<br>
La collera ingiusta non si potrà scusare, il traboccare della sua passione sarà causa di rovina. Il paziente sopporta fino al momento giusto, ma alla fine sgorgherà la sua gioia. Fino al momento opportuno terrà nascoste le sue parole e le labbra di molti celebreranno la sua saggezza. Fra i tesori della sapienza ci sono massime sapienti, ma per il peccatore è obbrobrio la pietà verso Dio. Se desideri la sapienza, osserva i comandamenti e il Signore te la concederà. Il timore del Signore è sapienza e istruzione, egli si compiace della fedeltà e della mansuetudine. Non essere disobbediente al timore del Signore e non avvicinarti ad esso con cuore falso. Non essere ipocrita davanti agli uomini e fa’ attenzione alle parole che dici. Non esaltarti, se non vuoi cadere e attirare su di te il disonore; Il Signore svelerà i tuoi segreti e ti umilierà davanti all’assemblea, perché non ti sei avvicinato al timore del Signore e il tuo cuore è pieno d’inganno (Sir 1,1-30). <br>
Cosa si deve intendere per timore del Signore? Una cosa semplicissima: credere che la sua Parola sempre si compie sia in ciò che ci annunzia come bene e sia in ciò che ci rivela essere un male per noi. Credere cioè sia nella via della vita che lui ci indica e sia nella via della morte che lui ci rivela e ci manifesta. Il bene è vita secondo la natura di Dio che è carità e misericordia. Il male è non vivere secondo la natura di bene di Dio che è amore. Temere il Signore è accogliere che fuori della sua volontà di bene si percorre una via di morte, che poi si trasformerà in morte eterna per l’uomo. Chi teme allora il Signore? Chi crede nella sua Parola, cammina nella sua Legge, esegue ogni suo comando di bene, evita sempre il male. Per chi cammina nel bene, sempre la misericordia di Dio si riversa su di lui con ogni abbondanza. Chi cammina nel male, avrà solo una misericordia da parte di Dio: la grazia di potersi convertire. <br>
Vergine Maria, Madre della Redenzione, Angeli, Santi, fateci di purissima fede nella Parola. 
</p>

<p>
<ul>
<li>(Lc 1,50) Ha spiegato la potenza del suo braccio </li>
</ul>
Il braccio potente del Signore è la sua eterna e divina onnipotenza che crea l’universo visibile e invisibile e lo modella secondo la sua volontà. La Vergine Maria dicendo: “ha spiegato la potenza del suo braccio”, ci rivela che nella sua vita Dio veramente ha messo tutta la sua divina ed eterna onnipotenza. Quanto ha operato in lei supera infinitamente la potenza esercitata nella creazione del Cielo e della terra e di quanto vi è in esso. Creazione, redenzione, santificazione dell’uomo sono l’opera di Dio, solo sua purissima opera. All’uomo è chiesto di lasciarsi operare da Dio, allo stesso modo che alla creta è domandato di lasciarsi formare dal vasaio.<br>
Piombano sopra di loro la paura e il terrore; per la potenza del tuo braccio restano immobili come pietra, finché sia passato il tuo popolo, Signore, finché sia passato questo tuo popolo che ti sei acquistato (Es 15, 16). Il Signore disse a Mosè: "Ora vedrai quello che sto per fare al faraone con mano potente, li lascerà andare, anzi con mano potente li caccerà dal suo paese!" (Es 6, 1). Mosè disse al popolo: "Ricordati di questo giorno, nel quale siete usciti dall'Egitto, dalla condizione servile, perché con mano potente il Signore vi ha fatti uscire di là: non si mangi ciò che è lievitato (Es 13, 3). Sarà per te segno sulla tua mano e ricordo fra i tuoi occhi, perché la legge del Signore sia sulla tua bocca. Con mano potente infatti il Signore ti ha fatto uscire dall'Egitto (Es 13, 9).  Israele vide la mano potente con la quale il Signore aveva agito contro l'Egitto e il popolo temette il Signore e credette in lui e nel suo servo Mosè (Es 14, 31). <br>
Mosè allora supplicò il Signore, suo Dio, e disse: "Perché, Signore, divamperà la tua ira contro il tuo popolo, che tu hai fatto uscire dal paese d'Egitto con grande forza e con mano potente? (Es 32, 11). Quando tuo figlio domani ti chiederà: Che significa ciò?, tu gli risponderai: Con braccio potente il Signore ci ha fatti uscire dall'Egitto, dalla condizione servile (Es 13, 14).  Questo sarà un segno sulla tua mano, sarà un ornamento fra i tuoi occhi, per ricordare che con braccio potente il Signore ci ha fatti uscire dall'Egitto" (Es 13, 16). Tu hai calpestato Raab come un vinto, con braccio potente hai disperso i tuoi nemici (Sal 88, 11). Il Signore ha giurato con la sua destra e con il suo braccio potente: "Mai più darò il tuo grano in cibo ai tuoi nemici, mai più gli stranieri berranno il vino per il quale tu hai faticato (Is 62, 8).  Io stesso combatterò contro di voi con mano tesa e con braccio potente, con ira, furore e grande sdegno (Ger 21, 5). Io ho fatto la terra, l'uomo e gli animali che sono sulla terra, con grande potenza e con braccio potente e li do a chi mi piace (Ger 27, 5). <br>
Che il Signore modelli e rimodelli la sua creazione per il bene, solo per il bene dell’uomo, lo attesta il Libro della Sapienza, quando descrive l’agire della natura in favore dei figli di Israele.<br>
Difatti gli elementi erano accordati diversamente, come nella cetra in cui le note variano la specie del ritmo, pur conservando sempre lo stesso tono, come è possibile dedurre da un’attenta considerazione degli avvenimenti. Infatti animali terrestri divennero acquatici, quelli che nuotavano passarono sulla terra. Il fuoco rafforzò nell’acqua la sua potenza e l’acqua dimenticò la sua proprietà naturale di spegnere. Le fiamme non consumavano le carni di fragili animali che vi camminavano sopra, né scioglievano quel celeste nutrimento di vita, simile alla brina e così facile a fondersi. In tutti i modi, o Signore, hai reso grande e glorioso il tuo popolo e non hai dimenticato di assisterlo in ogni momento e in ogni luogo (Sap 19,18-22). <br>
La Vergine Maria vede se stessa da Dio, nella luce dello Spirito Santo. Vede tutta la misericordia che Dio le ha usato. Per “modulare” Lei secondo la sua volontà ha messo nella storia tutta la sua divina ed eterna onnipotenza. Essendo l’onnipotenza di Dio sempre a servizio della vita e mai della morte, Lei, Maria, opera straordinaria di Dio è stata creata per essere a totale servizio della vita. Per Lei il Signore ha deciso di far venire la sua Vita Eterna sulla nostra terra. Dalla Vita Eterna di Dio che viene in mezzo a noi per mezzo di Lei, il Signore vuole far ritornare in vita l’umanità e con essa l’intera creazione. Per Lei, perché madre della Vita Eterna, verrà uno sconvolgimento della terra, l’uomo sarà rimodulato, riformato, rinnovato, rigenerato ed anche quest’opera è il frutto della sua divina onnipotenza. Infatti tutto questo avviene per opera del suo Santo Spirito, che è il frutto maturato sulla Croce della Vita Eterna che nasce da Lei.<br>
Vergine Maria, Madre della Redenzione, Angeli, Santi, aiutateci a lasciarci rimodulare da Dio. 
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
17 maggio: sant'Adrione, martire; san Vittore, martire; santi Eradio e Paolo, martiri; santa Restituta, vergine e martire; san Pasquale Baylón, francescano; san Pietro Liu Wenyuan, martire e catechista; beata Antonia Mesina, vergine e martire; beato Ivano Ziatyk, sacerdote redentorista e martire.
</p>

<h5>Quotes</h5>

<p>
<ul>
<li>O Gesù mio, quando impareremo a guardare alle anime per motivi più elevati? Quando saranno veritieri i nostri giudizi? Ci dai la possibilità di esercitarci nelle opere di Misericordia e noi ci esercitiamo nei giudizi (Diario Faustina, 1269). </li>
<li>Le esperienze che contano sono spesso quelle che non avremmo mai voluto fare, non quelle che decidiamo noi di fare. (Alberto Moravia)</li>
<li>Dio ha creato le terre con laghi e fiumi perché l’uomo possa viverci. E il deserto affinché possa ritrovare la sua anima. (Proverbio Tuareg)</li>
<li>Ho capito di essere invecchiato quando al mio compleanno tutti gli invitati si sono messi intorno alla torta per scaldarsi le mani. (George Burns)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
Nella notte del mondo, Signore, tu sei la nostra pace. Noi non avevamo saputo restare con te nell'Eden e tu eri rimasto solo con il Padre. Ora, tu hai sconfitto il male ma noi siamo ancora deboli e impauriti di fronte alla durezza del mondo. Vegliamo allora con Maria e aspettiamo pregando il Padre dei poveri, lo Spirito Santo. Riempirà le nostre lampade di coraggio perché possiamo passare, con te e come te, attraverso le sofferenze del nostro tempo. Volgendo il nostro sguardo al cielo, ti vedremo venire nella gloria sulle nubi.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
