<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-03</h1>-->
<h1>DIES-01-03</h1>

<h5>Oremus</h5>

<p>
<sup>♦</sup> Novena al Santo Bambino Gesù di Praga (2) / O Gesù Bambino, io, tua piccola creatura, Ti prego e Ti scongiuro per me, per le persone a me care, per la grazia che attendo dalla Tua bontà infinita... Tu conosci il mio miglior bene, concedimelo dunque, o Gesù. Allontana da me ogni tentazione, liberami da ogni male, donami il cibo materiale e spirituale, fa' insomma, che ogni mio sospiro corrisponda a una tua grazia e che ogni domanda del mio cuore trovi in Te una crescente abbondanza dei tuoi divini favori. Signore, mio Dio, ascolta la mia preghiera ed accordami la grazia particolare che Ti domando, se è per il bene dell'anima mia... / Santo Bambino Gesù, benedicimi. / Pater, Ave, Gloria / Santo Bambino Gesù, ascoltami. / Pater, Ave, Gloria / Santo Bambino Gesù, esaudiscimi. / Pater, Ave, Gloria
</p>

<p>
<sup>♦</sup> Dammi Gesù / Padre, dammi il dono più bello, più grande, più prezioso che possiedi: Gesù! Quando sono ammalato, dammi Gesù perché egli è la Salute. Quando mi sento triste, dammi Gesù perché Egli è la Gioia. Quando mi sento debole, dammi Gesù perché Egli è la Forza. Quando mi sento solo, dammi Gesù perché Egli è l’Amico. Quando mi sento legato, dammi Gesù perché Egli è la Libertà. Quando mi sento peccatore, dammi Gesù perché Egli è il Salvatore. Quando ho bisogno d’amore, dammi Gesù perché Egli è l’Amore. Quando ho bisogno di pane, dammi Gesù perché Egli è il Pane di Vita. Quando ho bisogno di denaro, dammi Gesù perché Egli è la Ricchezza Infinita. Padre, a qualsiasi mia richiesta rispondi con una<br>
sola parola, la tua Parola eterna: Gesù. (Don Serafino Falvo)
</p>

<p>
<sup>♦</sup> Sii, Signore, in me per rinforzarmi, fuori di me per custodirmi, sopra di me per proteggermi, sotto di me per consolarmi, davanti a me per guidarmi, dietro di me per seguirmi, tutt'intorno per rendermi sicuro. (John Henry Newman)
</p>

<p>
<sup>♦</sup> Signore Gesù, tu hai portato la grazia e la verità per rivelarci, oltre la Legge, Dio che è padre. Sostienici nel cammino verso l'incontro con il Verbo, il solo che può illuminare la nostra vita e farci diventare figli di Dio. Rischiara le tenebre del nostro cuore perché esse non ci schiaccino, e donaci la gioia della salvezza. Amen.
</p>

<p>
<sup>♦</sup> Nella gioia dell’adorazione / Cristo, Signore del dono senza contraccambio, illumina le nostre giornate. Nel vuoto di questo mondo che passa apri il nostro cuore al tuo amore. Sì, insegnaci ad ascoltare nella gioia dell’adorazione. Ci vuoi felici, concedici di renderti grazie! Cristo, tu sei il capo e la vite, noi le membra e i tralci. Il tuo Spirito ci irrighi, perché portiamo frutto. Sii benedetto per tante vocazioni al servizio, che giungono, per grazia e amore, fino ai limiti dell’impossibile. Ricevi la lode del popolo santo, a gran prezzo strappato alle lacrime. Ricevi la lode dei risorti, che vanno verso la tua dimora. Cristo, solo nella lode possiamo riconoscere questo mondo che passa e il regno di gloria che viene per chiamarci alla gioia senza nome. (Pierre Griolet)
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Quotes</h5>

<p>
<sup>♦</sup> La vita non è un cammino semplice e lineare lungo il quale possiamo procedere liberamente e senza intoppi, piuttosto un intricato labirinto attraverso il quale dobbiamo trovare la nostra strada. Spesso ci si sente smarriti e confusi, talvolta imprigionati in un vicolo cieco, ma sempre davanti a noi si aprirà una porta, forse non quella che ci saremmo aspettati, ma certamente quella che alla fine si rivelerà la migliore per noi. (A.J.Cronin)
</p>

<h5>Poesia</h5>

<p>
<sup>♦</sup> Il tuo prossimo è lo sconosciuto che è in te, reso visibile. Il suo volto si riflette nelle acque tranquille, e in quelle acque, se osservi bene, scorgerai il tuo stesso volto. Se tenderai l'orecchio nella notte, è lui che sentirai parlare, e le sue parole saranno i battiti del tuo stesso cuore. Non sei tu solo ad essere te stesso. Sei presente nelle azioni degli altri uomini, e questi, senza saperlo, sono con te in ognuno dei tuoi giorni. Non precipiteranno se tu non precipiterai con loro, e non si rialzeranno se tu non ti rialzerai. (Kahlil Gibran, Gesù figlio dell'uomo)
</p>

<h5>Aivanhov</h5>

<p>
<b>03/01/2002</b> L'esistenza è di una ricchezza infinita e non cessa di offrirci immense possibilità. Sappiate tuttavia che soltanto la ricerca dell'Assoluto, di Dio stesso, può colmarci. Si tratta di non lasciarsi scoraggiare, ma di capire bene la natura di questa attività. Tutti quelli che hanno riflettuto sulla natura del proprio lavoro, quando incontrano difficoltà e ostacoli dicono: "Eh sì, sono i rischi del mestiere" ma ciò non impedisce loro di continuare. Tutti sanno che ogni mestiere ha i suoi inconvenienti. E come mai gli spiritualisti non conoscono gli inconvenienti del loro "mestiere"? Se si scoraggiano e sono tentati di abbandonare il lavoro, vuol dire che non hanno capito. Se avessero capito, davanti alle difficoltà avrebbero continuato con maggior ardore. Quando siamo scoraggiati, proprio dallo scoraggiamento dobbiamo imparare a trarre maggior coraggio. Questa è la vera alchimia, la pietra filosofale. 
</p>

<p>
<b>03/01/2003</b> Domenica (il Sole), lunedì (la Luna), martedì (Marte), mercoledì (Mercurio), giovedì (Giove), venerdì (Venere), sabato (Saturno): la successione dei sette giorni della settimana corrisponde simbolicamente alla disposizione musicale dei pianeti. Dato che ogni giorno corrisponde a un pianeta, i giorni, come i pianeti, sfilano cantando l'uno dopo l'altro davanti al Creatore. Sono collegati l'un l'altro come i grani di un rosario infinito e formano una catena che scorre per l'eternità. La corona del rosario ha un ruolo così importante in molte religioni, perché simboleggia il concatenamento delle forze cosmiche, la successione infinita degli elementi e degli esseri. Anche noi non dobbiamo mai dimenticare che facciamo parte di una catena, perché soltanto avendo consapevolezza di appartenere a questo svolgersi infinito, possiamo vivere all'unisono con l'armonia cosmica. 
</p>

<p>
<b>03/01/2004</b> Più vi legate alla Sorgente divina e più attirate a voi degli esseri che vengono ad aiutarvi e a sostenervi. In tal modo diventate forti, raggianti, padroni di voi stessi e avete in mano la potente chiave della realizzazione. Abbiate dunque soprattutto timore di commettere delle azioni che possano allontanare da voi questi operai divini. Infatti ogni errore allontana alcuni amici invisibili, perché produce delle esalazioni nauseabonde che essi non possono sopportare. Dentro di voi mettete Dio sopra ogni cosa, pregate e meditate per legarvi a Lui e allora gli operai celesti lasceranno scorrere su di voi le acque del fiume della vita e vi illumineranno con la loro luce. Aprite la vostra anima a questi fasci di luce e vedrete apparire davanti a voi un mondo sublime popolato di abitanti ricolmi di splendore.
</p>

<p>
<b>03/01/2005</b> Molti esseri umani, anche quando hanno raggiunto l’età adulta, sono ancora dei bambini: per fermare la loro attenzione hanno sempre bisogno di novità. Questo difetto si osserva anche negli spiritualisti; essi attendono sempre qualcosa di nuovo, anche se l’insegnamento che ricevono porta loro una tale profusione di verità che non hanno nemmeno il tempo di assimilarle. Ma cosa fanno mai con quello che hanno già? E voi, non avete forse il medesimo difetto? Vi accontentate di prendere annotazioni che in seguito archiviate da qualche parte. Decidetevi finalmente a mettere in pratica quelle verità, altrimenti passerete la vita in attesa di novità, e non avanzerete mai! Nella vita spirituale bisogna lavorare incessantemente sulle stesse verità. La novità sta proprio in quello che ogni giorno si scopre, approfondendo tali verità. 
</p>

<p>
<b>03/01/2006</b> Il cosmo obbedisce alla legge del ritmo. Tutto è ritmo nell’universo e l’essere umano stesso appartiene a questo grande ritmo cosmico. In modo percettibile o meno, ciascuna delle sue funzioni biologiche o psichiche è retta dalle leggi del ritmo. Secondo il suo modo di vivere, attraverso i suoi pensieri, i suoi sentimenti e le sue azioni, egli entra più o meno in armonia con il ritmo universale. Sin dall’alba dell’umanità, la musica e la danza non sono stati altro che dei tentativi per entrare nuovamente in questo ritmo universale e per restarvi. Ecco perché tutte le culture, in un dato momento della loro storia, hanno attribuito alla musica e alla danza un’origine divina.
</p>

<p>
<b>03/01/2007</b> Ogni cosa può abbandonarci, e noi possiamo perdere tutto, tranne noi stessi. Allora, perché non cercare là, dentro di noi, dal momento che questa è la sola proprietà, la sola certezza che abbiamo veramente? Che ci si trovi sulla terra o nell’altro mondo, non ci separeremo mai da noi stessi. Per restare in ogni circostanza padroni della situazione, tutti noi disponiamo di qualcosa che niente e nessuno ci può togliere. E quel che niente e nessuno può toglierci siamo noi. Nella vita e nella morte, saremo eternamente con noi stessi. Sì, ecco la cosa più sicura; tutto il resto non lo è, e può sfuggirci. E questo “noi” che nessuno ci può togliere è la consapevolezza della scintilla divina che noi siamo, dunque la consapevolezza delle capacità che abbiamo ricevuto dal Creatore e delle occasioni che ogni giorno ci vengono date per mettere all’opera tali capacità.
</p>

<p>
<b>03/01/2008</b> Sul piano fisico, gli esseri sono individualizzati, separati, e ciò che ciascuno vive non tocca direttamente gli altri. La vostra sofferenza o la vostra gioia non sono, apparentemente, la sofferenza o la gioia degli altri. Se vi ostinate a mangiare un cibo indigesto, è il vostro stomaco che rovinate, non il loro. Ma in alto, nei piani sottili, non c’è più alcuna frontiera fra gli esseri, e ogni vostro stato produce degli effetti sugli altri. Sì, perché in alto non esiste che un unico essere: l’Uomo cosmico, che è la sintesi di tutti gli esseri. Noi viviamo nell’Uomo cosmico, noi stessi siamo quell’Uomo cosmico, e non esiste alcuna creatura in quanto entità separata. Ne consegue quindi questa legge morale: noi non possiamo fare agli altri del bene o del male, senza fare anche a noi stessi quel bene o quel male. Apparentemente, vi sembra che questo non abbia molto senso?… Al contrario, ha molto senso, perché nell’Uomo cosmico, noi siamo Uno. 
</p>

<p>
<b>03/01/2009</b> Per entrare veramente in comunicazione con il mondo divino, sforzatevi di raggiungere le vette del vostro essere interiore. Quando sentite di avere finalmente raggiunto una regione al di là della polvere e delle nuvole, cercate di rimanervi più a lungo che potete. Ma essendo comunque difficile prolungare un simile stato di concentrazione, allentate la tensione e lasciatevi trasportare dalla luce come se galleggiaste su un mare calmo. Non pensate più, non sentite quasi più, ma la vostra anima che è presente, viva e vibrante, s’impregna degli elementi più sottili. Ripetete questo esercizio il più spesso possibile. Constaterete che quando dovrete riprendere le vostre occupazioni di tutti i giorni, gli elementi spirituali che avrete captato introdurranno in voi l’armonia. Il vostro desiderio di lavorare, di aiutare gli altri e di amarli aumenterà, e questa è una sensazione che non inganna. 
</p>

<p>
<b>03/01/2010</b> Ogni volta che ci ritroviamo per le nostre riunioni fraterne, è come se ciascuno portasse un frutto del suo giardino, del suo campo, della sua anima, e l'atmosfera si riempie di emanazioni deliziose che tutti possono assaporare. Così, invece di essere costretti ad accontentarsi di ravanelli, di pomodori... o di rape - simbolicamente parlando - che ciascuno coltiva a casa propria, si può mangiare di tutto, perché qui ci sono creature gentili che portano mele, prugne, pere, ecc., vale a dire la pazienza, la dolcezza, la forza, la salute, l'amore, la tenerezza, la purezza, l'intelligenza, la fede, la speranza... C'è veramente di che allestire un banchetto! Ecco la ragion d'essere di una fratellanza spirituale. Finché rimarrete da soli a casa vostra, vivrete nella povertà. È in una fratellanza spirituale che troverete l'abbondanza, perché è lì che il Cielo distribuisce le sue ricchezze attraverso ciascuno di voi.
</p>

<p>
<b>03/01/2011</b> Leggete o ascoltate una parola che vi meraviglia: è una rivelazione, e sentite qualcosa di nuovo accadere in voi. Una parola di verità possiede infatti un potere magico reale; ma se non fate nulla con l’idea espressa da quella parola, i suoi effetti andranno scomparendo. Non resterà che cercare di ascoltare nuove parole per provare le stesse emozioni spirituali, le quali si dissolveranno nello stesso modo. Allora, che senso ha tutto questo? Dovete trovare finalmente un buon metodo di lavoro: quando avete ricevuto una verità, non accontentatevi di meravigliarvi per qualche minuto, ma cercate di vivere tutta la giornata con quella verità. Lavorando, passeggiando, ascoltando della musica, cucinando o facendo le pulizie, ecc., non abbandonatela. Studiatela sotto ogni suo aspetto, cercate di comprendere come essa si verifichi in tutti i campi e in tutte le circostanze. Così, farete in modo che si incarni in voi. 
</p>

<p>
<b>03/01/2012</b> Creare… Fra tutti gli istinti che ogni essere umano possiede, quello di creare è sicuramente uno dei più potenti. Perché? Perché l’essere umano ha la vocazione di assomigliare al suo Padre celeste; e se non sono dei figli che egli vuole mettere al mondo, possono essere delle opere d’arte. L’arte è uno dei segni indicatori che il desiderio di diventare creatori non si limita alla creazione dei figli, a una semplice riproduzione per la conservazione della specie: l'arte si manifesta come un bisogno di andare oltre, di trovare sempre nuove forme, più belle, più vicine alla perfezione. Il potere creatore dell’uomo risiede più in alto rispetto al suo livello di coscienza ordinario: questo potere si trova in una parte della sua anima, che a quel punto si manifesta come un’antenna, con la facoltà sia di esplorare e contemplare realtà situate molto al di là dell'uomo stesso, sia di captarne gli elementi. Solo quando un essere umano è capace di migliorare e superare se stesso, può affermare di saper creare. 
</p>

<p>
<b>03/01/2013</b> Il Vangelo di Matteo racconta che alcuni Magi venuti da Oriente, giunsero a Gerusalemme e domandarono: «Dov'è il re dei Giudei che è appena nato? Abbiamo visto sorgere la sua stella in Oriente, e siamo venuti ad adorarlo». Quei Magi, ai quali la tradizione ha dato i nomi di Melchiorre, Baldassarre e Gaspare, portavano in dono a Gesù oro, incenso e mirra. Ciascuno di questi doni è simbolico. L’oro sta a significare che Gesù era re: il color oro è il colore della saggezza, il cui splendore brilla sopra il capo degli Iniziati come una corona di luce. L’incenso significa che egli era sacerdote: l’incenso rappresenta la sfera della religione, che è anche quella del cuore, dell’amore. Infine, la mirra è un simbolo di immortalità: ci si serviva della mirra per imbalsamare i corpi e assicurarne così la conservazione. I Re Magi hanno quindi portato dei doni che sono in relazione con i tre piani: quello del pensiero, quello del sentimento e quello del corpo fisico. Ciascun dono è anche legato a una sefirah dell’Albero della Vita*: la mirra a Binah, l’eternità; l’oro a Tiphereth, la luce; e l’incenso a Hessed, la devozione.
</p>

<p>
<b>03/01/2014</b> Un insegnamento spirituale vi fa intravedere da lontano un paesaggio meraviglioso… Voi sapete che non lo potrete mai raggiungere, ma almeno lo avrete potuto scorgere, e quella visione vi accompagnerà e non smetterà di ispirarvi. Non potrete più dimenticare quello splendore, niente più vi fermerà, niente più vi farà indietreggiare. A poco a poco supererete tutti gli ostacoli, perché quella visione colmerà la vostra anima del desiderio di raggiungere una meta che si allontana continuamente. Senza dubbio soffrirete sentendola sempre al di fuori della vostra portata, ma questa sofferenza alimenterà in voi lo slancio, il bisogno di avanzare ancora e ancora... Il senso della vita sta nella ricerca di ciò che è eternamente irrealizzabile, inaccessibile. Questa aspirazione a qualcosa che, come l’orizzonte, sembra allontanarsi via via che avanziamo, pervade la nostra coscienza, la nostra subcoscienza e la nostra supercoscienza; essa mobilita tutte le nostre energie e ci apre il cammino verso l’infinito, verso l’eternità: niente ci può più fermare.
</p>

<p>
<b>03/01/2015</b> Tutto ciò che esiste sulla terra esisteva dapprima allo stato eterico nel sole. I quattro elementi si sono infatti formati per condensazioni successive. In principio era il fuoco. A partire dal fuoco si è formata l'aria, a partire dall'aria si è formata l'acqua, e a partire dall'acqua, la terra. Ora, il sole è una delle numerose forme di fuoco, e dunque è in lui che si trovano allo stato sottile tutti gli elementi che hanno formato la nostra terra e gli altri pianeti. E fu allontanandosi dal sole che quegli elementi si condensarono. Perciò tutto quel che esiste sulla terra, come sostanze minerali o vegetali, esiste già allo stato sottile, eterico, nel sole. Per quanto ci riguarda, si tratta di scoprire come riuscire – concentrandoci sul sole – a captare nella loro purezza originaria tutte quelle sostanze di cui abbiamo bisogno per il nostro pieno sviluppo fisico, psichico e spirituale. Chi le cerca unicamente in basso, sul piano fisico, senza fare alcuno sforzo per elevarsi, non guadagna nulla sul piano spirituale. Faccia un lavoro tramite il pensiero per andare a cercare quegli elementi alla sorgente, e riceverà il cibo degli dèi: l'ambrosia.
</p>

<p>
<b>03/01/2016</b> Quando parliamo dell’acqua, ci viene spontaneo pensare a quelle distese liquide che sono i fiumi, i laghi, i mari… Ma in natura l’acqua non necessariamente è visibile: è presente ovunque nell’atmosfera sotto forma di umidità; poi, condensandosi, diventa vapore, bruma, nuvole, nebbia, gocce di pioggia. Sotto l'effetto del freddo, l'acqua può solidificarsi e diventare ghiaccio; e quando cade dal cielo, può farlo non solo in forma di gocce di pioggia, ma anche di leggeri fiocchi di neve o chicchi di grandine capaci di tramortire la gente, distruggere le coltivazioni e i tetti delle case. L’acqua è dunque un elemento dai molteplici aspetti. Per analogia, ci fa capire come la materia originaria passi alternativamente attraverso stati diversi, più densi o più sottili. E allo stesso modo, il nostro corpo fisico, la nostra anima e il nostro spirito sono manifestazioni diverse di un’unica materia: tra loro non esiste alcuna reale scissione. 
</p>

<p>
<b>03/01/2017</b> Domenica (Sole), lunedì (Luna), martedì (Marte), mercoledì (Mercurio), giovedì (Giove), venerdì (Venere), sabato (Saturno): la serie dei sette giorni della settimana risponde simbolicamente a una disposizione musicale dei pianeti. E poiché ciascun giorno corrisponde a un pianeta, anche i giorni, l'uno dopo l'altro, passano cantando davanti al Creatore. Essi sono legati tra loro come i grani di un rosario senza fine, il cui andamento si inscrive nell'eternità. Se i rosari hanno una così grande importanza in certe religioni, è perché simboleggiano la concatenazione delle forze cosmiche, la sequenza infinita degli elementi e degli esseri; e non dobbiamo mai dimenticare che anche noi facciamo parte di una catena, poiché è solo mantenendo la consapevolezza di appartenere a questo andamento infinito che vivremo all'unisono con l'armonia cosmica.
</p>

<p>
<b>03/01/2018</b> Il Vangelo di Matteo racconta che alcuni Magi venuti da Oriente, giunsero a Gerusalemme e domandarono: «Dov'è il re dei Giudei che è appena nato? Abbiamo visto sorgere la sua stella in Oriente, e siamo venuti ad adorarlo». Quei Magi, ai quali la tradizione ha dato i nomi di Melchiorre, Baldassarre e Gaspare, portavano in dono a Gesù oro, incenso e mirra. Ciascuno di questi doni è simbolico. L’oro sta a significare che Gesù era re: il color oro è il colore della saggezza, il cui splendore brilla sopra il capo degli Iniziati come una corona di luce. L’incenso significa che egli era sacerdote: l’incenso rappresenta la sfera della religione, che è anche quella del cuore, dell’amore. Infine, la mirra è un simbolo di immortalità: ci si serviva della mirra per imbalsamare i corpi e assicurarne così la conservazione. I Re Magi hanno quindi portato dei doni che sono in relazione con i tre piani: quello del pensiero, quello del sentimento e quello del corpo fisico. Ciascun dono è anche legato a una sefirah dell’Albero della Vita*: la mirra a Binah, l’eternità; l’oro a Tiphereth, la luce; e l’incenso a Hessed, la devozione.
</p>

<p>
<b>03/01/2019</b> L'amore è una scienza, ma pochissimi si preoccupano di studiarla. Ecco perché tante persone, che sono piene di buone intenzioni per dedicarsi agli altri e hanno in bocca solo la parola “amore”, qualche tempo dopo si ritrovano deluse, inasprite. Era fatale: il loro amore, che non era illuminato, le ha messe in situazioni deplorevoli, ed eccole ora lamentarsi dicendo che l'amore è la causa di tutti i mali. In realtà è l'ignoranza riguardo all'amore che procura le sofferenze, non l'amore stesso. Ma dovrete esercitarvi a lungo a legarvi a Dio, Sorgente della vita eterna, affinché l'acqua che è in voi – ovvero le vostre forze e le vostre energie – si rinnovi continuamente. All'inizio, questo esercizio vi sembrerà forse scoraggiante. Vorrete amare Dio, ma il vostro cuore rimarrà vuoto, vi annoierete e lascerete vagabondare i vostri pensieri. Ma continuate, ditevi che tutta la vostra vita dipende dal legame che state creando con Lui. A poco a poco diventerete così ricchi e così forti che con il solo pensiero potrete aiutare migliaia di esseri nel mondo, poiché non esistono frontiere per le onde.
</p>

<p>
<b>03/01/2020</b> Fatevi coraggio, perché vi attende una grande eredità, un’eredità divina. Se non ne siete ancora entrati in possesso, significa che non siete ancora maggiorenni. Non è possibile conoscere la data in cui potrete entrarne in possesso, ma quel che è certo è che, quando raggiungerete la maggiore età, l'avrete. Forse sarà tra venti o trent'anni, forse in un’altra incarnazione, ma l’avrete. Direte: «Ma come potrò essere rintracciato? Avrò cambiato paese, nazionalità...». Potete cambiare tutto ciò che volete, ma le entità celesti vi troveranno sempre. Dunque, pensate ogni giorno a quell'eredità divina, e questo solo pensiero agirà molto favorevolmente su di voi. Tutto ciò che si può promettere agli esseri umani non soddisferà mai l’immensità dei loro desideri: una moglie, una casa, un piccolo giardino, un'automobile... Cosa sono mai? Anche quando li possiedono, non sono soddisfatti. L’immensità, l’infinito, l’eternità: è questa la vera eredità, l'unica in grado di colmare il cuore dell’uomo. 
</p>

<p>
<b>03/01/2021</b> Qualunque cosa accada, un vero spiritualista non interrompe mai il lavoro divino che ha intrapreso. Anche in mezzo alle peggiori prove, dice a se stesso: «Ecco ancora una buona occasione per mobilitare tutte le forze ostili e metterle al servizio del mio lavoro». Invece, la maggior parte degli esseri umani, anche se non le capita niente di negativo, fa di tutto per demolire, con la sua noncuranza, tutto ciò che di buono ha potuto ottenere. Ecco, si crea e si distrugge, si crea e si distrugge... Per questo non si ottengono risultati. Per ottenere dei risultati, occorre sostenere il lavoro spirituale intrapreso, il che significa mettere ogni cosa al servizio di quel lavoro: il buono e il cattivo, le gioie e i dolori, le speranze e lo scoraggiamento... sì, tutto quanto al servizio di quel lavoro. Ecco cosa significa veramente “costruire”, poiché ogni giorno porta con sé elementi nuovi.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
