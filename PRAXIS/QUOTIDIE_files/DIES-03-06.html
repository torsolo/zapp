<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-06</h1>-->
<h1>DIES-03-06</h1>

<h5>Oremus</h5>

<p>
<a href="https://www.novena.it/archivio_vangelo.htm" title="Novena" class="https">Novena</a> / <a href="FILE:///C:\MYKNOW\XDOCS\verbum\AV-Una-preghiera-al-giorno.pdf" title="1PRGG" class="FILE">1PRGG</a> / <a href="http://elefantsoftware.altervista.org/rosario/preghiere/it_0_calendario.htm" title="P1" class="http">P1</a> 
</p>

<p>
<ul>
<li>"Mi leverò e andrò da mio Padre". Liberaci dall'orgoglio della vita che ci impedisce di rialzarci dal fango nel quale il peccato ci ha trascinati. Salvaci dall'accecamento suicida che non riconosce la misericordia nella ostinazione e nell'indurimento del cuore. O Cristo, tu hai aperto le porte del Paradiso; là non vi è più l'angelo che ne vietava l'ingresso e per mezzo della tua voce il Padre chiama di nuovo Adamo, che aveva cacciato. Ero piegato, abbattuto dalle mie turpi colpe, ero prostrato e rifiutavo la consolazione, ma ti ho sentito e mi alzerò e andrò da mio Padre.</li>
</ul>
</p>

<p>
<ul>
<li>Padre buono, ho bisogno di te per esistere e per vivere. In Gesù mi hai guardato con misericordia, e nello Spirito sono diventato tuo figlio. Io ho tradito il tuo amore e ferito i miei fratelli. Ma Tu sei più forte del mio peccato: credo nella tua potenza sulla mia vita, credo nella tua capacità di salvarmi così come sono adesso. Ricordati di me e perdonami.</li>
</ul>
</p>

<p>
<ul>
<li>Senza meritarlo / Il mio Dio è sconcertante: È libertà ed è venuto a obbedire. È amore, ma esiste l’inferno. Non cade un capello senza la sua complicità, eppure milioni di uomini lo considerano superfluo. È allegria e dolore insieme. È il santo e amico dei peccatori, è il vergine e permise che le prostitute lo amassero, andò contro i ricchi ma mangiava con loro. È difficile il mio Dio per l’uomo che vuole misurarlo, per quanti vorrebbero imporgli una logica. Ma il mio Dio sfugge a tutte le logiche e alle nostre misure. Il mio Dio è così: meraviglioso e ineffabile, unico e sconcertante. È l’Essere ed è movimento, è ciò che era e quello che sarà. E tutto e niente esiste senza di lui. Il mio Dio è sconcertante: è colui in cui si crede senza vederlo, che si ama senza toccarlo, in cui si spera senza sentirlo, si possiede senza meritarlo. (Gemella)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
6 marzo: san Marciano, vescovo di Tortona e martire; san Vittorino, martire; san Quiriaco, sacerdote; sant'Evagrio, vescovo di Costantinopoli; san Giuliano, vescovo di Toledo; san Fridolino, abate di Säckingen; san Crodegango, vescovo di Metz; santi quarantadue martiri di Siria; sant'Ollegario, vescovo di Barcellona e di Tarragona; beata Rosa, vergine del Terz'ordine francescano; santa Coletta Boylet, vergine, riformatrice di molti monasteri di clarisse.
</p>

<h5>Quotes</h5>

<p>
<ul>
<li>Subito dopo il noviziato, cominciai ad esercitarmi in modo particolare nell'umiltà, non mi bastavano le sole umiliazioni che Dio mi mandava, ma le cercavo io stessa e in un fervore esagerato mi mostravo talvolta ai superiori quale non ero in realtà e non avevo neppure un'idea di tali miserie. Dopo poco però Gesù mi fece conoscere che l'umiltà è soltanto verità (Diario Faustina, 1503). </li>
<li>Se sei diverso da me, fratello, lungi dall’offendermi, tu mi arricchisci. (Antoine de Saint Exupéry)</li>
<li>La Parola si è fatta carne: per cui ciò che rischia è la carne, è la stessa vita e non la Parola. Ciò che è a rischio non è dunque la Parola, ma la vita, nessuno di noi deve sentirsi minacciato per ciò che dice, ma piuttosto per ciò che vive. (Antonietta Potente)</li>
<li>Ogni istante che Dio ti dona è un tesoro immenso. Non buttarlo. Non correre sempre, alla ricerca di chissà quale domani. Vivi meglio che puoi, pensa meglio che puoi e fai del tuo meglio oggi. Perché l’oggi sarà presto il domani e il domani sarà presto l’eterno”. (A. P. Gouthey)</li>
<li>Il destino fa fuoco con la legna che c’è. (A. Baricco)</li>
<li>Quando si è caduti nel fango non si nega di essersi sporcati. (Congo)</li>
<li>Abbi cura dei tuoi ricordi, perché non puoi viverli di nuovo. (Bob Dylan)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>Dal trattato «Sulla fuga dal mondo» di sant'Ambrogio, vescovo (Cap. 6, 36; 7, 44; 8, 45; 9, 52; CSEL 32, 192. 198-199. 204). Dov'è il cuore dell'uomo ivi è anche il suo tesoro. Infatti il Signore non suole negare il buon dono a quanti lo pregano. Pertanto, poiché il Signore è buono e lo è soprattutto per quelli che lo aspettano pazientemente, aderiamo a lui, stiamo con lui con tutta la nostra anima, con tutto il cuore, con tutta la forza, per restare nella sua luce, vedere la sua gloria e godere della grazia della felicità suprema. Eleviamo dunque l'anima a quel Bene, restiamo in esso, aderiamo ad esso; a quel Bene, che è al di sopra di ogni nostro pensiero e di ogni considerazione e che elargisce pace e tranquillità senza fine, una pace che supera ogni nostra comprensione e sentimento. Questo è il Bene che pervade tutto, e tutti viviamo in esso e da esso dipendiamo, mentre esso non ha nulla al di sopra di sé, ma è divino. Nessuno infatti è buono se non Dio solo: perciò tutto quello che è buono è divino e tutto quello che è divino è buono, per cui è detto: «Tu apri la mano, si saziano di beni» (Sal 103, 28); a ragione, infatti, per la bontà di Dio ci vengono date tutte le cose buone perché a esse non è mischiato alcun male. Questi beni la Scrittura li promette ai fedeli dicendo: «Mangerete i frutti della terra» (Is 1, 19). Siamo morti con Cristo; portiamo sempre e in ogni luogo nel nostro corpo la morte di Cristo perché anche la vita di Cristo si manifesti in noi. Dunque, ormai non viviamo più la nostra vita, ma la vita di Cristo, vita di castità, di semplicità e di tutte le virtù. Siamo risorti con Cristo, viviamo dunque in lui, ascendiamo in lui perché il serpente non possa trovare sulla terra il nostro calcagno da mordere. Fuggiamo di qui. Anche se sei trattenuto dal corpo, puoi fuggire con l'anima, puoi essere qui e rimanere presso il Signore se la tua anima aderisce a lui, se cammini dietro a lui con i tuoi pensieri, se segui le sue vie nella fede, non nella visione, se ti rifugi in lui; perché è rifugio e fortezza colui al quale Davide dice: In te mi sono rifugiato e non mi sono ingannato (cfr. Sal 76, 3 volg.). Pertanto siccome Dio è rifugio, e Dio è in cielo e sopra i cieli, allora dobbiamo fuggire di qui verso lassù dove regna la pace, il riposo dalle fatiche, dove festeggeremo il grande sabato, come disse Mosè: «Ciò che la terra produrrà durante il suo riposo servirà di nutrimento a te» (Lv 25, 6). Infatti riposare in Dio e vedere le sue delizie è come sedere a mensa ed essere pieni di felicità e di tranquillità. Fuggiamo dunque come cervi alle fonti d'acqua, anche la nostra anima abbia sete di quello di cui era assetato Davide. Qual è quella sorgente? Ascolta colui che dice: «È in te la sorgente della vita» (Sal 35, 10): dice la mia anima a questa fonte: Quando verrò e vedrò il tuo volto? (cfr. Sal 41, 3). La sorgente infatti è Dio.</li>
</ul>
</p>

<h5>DengMingDao</h5>

<p>
<sup>065</sup> Ascensione / Mattino freddo, gradini di pietra. / Il sentiero verso il tempio è ripido. / Inciamperemo, / ma dovremo sempre risollevarci. La pratica spirituale è un'attività quotidiana. Qualunque risultato otteniamo oggi, domani dovremo riprendere il cammino. Il progresso è spesso tanto lieve che i nostri sforzi ci sembreranno inutili, ed è difficile svegliarsi ogni mattina e riprovare con lo stesso entusiasmo. Ma è esattamente ciò che dobbiamo fare. Se abbiamo la fortuna di avere una guida, di possedere il talento e di essere favoriti dalle circostanze, dobbiamo applicare la nostra attenzione a un piccolo sforzo quotidiano. Nessuno ha mai toccato il cielo spiccando un semplice salto. La spiritualità è una scalata costante, un difficoltoso viaggio verso un tempio in cima alla montagna. Occorrono migliaia di passi, e la via è ripida. Ci vuole tempo per arrivare a destinazione, e lungo la strada dobbiamo accontentarci di ammirare il panorama pensando che dalla vetta la vista sarà migliore. Se inciampiamo e cadiamo, dobbiamo rialzarci e riprendere il cammino. Il successo nella vita spirituale non si misura da avvenimenti spettacolari, ma dalla devozione quotidiana. Sono questa volontà di ferro e questa sincerità profonda a garantire la nostra ascensione. 
</p>

<h5>InFinemDei</h5>

<p>
Maria, Vergine immacolata, tu hai ricevuto il potere di generare una nuova razza liberata dal peccato e dal timore del castigo. Lo Spirito ti ha avvolta e la notte ha indietreggiato. Madre della luce senza fine, intercedi per noi e tu, "o Maria Maddalena, che il Cristo ha liberato dai sette demoni, tu non sei rimasta prigioniera del peccato, con il tuo pentimento hai fatto straripare in cielo la gioia degli angeli". Donaci il fervore, che era in te e che ti rigenerò ai piedi del maestro poiché il tuo peccato venne assorbito dall'oceano della misericordia.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
