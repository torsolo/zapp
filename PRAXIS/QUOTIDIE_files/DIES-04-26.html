<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-26</h1>-->
<h1>DIES-04-26</h1>

<h5>Oremus</h5>

<p>
<ul>
<li>Signore, tu solo sei il Buon Pastore e il vero re. La tua corona fu una corona di spine, il tuo scettro un simbolo di sacrificio. Concedici la grazia di usare il nostro potere al servizio del prossimo e di essere, come il Buon Pastore, la porta attraverso la quale altri entreranno nel Regno.</li>
</ul>
</p>

<p>
<ul>
<li>Maria, Tu che alle nozze di Cana sei stata esempio della fede in Gesù e hai dimostrato la forza della Tua intercessione, ti imploriamo di ricondurci a Cristo, di aiutarci a vedere in Lui il vero Dio e il vero uomo affinché, aderendo alla Sua parola, possiamo ottenere la Vita eterna.</li>
</ul>
</p>

<p>
<ul>
<li>Mandami qualcuno da amare / Signore, quando ho fame, dammi qualcuno che ha bisogno di cibo; quando ho freddo, mandami qualcuno da scaldare; quando ho un dispiacere, offrimi qualcuno da consolare; quando la mia croce diventa pesante, fammi condividere la croce di un altro; quando sono povero, guidami da qualcuno nel bisogno; quando non ho tempo, dammi qualcuno che io possa aiutare; quando sono umiliato, fa’ che io abbia qualcuno da lodare; quando sono scoraggiato, mandami qualcuno da incoraggiare; quando ho bisogno di comprensione, dammi qualcuno che ha bisogno della mia; quando penso solo a me stesso, attira la mia attenzione su un’altra persona. Rendici degni, Signore, di servire i nostri fratelli. (Madre Teresa di Calcutta)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
26 aprile: san Cleto, papa; san Primitivo, martire; san Basileo, vescovo di Amasea e martire; san Ricario, sacerdote; san Pascasio Radberto, abate; santi Guglielmo e Pellegrino, eremiti; beati Domenico e Gregorio, sacerdoti domenicani; santo Stefano, vescovo di Perm'; san Raffaele Arnaiz Barón, religioso trappista; beato Giulio Junjer Padern, sacerdote salesiano e martire; beato Stanislao Kubista, sacerdote verbita, e beato Ladislao Goral, vescovo ausiliare di Lublino, martiri.
</p>

<h5>Quotes</h5>

<p>
<ul>
<li>O volontà divina, delizia del mio cuore, nutrimento della mia anima, luce del mio intelletto, forza onnipotente della mia volontà, poiché quando sono unita alla Tua volontà, Signore, la Tua potenza agisce in me e prende il posto della mia volontà (Diario Faustina, 650).</li>
<li>Non conosciamo mai la nostra altezza finché non siamo chiamati ad alzarci. (E. Dickinson)</li>
<li>La donna che Dio ti ha destinata è migliore di quella scelta dall’occhio. (Burundi)</li>
<li>Libertà e amore sono una cosa sola. (Novalis)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
<a href="" title="FILEST:TAO:TAO365" class="page">FILEST:TAO:TAO365</a><br>
<sup>116</sup> Riuscita / Realizzate le vostre visioni. / Perseverate nelle vostre ambizioni. / Solo così potrete negare / visioni e ambizioni. / Alcuni sostengono che non bisognerebbe avere ambizioni, sinonimo di brama e ingordigia. Tuttavia, alcune ambizioni sono il risultato della curiosità e del desiderio interiore. Si tratta di interessi individuali, come il voler conoscere una certa materia o il voler raggiungere determinati obiettivi. Se non nuocciono agli altri, faremmo dunque meglio a coltivarle, piuttosto che a soffocarle. Spesso i giovani vengono scoraggiati da amici ed anziani: talvolta a fronte di motivi validi, ma in genere le ragioni degli altri sono inquinate dalla paura, dall'ignoranza, dalla gelosia o dal senso di inadeguatezza. Nessuno dovrebbe impedirci di raggiungere i nostri obiettivi. Qualsiasi cosa desideriamo fare, facciamola al nostro meglio. Le clausole sono poche. Innanzitutto dobbiamo comprendere che nulla dura per sempre: può anche capitarci di realizzare un'ambizione, per poi scoprire che non ce ne importa più niente. Va bene così. Significa solo che il nostro interesse si è esaurito e che siamo liberi di dedicarci a qualcos'altro. In secondo luogo, la nostra vita non dovrebbe essere determinata dalle ambizioni che nutriamo. Prima di tutto siamo esseri umani, e i nostri obiettivi non sono che sovrappiù aggiunti alla nostra ricerca esistenziale. Infine, dovremmo renderci conto che la realizzazione dei nostri fini dovrebbe includere lo sradicamento di ogni paura. Una volta fatto ciò, non vi sarà più nulla a ostacolare la nostra riuscita spirituale. 
</p>

<h5>Krishnamurti</h5>

<p>
<a href="" title="ESOTEROS:MAESTRI:Jiddu Krishnamurti:Quotidiane1" class="page">ESOTEROS:MAESTRI:Jiddu Krishnamurti:Quotidiane1</a><br>
26-04 Vi assicuro, l’amore e passione: Non potete essere sensibili se in voi non c’è passione. Non fatevi spaventare da questa parola. Quasi tutti i libri religiosi, i guru, gli swami, i capi spirituali dicono: “Non siate passionali”. Ma se in voi non c’è passione, come potete essere sensibili alle cose belle e alle cose brutte, al tremolio delle foglie, a un tramonto, a un sorriso o a un pianto? Come potete essere sensibili senza quella passione che è completo abbandono? Signori, vi prego, ascoltatemi, e non chiedetemi come si fa ad avere passione. Ne avete, lo so, quando si tratta di cercare un buon lavoro, quando detestate un poveraccio o quando siete gelosi di una persona. Ma io sto parlando di una passione completamente diversa, una passione capace di amare. Nell’amore non c’è un io che ama; in quello stato che è amore non c’è nessuno che condanna, non c’è nessuno che afferma che avere rapporti sessuali è giusto o sbagliato, o che pretende di stabilire che cosa è buono e che cosa è cattivo. L’amore non ha nulla a che fare con queste contraddizioni. La contraddizione non esiste nell’amore. Ma come si può amare se non c’è passione? Come si può essere sensibili senza avere passione? Essere sensibili vuol dire rendersi conto di chi sta seduto accanto a voi, vuol dire rendersi conto dello squallore di una brutta città, della sua sporcizia, della sua povertà; ma vuol dire anche vedere la bellezza di un fiume, del mare, del cielo. Se in voi non c’è passione, come potete essere sensibili a tutto questo? Come potete accorgervi di un sorriso o di una lacrima? Vi assicuro, l’amore è passione. 
</p>

<h5>InFinemDei</h5>

<p>
Signore, tu ci hai fatto dono della parola perché parlassimo con bontà, degli orecchi perché ascoltassimo attentamente, delle mani perché creassimo qualcosa anche noi. Aiutaci a far uso di questi doni per salvare i nostri fratelli, come il Buon Pastore le pecorelle smarrite, dal loro peccato e dalla loro tristezza.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
