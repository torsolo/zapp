<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / Mercoledì della II settimana del Tempo Ordinario (anno dispari)
</p>

<p>
<u>ANTIFONA</u> / A te si prostri tutta la terra, o Dio. A te canti inni, canti al tuo nome, o Altissimo. (Sal 65,4)
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>COLLETTA</u> / Dio onnipotente ed eterno, che governi il cielo e la terra, ascolta con bontà le preghiere del tuo popolo e dona ai nostri giorni la tua pace. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Tu sei sacerdote per sempre secondo l’ordine di Melchìsedek</b> / Dalla lettera agli Ebrei. (Eb 7,1-3.15-17) / Fratelli, Melchìsedek, re di Salem, sacerdote del Dio altissimo, andò incontro ad Abramo mentre ritornava dall'avere sconfitto i re e lo benedisse; a lui Abramo diede la decima di ogni cosa. Anzitutto il suo nome significa "re di giustizia"; poi è anche re di Salem, cioè "re di pace". Egli, senza padre, senza madre, senza genealogia, senza principio di giorni né fine di vita, fatto simile al Figlio di Dio, rimane sacerdote per sempre. [Ora,] sorge, a somiglianza di Melchìsedek, un sacerdote differente, il quale non è diventato tale secondo una legge prescritta dagli uomini, ma per la potenza di una vita indistruttibile. Gli è resa infatti questa testimonianza: «Tu sei sacerdote per sempre secondo l'ordine di Melchìsedek». / Parola di Dio.
</p>

<p>
<u>PSALMUS</u> / (Sal 109) <b>Tu sei sacerdote per sempre, Cristo Signore</b> / Oracolo del Signore al mio signore: «Siedi alla mia destra finché io ponga i tuoi nemici a sgabello dei tuoi piedi». / Lo scettro del tuo potere stende il Signore da Sion: domina in mezzo ai tuoi nemici! / A te il principato nel giorno della tua potenza tra santi splendori; dal seno dell'aurora, come rugiada, io ti ho generato. / Il Signore ha giurato e non si pente: «Tu sei sacerdote per sempre al modo di Melchìsedek».
</p>

<p>
<u>ACCLAMATIO</u> / Alleluia, Alleluia. / Gesù annunciava il vangelo del Regno e guariva ogni sorta di malattie e infermità nel popolo. (Mt 4,23) / Alleluia.
</p>

<p>
<u>VANGELO</u> / <b>È lecito in giorno di sabato salvare una vita o ucciderla?</b> / Dal Vangelo secondo  Marco (Mc 3,1-6) / In quel tempo, Gesù entrò di nuovo nella sinagoga. Vi era lì un uomo che aveva una mano paralizzata, e stavano a vedere se lo guariva in giorno di sabato, per accusarlo. Egli disse all'uomo che aveva la mano paralizzata: «Àlzati, vieni qui in mezzo!». Poi domandò loro: «È lecito in giorno di sabato fare del bene o fare del male, salvare una vita o ucciderla?». Ma essi tacevano. E guardandoli tutt'intorno con indignazione, rattristato per la durezza dei loro cuori, disse all'uomo: «Tendi la mano!». Egli la tese e la sua mano fu guarita. E i farisei uscirono subito con gli erodiani e tennero consiglio contro di lui per farlo morire. / Parola del Signore.
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / Preghiamo con fiducia il Padre affinché tutti riconosciamo e apriamo le porte a Cristo salvatore. Diciamo insieme: <b>Sii tu la nostra vita, Signore.</b> / Perché la comunità cristiana, come espressione della fede sia instancabile nel proteggere la vita e la dignità dell'uomo. Preghiamo: / Perché i cristiani divisi si convertano all'unico Cristo che risana le ferite e annulla le separazioni, guidandoli alla piena comunione nella fede. Preghiamo: / Perché le donne, che con difficoltà e paura portano in seno una promessa di vita, siano concretamente sostenute dalla comunità cristiana. Preghiamo: / Perché gli handicappati e tutti i sofferenti nell'anima e nel corpo trovino in Cristo e nella solidarietà degli uomini la rasserenante certezza dell'amore di Dio. Preghiamo: / Perché la nostra parrocchia impari a ricercare non la pratica formalistica della religione, ma in primo luogo l'amore di Dio e del prossimo. Preghiamo: / Per i malati senza speranza. / Per i cristiani dal cuore duro. / Tu, o Signore, sei la bontà e la grazia. Perdona la nostra durezza di cuore e trasformaci in segni del tuo amore di Padre, con Gesù nostro fratello che vive e regna nei secoli dei secoli. Amen.
</p>

<p>
<u>OREMUS</u> / Per la durezza del cuore, molti si chiudono alla venuta liberante di Gesù. Preghiamo con fiducia il Padre affinché tutti riconosciamo e apriamo le porte a Cristo salvatore. Diciamo insieme: <b>Sii tu la nostra vita, Signore.</b> / Perché la comunità cristiana, come espressione della fede sia instancabile nel proteggere la vita e la dignità dell'uomo. Preghiamo: / Perché i cristiani divisi si convertano all'unico Cristo che risana le ferite e annulla le separazioni, guidandoli alla piena comunione nella fede. Preghiamo: / Perché le donne, che con difficoltà e paura portano in seno una promessa di vita, siano concretamente sostenute dalla comunità cristiana. Preghiamo: / Perché gli handicappati e tutti i sofferenti nell'anima e nel corpo trovino in Cristo e nella solidarietà degli uomini la rasserenante certezza dell'amore di Dio. Preghiamo: / Perché la nostra parrocchia impari a ricercare non la pratica formalistica della religione, ma in primo luogo l'amore di Dio e del prossimo. Preghiamo: / Per i malati senza speranza. / Per i cristiani dal cuore duro. / Tu, o Signore, sei la bontà e la grazia. Perdona la nostra durezza di cuore e trasformaci in segni del tuo amore di Padre, con Gesù nostro fratello che vive e regna nei secoli dei secoli. Amen.
</p>

<p>
<u>OFFERTORIO</u> / Concedi a noi tuoi fedeli, o Padre, di partecipare con viva fede ai santi misteri, poiché ogni volta che celebriamo questo memoriale del sacrificio del tuo Figlio, si compie l’opera della nostra redenzione. Per Cristo nostro Signore.
</p>

<p>
<u>COMMUNIO</u> / Davanti a me tu prepari una mensa; il mio calice trabocca. (Sal 22,5) 	♦ Abbiamo conosciuto e creduto l’amore che Dio ha in noi. (1Gv 4,16)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Infondi in noi, o Padre, lo Spirito del tuo amore, perché saziati dall’unico pane del cielo, nell’unica fede siamo resi un solo corpo. Per Cristo nostro Signore.
</p>

<h3>LECTIO</h3>

<p>
<u>EVANGELIZO1</u> / <br>
Papa Francesco Enciclica "Lumen Fidei/ La luce della fede", § 16-17 / “Se infatti, quand'eravamo nemici, siamo stati riconciliati con Dio per mezzo della morte del Figlio suo, molto più ora …, saremo salvati mediante la sua vita” (Rm 5,10) / La prova massima dell’affidabilità dell’amore di Cristo si trova nella sua morte per l’uomo. Se dare la vita per gli amici è la massima prova di amore (Gv 15,13), Gesù ha offerto la sua per tutti, anche per coloro che erano nemici, per trasformare il cuore. Ecco perché gli evangelisti hanno situato nell’ora della Croce il momento culminante dello sguardo di fede, perché in quell’ora risplende l’altezza e l’ampiezza dell’amore divino. San Giovanni collocherà qui la sua testimonianza solenne quando, insieme alla Madre di Gesù, contemplò Colui che hanno trafitto (Gv 19,37): "Chi ha visto ne dà testimonianza e la sua testimonianza è vera; egli sa che dice il vero, perché anche voi crediate" (Gv 19,35)…. E’ proprio nella contemplazione della morte di Gesù che la fede si rafforza e riceve una luce sfolgorante, quando essa si rivela come fede nel suo amore incrollabile per noi, che è capace di entrare nella morte per salvarci. In questo amore, che non si è sottratto alla morte per manifestare quanto mi ama, è possibile credere; la sua totalità vince ogni sospetto e ci permette di affidarci pienamente a Cristo. Ora, la morte di Cristo svela l’affidabilità totale dell’amore di Dio alla luce della sua Risurrezione. In quanto risorto, Cristo è testimone affidabile, degno di fede (Ap 1,5; Eb 2,17), appoggio solido per la nostra fede.
</p>

<p>
<u>EVANGELIZO-21</u> / Melitone di Sardi (? - ca 195) vescovo / Omelia sulla Pasqua, 82-90; «I farisei uscirono subito con gli erodiani e tennero consiglio contro di lui per farlo morire» / Non avete visto Dio; non avete riconosciuto il Signore; non avete saputo che era proprio lui, il Primogenito di Dio, colui che è stato generato dal seno dell'aurora (Sal 109,3), colui che ha fatto sorgere la luce, che ha fatto brillare il giorno, separandolo dalle tenebre, che ha fissato i primi limiti, sospendendo la terra, disseccando l'abisso, spiegando il firmamento (...), che ha creato gli angeli nel cielo, stabilendovi i troni, e ha plasmato l'uomo sulla terra. Ha scelto lui Israele e l'ha guidato da Adamo fino a Noè, da Noè ad Abramo, da Abramo ad Isacco e Giacobbe e ai dodici patriarchi. Ha condotto lui i vostri padri in Egitto e li ha protetti e nutriti. Li ha rischiarati con la colonna di fuoco e li ha ricoperti della nube, ha separato il Mar Rosso e li ha fatti attraversare (...). Lui ha dato loro la manna dal cielo, e li ha abbeverati dalla roccia, e ha dato loro la Legge  (...) e la terra promessa, ha inviato loro i profeti, e ha suscitato loro dei re. È venuto lui da voi, curando coloro che soffrivano, e risuscitando i morti. (...) È lui che volete fare morire, è lui che consegnerete a prezzo d'argento. (...) Quanto apprezzate i benefici che vi sono stati concessi? (...)  Apprezzate ora la mano disseccata che egli ha reso al corpo. Apprezzate ora i ciechi nati che egli ha resi alla luce con una sola parola.  Apprezzate ora i morti che egli ha risorto dal sepolcro dopo tre o quattro giorni! Inestimabili sono i doni che egli vi ha dato. Invece voi (...) gli avete reso il male per il bene, l'afflizione per la gioia, e la morte per la vita.
</p>

<p>
<u>DiBruno1</u> / <br>
Tennero consiglio contro di lui per farlo morire / (Eb 7,1-3.15-17; Sal 109; Mc 3,1-6) / Gesù è l’uomo saggio, governato da tutta la sapienza dello Spirito Santo e dalla sua intelligenza. Lui è infinitamente oltre quanto è detto da Salomone sulla sapienza. / In lei – nella sapienza – c’è uno spirito intelligente, santo, unico, molteplice, sottile, agile, penetrante, senza macchia, schietto, inoffensivo, amante del bene, pronto, libero, benefico, amico dell’uomo, stabile, sicuro, tranquillo, che può tutto e tutto controlla, che penetra attraverso tutti gli spiriti intelligenti, puri, anche i più sottili. La sapienza è più veloce di qualsiasi movimento, per la sua purezza si diffonde e penetra in ogni cosa. È effluvio della potenza di Dio, emanazione genuina della gloria dell’Onnipotente; per questo nulla di contaminato penetra in essa. È riflesso della luce perenne, uno specchio senza macchia dell’attività di Dio e immagine della sua bontà. Sebbene unica, può tutto; pur rimanendo in se stessa, tutto rinnova e attraverso i secoli, passando nelle anime sante, prepara amici di Dio e profeti. Dio infatti non ama se non chi vive con la sapienza. Ella in realtà è più radiosa del sole e supera ogni costellazione, paragonata alla luce risulta più luminosa; a questa, infatti, succede la notte, ma la malvagità non prevale sulla sapienza (Sap 7,22-30). / È verità. Senza il possesso della sapienza che perennemente discende dal cielo, mai si potrà conoscere la verità della Legge del Signore. Essa è la rivelazione della sapienza che serve all’uomo per conservarsi in vita. Gesù non solo possiede la sapienza, come dono, sommo del suo sviluppo e della sua crescita, ma perennemente è mosso dallo Spirito Santo, Sapienza Eterna, Divina, Increata, che guida e muove ogni suo passo e ogni sua Parola. Poiché pieno di sapienza e mosso dalla Sapienza Eterna, sa cosa il Padre vieta nella sua Legge e cosa invece non è vietato. La Legge è Legge di amore. Amare facendo il bene sempre si può. Non ci sono giorni in cui si può amare e giorni in cui è vietato. Essendo Dio Amore Eterno, anche l’uomo, fatto ad immagine e somiglianza di Dio, deve essere amore eterno, senza alcuna interruzione. Dinanzi ad un evento in cui è necessario amare, non ci si può tirare indietro, in nome della Legge. Non insegna Gesù nella parabola del Buon Samaritano che il sacerdote e il levita avrebbero dovuto interrompere la loro legge, per vivere, dinanzi ad un uomo abbandonato mezzo morto sul ciglio della strada, la Legge dell’amore? Il Samaritano non interrompe la legge umana dell’inimicizia? Poiché l’amore è la suprema Legge, dinanzi al vero amore, al vero bene, ogni altra Legge interrompe il suo corso. Ci si dedica al bene. Poi si riprende l’osservanza della Legge. / Entrò di nuovo nella sinagoga. Vi era lì un uomo che aveva una mano paralizzata, e stavano a vedere se lo guariva in giorno di sabato, per accusarlo. Egli disse all’uomo che aveva la mano paralizzata: «Àlzati, vieni qui in mezzo!». Poi domandò loro: «È lecito in giorno di sabato fare del bene o fare del male, salvare una vita o ucciderla?». Ma essi tacevano. E guardandoli tutt’intorno con indignazione, rattristato per la durezza dei loro cuori, disse all’uomo: «Tendi la mano!». Egli la tese e la sua mano fu guarita. E i farisei uscirono subito con gli erodiani e tennero consiglio contro di lui per farlo morire. / Questa regola dell’interruzione della Legge per vivere la Legge dell’amore non vale per tutti i Comandamenti al negativo. Il divieto mai si può trasgredire, perché esso è male in sé. Trasgredire il divieto è compiere un’azione intrinsecamente cattiva. Mai si dovrà fare. Non vi sono ragioni né in cielo né sulla terra per la trasgressione di un divieto. Oggi Gesù proclama solennemente che salvare una vita si può. Fare del bene si può. Amare si può. Qual è la reazione dei farisei dinanzi ad un tale pronunciamento pubblico e solenne di Gesù? Escono subito con gli erodiani e tengono consiglio contro Gesù per farlo morire. Qual è la verità che si nasconde in questa decisione? I farisei dalla stoltezza e dalla falsità del loro cuore leggevano, interpretavano, imponevano la loro interpretazione come volontà di Dio. Dalla stoltezza e falsità del loro cuore leggono e interpretano l’affermazione di Gesù. Ma sempre alla falsità si aggiunge la malvagità. La decisione di fare morire Gesù è il frutto del cuore malvagio. Gesù lo dice: tenebre e falsità combattono la luce perché le loro opere sono malvage, cattive, inique. / Madre di Dio, Angeli, Santi, aiutateci a liberare il cuore da ogni falsità e menzogna.
</p>

<p>
<u>DIBRUNO-21</u> / Rattristato per la durezza dei loro cuori (Mc 3,1-6) / Diverse volte nella Scrittura si parla del pentimento del Signore. Il comportamento degli uomini è così lontano dal suo pensiero, da provare grandissimo dispiacere – si parla alla maniera umana – per le scelte da Lui operate, anche se sante e giuste. Ecco alcuni esempi di pentimento: “Il Signore vide che la malvagità degli uomini era grande sulla terra e che ogni intimo intento del loro cuore non era altro che male, sempre. E il Signore si pentì di aver fatto l’uomo sulla terra e se ne addolorò in cuor suo. Il Signore disse: «Cancellerò dalla faccia della terra l’uomo che ho creato e, con l’uomo, anche il bestiame e i rettili e gli uccelli del cielo, perché sono pentito di averli fatti». Ma Noè trovò grazia agli occhi del Signore” (Gen 6,5-8). “Allora fu rivolta a Samuele questa parola del Signore: «Mi pento di aver fatto regnare Saul, perché si è allontanato da me e non ha rispettato la mia parola». Samuele si adirò e alzò grida al Signore tutta la notte” (1Sam 15,19-11). “Samuele andò quindi a Rama e Saul salì a casa sua, a Gàbaa di Saul. Samuele non rivide più Saul fino al giorno della sua morte; ma Samuele piangeva per Saul, perché il Signore si era pentito di aver fatto regnare Saul su Israele” (1Sam 15,34-35). “Gad venne dunque a Davide, gli riferì questo e disse: «Vuoi che vengano sette anni di carestia nella tua terra o tre mesi di fuga davanti al nemico che ti insegue o tre giorni di peste nella tua terra? Ora rifletti e vedi che cosa io debba riferire a chi mi ha mandato». Davide rispose a Gad: «Sono in grande angustia! Ebbene, cadiamo nelle mani del Signore, perché la sua misericordia è grande, ma che io non cada nelle mani degli uomini!». Così il Signore mandò la peste in Israele, da quella mattina fino al tempo fissato; da Dan a Bersabea morirono tra il popolo settantamila persone. E quando l’angelo ebbe stesa la mano su Gerusalemme per devastarla, il Signore si pentì di quel male e disse all’angelo devastatore del popolo: «Ora basta! Ritira la mano!»” (2Sam 24,13-16). Tra il pensiero di Dio e il comportamento dell’uomo vi è come una distanza incolmabile. È come se Dio dicesse: “Ho sbagliato a fare ciò che ho fatto”. Tanto grande è la delusione provocata al suo cuore. La stessa cosa può essere detta per Gesù. Lui che è la santità, la verità, l’amore, la misericordia, la grazia, la giustizia, il vero e sommo bene, si trova dinanzi a dei cuori così induriti da neanche riuscire a vedere il bene più semplice e immediato. Non solo non vedono il bene, si ostinano nella cattiveria e malvagità e vorrebbero che Gesù pensasse secondo il loro cuore e non invece secondo il cuore del Padre. Lui si rattrista dinanzi a tanta durezza. Si trova dinanzi a persone dal cuore di pietra, incapace di vedere e di operare il bene. / In quel tempo, Gesù entrò di nuovo nella sinagoga. Vi era lì un uomo che aveva una mano paralizzata, e stavano a vedere se lo guariva in giorno di sabato, per accusarlo. Egli disse all’uomo che aveva la mano paralizzata: «Àlzati, vieni qui in mezzo!». Poi domandò loro: «È lecito in giorno di sabato fare del bene o fare del male, salvare una vita o ucciderla?». Ma essi tacevano. E guardandoli tutt’intorno con indignazione, rattristato per la durezza dei loro cuori, disse all’uomo: «Tendi la mano!». Egli la tese e la sua mano fu guarita. E i farisei uscirono subito con gli erodiani e tennero consiglio contro di lui per farlo morire. / È giusto chiedersi: perché un cuore creato ad immagine del cuore del Creatore, chiamato al compimento del bene più grande, si consegna al male sotto ogni forma. Perché non solo non fa il bene, ma anche vuole che nessuno lo faccia? Quando l’uomo cade nel peccato è come se cadesse in una fornace di ferro liquefatto. O esce subito dalla fornace, oppure non appena il ferro si sarà consolidato, anche l’uomo diviene duro e freddo come il ferro. Diviene però un ferro cattivo, malvagio. Più cade nel peccato e più la cattiveria e la malvagità aumentano. Questa crescita nel male giunge fino al peccato contro lo Spirito Santo, dal quale non vi è più ritorno indietro. Quando si supera questo limite si vive nella malvagità e anche si muore. Farisei, scribi, erodiani sono persone che non amano il Signore e non amando il Signore neanche l’uomo amano. Loro vogliono fare morire Gesù perché fa il bene. Gesù vede questa cattiveria e si rattrista. È come se si chiedesse: come può la sua creatura giungere a tanto? / Madre della Redenzione, Angeli, Santi, fateci di cuore puro e di coscienza retta.
</p>

<p>
<u>SILVESTRINI-21</u> / Cristo Gesù è la nostra salvezza. Più volte nel corso della lettera agli Ebrei si parla di Gesù, sacerdote secondo l'ordine o alla maniera di Melchìsedek. Questi è l'unico personaggio biblico conosciuto come sacerdote, pur non essendo della famiglia sacerdotale di Aronne, della stirpe dei Leviti. Melchìsedek, secondo il racconto della Genesi (14,18-20), re di Salem (Gerusalemme), si fa incontro ad Abramo e lo benedice. Nel salmo 109 il re ideale, discendente di Davide a Gerusalemme, è proclamato da Dio "sacerdote al modo di Melchìsedek". L'autore della nostra lettera applica questo titolo a Gesù perché egli è il Cristo, cioè il Messia, sommo sacerdote anche lui, ma discendente di Davide e non di Aronne. Chi è Gesù per noi? Balbettiamo una risposta con parole antiche e nuove. Egli è il Signore potente, il sacerdote, mediatore tra noi e Dio, il re della giustizia e della pace. Che cosa vuole veramente Dio? È la domanda che pone Gesù a quelli che lo stanno osservando nella sinagoga, nel giorno di riposo, davanti ad un uomo handicappato che può essere guarito in giorno di sabato. Gesù non ha esitazioni. La legge del riposo sacro è subordinata al criterio etico fondamentale: fare il bene vuol dire difendere e promuovere la vita. Gesù fa la sua scelta a favore dell'essere umano anche a rischio della sua stessa vita. Tutta la logica che guida l'azione storica di Gesù, modello per i credenti, è racchiusa in questo piccolo brano evangelico di Marco: difendere e promuovere la Vita.
</p>

<p>
<u>LOYOLA1</u> / <br>
Il nostro sguardo è spesso frenetico, insicuro, a volte cerchiamo di evitare il contatto con ciò che non è gradevole alla vista – per l’incapacità del nostro cuore di aprirsi, dilatarsi, emozionarsi, provare compassione (letteralmente «provare sentimenti insieme»). Il nostro cuore si secca perché il nostro sguardo, perdendosi, non vede più l’essenziale. Molte volte ci diciamo «voglio avere lo sguardo fisso su Gesù», «voglio vedere il Tuo volto» – ma quel volto che è davanti a noi passa inosservato. Quell’uomo che sta in disparte, isolato, incapace di aprire la mano non merita il nostro sguardo, non è degno di essere al centro della nostra attenzione. Meglio lasciarlo nella penombra, perché la sua mano rischia di riflettere il nostro cuore, incapace di aprirsi e palpitare. Lo sguardo di Gesù va proprio a quell’uomo, lo mette al centro, ne riconosce il volto e l’esclusione. Il cuore di Gesù è capace di umanità, di compassione: sente il dolore dell’altro. Riconosce la rassegnazione di chi ha paura di farsi avanti per non essere deluso. Gesù offre l’occasione, il sostegno, e il coraggio a quest’uomo. E nel dare attenzione, dà vita, riconoscendo il volto di Dio che gli è davanti, facendo palpitare il proprio cuore e quello dellʼaltro. Nel dire «alzati, mettiti nel centro, tendi la tua mano» Gesù ridona la capacità di aprirsi alla vita, all’amore. Dove si ferma il mio sguardo? Il mio cuore è capace di sentire ciò che lʼaltro sente? Chi voglio mettere al centro oggi? (Claudio Rajola SJ)
</p>

<p>
<u>LOYOLA-21</u> / Abominio: Gesù entra nella sinagoga di sabato, guarisce un uomo di sabato, provoca i sacerdoti. Abominio o testimone della promessa d’amore eterno di Dio? Con questo fare rivoluzionario Gesù vuole dire basta a una legge che viene prima delle persone. Basta vivere di perbenismo senza amore, di ripiegamenti su se stessi senza vita, di catene che minacciano il nostro bisogno di senso! Basta ai masochismi, spacciati per buone prassi religiose ma che non sono altro che legalismi inutili e soprattutto mortiferi! Perché continuare a farsi del male rinunciando al dono della vita che il Padre vuole fare ai suoi figli? Perché rifugiarci nell’autosufficienza e nelle apparenze, digiunando d’amore e di relazioni che il Padre ha stabilito come cibo eterno per noi? La domanda di Gesù su cosa sia lecito fare ci provoca e ci spiazza, perché mette il dito nelle nostre piaghe per poter, al contrario, farci mettere il piede sull’acceleratore della vita. «Alzati e mettiti in mezzo» dice al pover uomo con la mano inaridita. Gesù mette sul piedistallo il malato, l’emarginato, l’escluso e gli propone la novità: vita, così che proprio questo escluso possa diventare collaboratore di giustizia e fare cose grandi per gli altri. Guarda poi con indignazione quanti hanno anteposto al fratello malato la legge intoccabile e da attori sul campo si sono ridotti a passivi spettatori. La legge è per l’uomo, non l’uomo per la legge; sant’Ignazio direbbe che ogni cosa è stata creata da Dio per aiutare l’uomo a conseguire il fine per cui egli stesso è stato creato. Dunque il fine della legge è la libertà, non la schiavitù. A noi la scelta su quali uomini e donne vogliamo essere, se dei viventi che si spendono con gioia per la vita e cercano di costruire una fraternità cristiana o dei morenti che si adeguano passivamente al sistema. La proposta di Gesù è la vita. / Su cosa tendo a ripiegarmi, sottraendomi alle opportunità di vita che il Signore vuole donarmi? In che luogo della mia vita ho paura di agire controcorrente, come invece ha fatto Gesù? Per cosa lotto davvero? (Ilaria De Lillo)
</p>

<p>
<u>LettureBose</u> / Pane puro di Cristo / Non voglio che voi piacciate agli uomini, ma che piacciate a Dio, come già piacete. Io infatti non avrò mai più un'occasione simile per conseguire Dio, né Voi, se tacerete, avrete occasione di sottoscrivere a Un'opera migliore. Se infatti tacerete a mio riguardo, io sarò una parola di Dio; se invece amerete la mia carne, io sarò una semplice voce. Non procuratemi nulla di più della possibilità che io sia offerto in libagione a Dio (Fil 2,17; 2Tm 4,6) mentre ancora l'altare è Pronto, affinché, fatti coro nell'amore, cantiate al Padre in Gesù Cristo, perché Dio ha reso degno il vescovo della Siria di essere portato dall'oriente all'occidente. Bello è tramontare dal mondo in Dio, per poter sorgere in lui. Non avete mai invidiato nessuno; avete insegnato agli altri. E io voglio solo che quelle cose che, insegnando, comandate [agli altri], siano messe in pratica. Per me, chiedete solo la forza interiore ed esteriore, affinché non solo dica ma anche voglia; affinché non solo sia chiamato cristiano, ma anche lo sia nei fatti. Poiché se lo sarò nei fatti, potrò anche essere chiamato cristiano, e allora potrò essere un vero credente, quando il mondo non mi vedrà più. Bello non è certo ciò che è visibile. Il nostro Dio, Gesù Cristo, infatti, si Rende innanzitutto visibile perché è nel Padre. Il cristianesimo non è opera di persuasione, ma di grandezza, quando è odiato dal mondo. Io scrivo a tutte le chiese e a tutte attesto fermamente: io muoio volentieri per Dio, se voi però non me lo impedite! Vi prego: non abbiate nei miei confronti una benevolenza inopportuna. Lasciatemi essere cibo per le fiere, grazie alle quali io potrò conseguire Dio. Io sono frumento di Dio e sono macinato dai denti delle fiere, per diventare pane puro di Cristo. Semmai blandite le fiere perché siano per me una tomba e non lascino nulla del mio corpo, perché nel sonno della morte non sia di peso a nessuno. Allora sarò davvero discepolo di Gesù Cristo, quando il mondo non vedrà più neppure il mio corpo. Implorate il Signore per me, affinché tramite questi strumenti, io diventi vittima per Dio. Non vi do disposizioni come Pietro e Paolo. Essi erano apostoli, io un condannato; essi erano liberi, io invece sono ancora uno schiavo. Ma se patisco, sarò un liberto di Gesù Cristo e in lui risorgerò libero. Ora, in catene, imparo a non desiderare nulla! (Ignazio di Antiochia, Lettera ai romani 2,1-4,3) 
</p>

<p>
<u>FEGF1</u> / Trattato sui salmi, 91, 3,4-5,7;  È lecito in giorno di sabato fare il bene ?... salvare una vita ? di Sant’Ilario di Poitiers nel quarto secolo / Opera Dio in giorno di sabato? Certo che sì. Perché altrimenti il cielo scomparirebbe, la luce del sole si spegnerebbe, la terra perderebbe la sua consistenza, tutti i frutti si appassirebbero e la vita degli uomini perirebbe se, a causa del sabato, la forza costitutiva dell’universo cessasse di agire. Ma in effetti, non c’è tregua. Sia durante il sabato che durante gli altri sei giorni, gli elementi dell’universo continuano ad adempiere la loro  funzione. In questo modo il Padre opera dunque in ogni tempo, agisce nel Figlio nato da lui, e mediante il quale ha fatto ogni cosa... Mediante il Figlio, l’azione del Padre prosegue dunque anche  in giorno di sabato. Pertanto non c’è riposo in Dio, poiché nessun giorno vede cessare la sua opera. Questo è quanto riguarda l’azione di Dio. Ma in cosa consiste il suo riposo? L’opera di Dio, è l’opera di Cristo. E il riposo di Dio, è Dio, il Cristo, poiché quanto appartiene a Dio è veramente in Cristo, a tal punto che il Padre può riposarsi in lui.
</p>

<p>
<u>FEGF2</u> / TU, AMICO DELLA PACE di Sant’Agostino nel quinto secolo / E’ il momento questo di esortarvi ad amare la pace secondo tutte le forze di cui il Signore vi fa dono, e a pregare il Signore per la pace. La pace sia nostra diletta, la nostra amica. Vi sia con essa indissolubile amicizia. Sia il suo abbraccio pieno di dolcezza. Se ami, tieni, possiedi la pace, puoi invitarne quanti vuoi alla partecipazione di questo possesso. Anzi, i suoi confini si allargano quanto più cresce il numero di coloro che la posseggono. Una casa terrena non contiene più di un certo numero di abitanti. In quanto alla pace essa cresce in proporzione del numero di abitanti. In quanto alla pace essa cresce in proporzione del numero di chi ne usufruisce. Che cosa buona è amare! Amare è già possedere. E chi non vorrebbe veder crescere ciò che ama? Se vuoi con te pochi partecipi della pace, avrai una pace ben limitata. Allora che prezzo avrà quel bene che potrai possedere appena lo amerai? L’acquisto del nostro tesoro non richiede prezzo. Non devi andare in cerca di un protettore per conseguirlo. Eccolo lì dove tu sei: basta che tu ami la pace, ed essa istantaneamente è con te. La pace è un bene del cuore e si comunica agli amici, ma non come il pane. Se vuoi distribuire il pane, quanto più numerosi sono quelli per cui lo spezzi, tanto meno te ne resta da dare. La pace invece è simile al pane del miracolo che cresceva nella mani dei discepoli mentre lo spezzavano e lo distribuivano. E intanto abbiate la pace tra voi, fratelli. Se volete attirare gli altri alla pace, abbiatela tra voi per primi; siate voi innanzitutto saldi nella pace. Per infiammarne gli altri dovete averne voi, all’interno, il lume acceso. 
</p>

<p>
<u>HomilyVoice-21</u> / PRIMA LETTURA<br>
Gli è resa infatti questa testimonianza: Tu sei sacerdote per sempre secondo l’ordine di Melchìsedek.<br>
Di Melchisedek nella Scrittura Antica si parla nel Libro della Genesi. È una “figura” arcana. Appare dal nulla e scompare nel nulla. <br>
Questo sacerdote non offre al Dio Altissimo sacrifici animali, offre il pane e il vino.<br>
Abramo è benedetto da Melchisedek. Chi allora benedice Melchisedek? Colui nella cui discendenza il Signore avrebbe benedetto un giorno tutti i popoli e le nazioni della terra.<br>
“Quando Abram fu di ritorno, dopo la sconfitta di Chedorlaòmer e dei re che erano con lui, il re di Sòdoma gli uscì incontro nella valle di Save, cioè la valle del Re. <br>
Intanto Melchìsedek, re di Salem, offrì pane e vino: era sacerdote del Dio altissimo e benedisse Abram con queste parole: <br>
«Sia benedetto Abram dal Dio altissimo, creatore del cielo e della terra, e benedetto sia il Dio altissimo, che ti ha messo in mano i tuoi nemici».<br>
Ed egli diede a lui la decima di tutto (Gen 15, 17-20).<br>
Dal Padre Gesù è costituito Sacerdote alla maniera di Melchisedek.<br>
Oracolo del Signore al mio signore: «Siedi alla mia destra finché io ponga i tuoi nemici a sgabello dei tuoi piedi».<br>
Lo scettro del tuo potere stende il Signore da Sion: domina in mezzo ai tuoi nemici! A te il principato nel giorno della tua potenza  tra santi splendori; dal seno dell’aurora, come rugiada, io ti ho generato.<br>
Il Signore ha giurato e non si pente: «Tu sei sacerdote per sempre al modo di Melchìsedek». <br>
Il Signore è alla tua destra! Egli abbatterà i re nel giorno della sua ira, sarà giudice fra le genti, ammucchierà cadaveri, abbatterà teste su vasta terra; lungo il cammino si disseta al torrente, perciò solleva alta la testa (Sal 110,1-7).<br>
Non è Gesù che si costituisce Sacerdote al modo di Melchisedek. È invece il Padre che lo innalza a questo altissimo ministero.<br>
Se il Padre ha innalzato Gesù a questo altissimo onore, dovrà essere sempre il Padre ad innalzare ogni altro sacerdote in Cristo, con Cristo, per Cristo, a questo altissimo onore.<br>
Nella Chiesa del Signore nessuno si sceglie da se stesso per essere sacerdote in Cristo, con Cristo, per Cristo.<br>
Tutti sono chiamati dal Padre in Cristo per lo Spirito Santo e tutti sono accolti dal Padre in Cristo per lo Spirito Santo mediante il ministero Apostolico.<br>
Il ministero Apostolico discerne, il ministero Apostolico sceglie, il ministero Apostolico consacra.<br>
Nessuno si fa. Tutti invece dovranno lasciarsi fare, dopo aver manifestato la loro volontà di essere consacrati in Cristo, con Cristo, per Cristo, sacerdoti al modo di Melchisedek.
</p>

<p>
LEGGIAMO Eb 7,1-3.15-17<br>
Questo Melchìsedek infatti, re di Salem, sacerdote del Dio altissimo, andò incontro ad Abramo mentre ritornava dall’avere sconfitto i re e lo benedisse; a lui Abramo diede la decima di ogni cosa. <br>
Anzitutto il suo nome significa «re di giustizia»; poi è anche re di Salem, cioè «re di pace». <br>
Egli, senza padre, senza madre, senza genealogia, senza principio di giorni né fine di vita, fatto simile al Figlio di Dio, rimane sacerdote per sempre.<br>
Ciò risulta ancora più evidente dal momento che sorge, a somiglianza di Melchìsedek, un sacerdote differente, il quale non è diventato tale secondo una legge prescritta dagli uomini, ma per la potenza di una vita indistruttibile. <br>
Gli è resa infatti questa testimonianza: Tu sei sacerdote per sempre secondo l’ordine di Melchìsedek.<br>
Gesù non è Sacerdote alla maniera di Aronne. Neanche sarebbe stato possibile divenire Sacerdote alla maniera di Aronne, perché Gesù è della Tribù di Giuda, non della tribù di Levi, non dal casato di Aronne.<br>
Nell’Antica Legge venivano costituiti sacerdoti tutti i discendenti di Aronne.<br>
È questa la prima grande novità del Sacerdozio alla maniera di Melchisedek. Non si è più sacerdoti per nascita, per discendenza.<br>
Si è Sacerdoti per scelta del Signore, in Cristo, nello Spirito Santo e per accoglienza degli Apostoli dopo maturo discernimento.<br>
Ogni Sacerdote è personalmente scelto dal Signore. Lui però per tutta la vita dovrà rendersi degno di questa scelta.<br>
Paolo è stato scelto da Dio. Il Signore lo ha ritenuto degno di svolgere questo ministero sacro.<br>
Rendo grazie a colui che mi ha reso forte, Cristo Gesù Signore nostro, perché mi ha giudicato degno di fiducia mettendo al suo servizio me, che prima ero un bestemmiatore, un persecutore e un violento. <br>
Ma mi è stata usata misericordia, perché agivo per ignoranza, lontano dalla fede, e così la grazia del Signore nostro ha sovrabbondato insieme alla fede e alla carità che è in Cristo Gesù (1Tm 1,12-14). <br>
Ma anche Paolo tutto ha fatto per rendere onore al suo ministero:<br>
A voi, genti, ecco che cosa dico: come apostolo delle genti, io faccio onore al mio ministero, nella speranza di suscitare la gelosia di quelli del mio sangue e di salvarne alcuni.<br>
Se infatti il loro essere rifiutati è stata una riconciliazione del mondo, che cosa sarà la loro riammissione se non una vita dai morti? (Rm 11,13-15).<br>
Come si rende onore la proprio ministero? Vivendo sempre, in ogni cosa, secondo la volontà del Signore, dal quale lo abbiamo ricevuto. <br>
Gesù, essendo Sacerdote al modo di Melchisedek, non offre al Padre sacrifici animali, offre se stesso per la redenzione del mondo.<br>
Ma Gesù non si offre solo al Padre, si offre anche ad ogni credente in Lui come vera carne da mangiare e vero sangue da bere nei segni sacramentali del pane e del vino.<br>
Gesù non offre al Padre il pane e il vino. Pane e vino sono offerti a quanti credono in Lui, perché vivano per Lui e come Lui facciano della loro vita un sacrificio perfetto al Padre loro che è nei cieli. <br>
Gesù è Sacerdote alla maniera o al modo di Melchisedek,  ma in Lui la figura è superata e portata a compimento. Melchisedek è solo una pallida figura della realtà. <br>
LETTURA DEL  VANGELO<br>
Poi domandò loro: «È lecito in giorno di sabato fare del bene o fare del male, salvare una vita o ucciderla?». Ma essi tacevano.<br>
Gesù conosce la potenza di male di cui sono capaci farisei, scribi, sadducei, erodiani, capi dei sacerdoti, anziani del popolo.<br>
Sapendo che tutte queste persone hanno un solo desiderio: farlo morire di morte violenta, perché agisce con azioni che potrebbero essere pensate imprudenti o non sufficientemente ponderate?<br>
A questa domanda subito si risponde che Gesù non agisce mai dal suo cuore, mai dalla sua compassione, mai dalla sua razionalità e neanche per sentimento o per pensieri provenienti dalla sua mente.<br>
Lui è sempre in obbedienza alla volontà del Padre, obbedienza sempre governata dalla Sapienza, Intelligenza, Scienza, Fortezza, Temperanza, Giustizia dello Spirito Santo che governa il suo cuore, la sua volontà, la sua mente.<br>
Perché allora il Padre chiede al Figlio, nello Spirito Santo, di operare con azioni che contrastano la religione di tutte queste persone?<br>
Il Padre non è soggetto alla cattiva volontà degli uomini. Lui ha mandato il Figlio suo nella carne per insegnare ad ogni uomo che la verità nella carità e la carità nella verità, vanno sempre vissute per il più grande bene dell’uomo.<br>
Va subito aggiunto che l’agire di Gesù non riguarda quel momento storico particolare, ma tutta la storia nella quale quel momento particolare viene a “ripetersi” anche se sotto forme e modalità diverse.<br>
Se Gesù oggi guarisce un uomo di sabato significa che in ogni sabato si può guarire e si può guarire ogni uomo.<br>
Non c’è un giorno in cui il bene si può fare e un altro giorno in cui si deve fare il male, dal momento che il bene non viene operato.<br>
Le parole di Gesù sono chiare: non fare il bene è fare il male: <br>
«È lecito in giorno di sabato fare del bene o fare del male, salvare una vita o ucciderla?».<br>
Quando si può fare il bene e non lo si fa, allora si fa il male. Quando si può salvare una vita e non la si salva, allora la si uccide. <br>
Ora può Gesù fare il male? Può uccidere una vita? Lui essendo sulla terra manifestazione, rivelazione, dono di tutto l’amore del Padre ad ogni uomo, mai potrà fare il male e mai potrà uccidere una vita.<br>
Ecco cosa ci insegna lo Spirito Santo per bocca dell’Apostolo Giacomo: “Chi dunque sa fare il bene e non lo fa, commette peccato” (Gc 4,17). <br>
È un insegnamento che riguarda ogni uomo e anche Cristo Gesù. Anche Lui è chiamato dal Padre suo a fare il bene sempre.<br>
Se il bene va fatto sempre, in cosa consiste la prudenza?<br>
La prudenza consiste nelle modalità giuste da osservare nel compiere il bene.<br>
Gesù osserva le giuste modalità? Sempre. Anche in questa circostanza le osserva. Infatti fa venire in mezzo alla sinagoga l’uomo dalla mano paralizzata. <br>
Poi pronuncia le parole: «È lecito in giorno di sabato fare del bene o fare del male, salvare una vita o ucciderla?».<br>
Con queste parole attira su di sé l’attenzione delle persone presenti nella sinagoga e la maggior parte di esse non pensava come pensavano i loro capi.<br>
Molta gente subiva scribi, farisei, erodiani, sadducei, capi dei sacerdoti, anziani del popolo. <br>
Subire non è condividere la loro dottrina. Anche Gesù chiede ai suoi discepoli di guardarsi dalla loro dottrina.<br>
Ora che la maggior parte delle persone presenti nella Sinagoga è con Gesù, lui può compiere il miracolo.<br>
C’è da aggiungere che Gesù non compie alcun lavoro. Lui dice solo una parola: “Tendi la mano”.<br>
Ora se dire ad un paralitico: “Tendi la mano”, è violazione della Legge del sabato, tutti coloro che sono nella sinagoga, compresi farisei ed erodiani, stanno violando la Legge del Sabato e sono molto più colpevoli di Gesù Signore.<br>
Gesù dice una parola di sommo bene. Gli altri dicono parole vane. Farisei ed erodiani dicono parole di odio contro Gesù.<br>
Queste parole non offendono solo la Legge del Sabato, offendono tutta la Legge del Signore la quale non solo comanda di amare i fratelli come noi stessi, ma anche ordina che non vi sia odio nel cuore contro nessun uomo.<br>
Non commetterete ingiustizia in giudizio; non tratterai con parzialità il povero né userai preferenze verso il potente: giudicherai il tuo prossimo con giustizia. <br>
Non andrai in giro a spargere calunnie fra il tuo popolo né coopererai alla morte del tuo prossimo. Io sono il Signore.<br>
Non coverai nel tuo cuore odio contro il tuo fratello; rimprovera apertamente il tuo prossimo, così non ti caricherai di un peccato per lui. <br>
Non ti vendicherai e non serberai rancore contro i figli del tuo popolo, ma amerai il tuo prossimo come te stesso. Io sono il Signore (Lev 19,15-18). <br>
È questa Legge universale alla quale tutti sono obbligati. 
</p>

<p>
LEGGIAMO IL TESTO DI Mc 3,1-6<br>
Entro di nuovo nella sinagoga. Vi era lì un uomo che aveva una mano paralizzata, e stavano a vedere se lo guariva in giorno di sabato, per accusarlo. <br>
Egli disse all’uomo che aveva la mano paralizzata: «Àlzati, vieni qui in mezzo!». <br>
Poi domandò loro: «È lecito in giorno di sabato fare del bene o fare del male, salvare una vita o ucciderla?». Ma essi tacevano. <br>
E guardandoli tutt’intorno con indignazione, rattristato per la durezza dei loro cuori, disse all’uomo: «Tendi la mano!». Egli la tese e la sua mano fu guarita. <br>
E i farisei uscirono subito con gli erodiani e tennero consiglio contro di lui per farlo morire.<br>
Ora è giusto riflettere sia sull’indignazione di Gesù e sia anche sul conciliabolo di farisei ed erodiani.<br>
Perché Gesù guarda quanti sono attorno a sé con indignazione? Perché vede la loro pusillanimità, la loro viltà, il loro non coraggio nella difesa non di Lui, di Cristo, ma della verità in sé.<br>
La verità è sempre universale e mai particolare, vale per tutti e non per alcuni. Ognuno di loro avrebbe potuto avere la mano paralizzata.<br>
Non è Gesù che viene offeso o che si offende. Chi viene offesa è la verità della nostra umanità, la verità della giustizia, la verità della coscienza morale.<br>
Gesù vede delle coscienze incapaci di scegliere di fare del bene, di decidere di salvare un vita per paura di farisei e di erodiani.<br>
È questo il motivo della sua indignazione. Possibile che nessuno dei presenti ami l’uomo dalla mano paralizzata da rispondere a Gesù che è lecito salvare ed è lecito guarire?<br>
Gesù si deve indignare. Deve riprovare questa loro codardia o totale assenza di coscienza schierata per il bene universale, la verità di tutti. <br>
Se non lo facesse, diventerebbe loro complice. Sarebbe come approvare o dichiarare giusto la rinuncia alla difesa del bene universale per paura di gente che fa del terrorismo spirituale la loro arma per tenere tutti sotto la loro schiavitù di falsità, menzogna, idolatria, immoralità.<br>
Gesù è invece l’uomo della luce, della verità, della giustizia secondo il Padre suo. Lui è come il sole che sempre deve brillare nelle tenebre.<br>
Ecco perché Gesù, pur sapendo, che farisei ed erodiani avrebbero tenuto un conciliabolo per decretare la sua morte, sceglie di brillare in queste tenebre di grande, infinita idolatria.<br>
Lui non può mettere sotto il moggio la luce del Padre suo. Lui per questo è venuto: per rischiare tutti coloro che sono schiavi di questa coltre di tenebra della falsa religione.<br>
Così agendo, ha lasciato ai suoi discepoli un esempio luminoso: anche loro dovranno essere luce del mondo posta sul candelabro per fare luce a tutti coloro che sono nella casa.<br>
Madre della Luce Eterna che in te si è fatta carne, vieni in nostro soccorso. Fa’ che mai nascondiamo la nostra luce dinanzi al potere del male che vuole imporre le sue tenebre. Amen.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
