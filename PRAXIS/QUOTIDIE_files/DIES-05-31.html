<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-31</h1>-->
<h1>DIES-05-31</h1>

<h5>Oremus</h5>

<p>
<a href="https://www.novena.it/archivio_vangelo.htm" title="Novena" class="https">Novena</a> / <a href="FILE:///C:\MYKNOW\XDOCS\verbum\AV-Una-preghiera-al-giorno.pdf" title="1PRGG" class="FILE">1PRGG</a> / <a href="http://elefantsoftware.altervista.org/rosario/preghiere/it_0_calendario.htm" title="P1" class="http">P1</a> / <a href="" title="KYRIE:Maria" class="page">KYRIE:Maria</a>
</p>

<p>
<ul>
<li>Portaci alla festa dell’Amore / Vergine Immacolata, prendi il sì della mia risposta alla chiamata dei Signore e custodiscilo dentro il tuo sì, meravigliosamente fedele. Donami la gioia e la speranza che trasmettesti ad Elisabetta entrando nella sua povera casa. Fa’ che la passione di salvare mi renda missionario infaticabile, povero di mezzi e di cose, puro e trasparente nei sentimenti, totalmente libero per donarmi veramente agli altri. Rendimi umile e obbediente fino alla Croce per essere una cosa sola con Gesù, Dio disceso dal cielo per salvarmi. O Maria, affido a te tutte le persone che ho incontrato e che incontrerò nel viaggio della fede: illuminaci il cammino, riscaldaci il cuore, portaci alla casa e alla festa dell’Amore che non avrà mai fie. Amen. (Card. Angelo Comastri)</li>
</ul>
</p>

<p>
<ul>
<li>Benedetta tu fra le donne e benedetto il frutto del tuo grembo! / Quanto è avvenuto nella casa di Zaccaria deve avvenire ogni giorno nella casa del mondo. Deve compiersi nella casa di ogni uomo. </li>
</ul>
La Vergine Maria possiede il “fiato” simile a quello di Dio. Lei è pienissima di “Fiato divino”. È ricolma di “Spirito Santo”. Il suo “Fiato” è vera effusione dello “Spirito di profezia”. Infatti, in un istante, non appena il “Fiato” di Maria è giunto all’orecchio di Elisabetta, si compiono due grandi prodigi.<br>
Elisabetta in un attimo, senza alcuna spiegazione, illuminazione, parola di chiarificazione, conosce in pienezza di verità il mistero che si sta vivendo in Maria.<br>
Lei è la Madre del suo Signore. Lei è beata perché ha creduto nelle parole del Signore. Lei è la Madre di un frutto benedetto, del frutto nel quale è posta la benedizione di tutti i popoli.  Lei è la Madre del Messia del Signore. <br>
Anche il bambino che Elisabetta porta nel grembo sente la presenza di questo “Fiato” nuovo, divino, eterno, celeste. Di questo “Fiato” lui si sente ricolmo ed esultata, gioisce, saltella di esultanza nel grembo della madre.<br>
Questa è la vera grandezza di Maria. È la prima persona in assoluto che con il suo “Fiato” trasmette lo “Spirito di profezia” sia in Elisabetta che in Giovanni il battista. <br>
In quei giorni Maria si alzò e andò in fretta verso la regione montuosa, in una città di Giuda. Entrata nella casa di Zaccaria, salutò Elisabetta. Appena Elisabetta ebbe udito il saluto di Maria, il bambino sussultò nel suo grembo. Elisabetta fu colmata di Spirito Santo ed esclamò a gran voce: «Benedetta tu fra le donne e benedetto il frutto del tuo grembo! A che cosa devo che la madre del mio Signore venga da me? 44Ecco, appena il tuo saluto è giunto ai miei orecchi, il bambino ha sussultato di gioia nel mio grembo. E beata colei che ha creduto nell’adempimento di ciò che il Signore le ha detto» (Lc 1,39-45). <br>
Anche Gesù possiede questo “Fiato divino”. Lui parla ad un uomo, entra nella sua casa e si compie la perfetta conversione. Per il suo “Fiato” un’anima passa dalle tenebre alla luce, dall’ingiustizia alla giustizia, dalla falsità dell’esistenza alla sua verità.  <br>
Entrò nella città di Gerico e la stava attraversando, quand’ecco un uomo, di nome Zaccheo, capo dei pubblicani e ricco, cercava di vedere chi era Gesù, ma non gli riusciva a causa della folla, perché era piccolo di statura. Allora corse avanti e, per riuscire a vederlo, salì su un sicomòro, perché doveva passare di là. Quando giunse sul luogo, Gesù alzò lo sguardo e gli disse: «Zaccheo, scendi subito, perché oggi devo fermarmi a casa tua». Scese in fretta e lo accolse pieno di gioia. Vedendo ciò, tutti mormoravano: «È entrato in casa di un peccatore!». Ma Zaccheo, alzatosi, disse al Signore: «Ecco, Signore, io do la metà di ciò che possiedo ai poveri e, se ho rubato a qualcuno, restituisco quattro volte tanto». Gesù gli rispose: «Oggi per questa casa è venuta la salvezza, perché anch’egli è figlio di Abramo. Il Figlio dell’uomo infatti è venuto a cercare e a salvare ciò che era perduto» (Lc 19,1-10). <br>
Anche al discepolo di Gesù è chiesto di presentarsi nella casa degli uomini con questo “Fiato “ divino e celeste. Il cristiano deve essere un vero figlio di Maria. Lei deve sempre imitare. La imiterà se a Lei ogni giorno chiederà la grazia di essere “Fiato” di Spirito Santo per la conversione dei cuori.<br>
Vergine Maria, Madre nostra, oggi vieni a visitare il nostro cuore, la nostra anima e riversa in essi il “Fiato” dello Spirito Santo, il “Fiato della conversione, della profezia, della perfetta conoscenza del nostro Dio, il Fiato del vero amore”. <br>
Angeli e Santi del Cielo, fate che il nostro “Fiato” sia in tutto simile a quello della nostra Madre celeste. È la sola via per la conversione dei cuori. 
</p>

<p>
<ul>
<li>Virgo Clementissima Vergine clementissima / Siamo peccatori. Tradiamo il Signore, lo rinneghiamo, bestemmiamo il suo santo nome, ignoriamo la sua Legge, non vogliamo vivere secondo i suoi Comandamenti, ci dissociamo dalla sua volontà. Addirittura neghiamo anche la sua esistenza, facendoci noi stessi dio, decidendo da noi stessi ciò che è bene e ciò che è male. Ci ribelliamo alla nostra verità di essere sue creature, fatte da Lui a sua immagine e somiglianza. Noi abbiamo distrutto il Signore, lo abbiamo abolito come nostro Dio. Per somma giustizia Lui dovrebbe distruggere noi, abolirci dalla faccia della terra, sprofondarci da vivi nella dannazione eterna, tanto grande è il nostro peccato, tanta immensa la nostra cattiveria e malvagità. Ma Dio non è solo somma giustizia, è anche pietà, misericordia, compassione, eterna carità. Lui sempre si è rivelato Padre clemente, che sempre perdona coloro che si convertono e fanno ritorno a Lui, nel pentimento e nel desiderio di riconoscerlo come loro Dio, Signore, Creatore. Se non fosse anche somma clemenza, nessuno di noi esisterebbe più di mezza giornata, tanto grande è la nostra malvagità e cattiveria verso il suo santo nome. È questa sua somma clemenza che crea nei cuori la speranza. Il peccatore può tornare a Lui, perché sa che il Suo Dio largamente perdona. Fu questa la speranza del Figliol prodigo: “Allora ritornò in sé e disse: “Quanti salariati di mio padre hanno pane in abbondanza e io qui muoio di fame! Mi alzerò, andrò da mio padre e gli dirò: Padre, ho peccato verso il Cielo e davanti a te; non sono più degno di essere chiamato tuo figlio. Trattami come uno dei tuoi salariati”. Si alzò e tornò da suo padre. Quando era ancora lontano, suo padre lo vide, ebbe compassione, gli corse incontro, gli si gettò al collo e lo baciò. Il figlio gli disse: “Padre, ho peccato verso il Cielo e davanti a te; non sono più degno di essere chiamato tuo figlio”. Ma il padre disse ai servi: “Presto, portate qui il vestito più bello e fateglielo indossare, mettetegli l’anello al dito e i sandali ai piedi. Prendete il vitello grasso, ammazzatelo, mangiamo e facciamo festa, perché questo mio figlio era morto ed è tornato in vita, era perduto ed è stato ritrovato” (Lc 15,17-24). Per un arcano di salvezza, redenzione, santificazione perfette, Dio ha disposto che fosse “tesoriere” della sua divina clemenza la Vergine Maria, la Madre dolcissima del suo Diletto Figlio. La Madre della Redenzione esercita il suo santo ufficio o ministero in diversi modi, secondo molteplici modalità. Prima di tutto lo esercita, prevenendoci in ogni nostra necessità sia spirituale che materiale. Ella non vuole che noi rinneghiamo il nostro Dio e Signore e per questo ci ottiene ogni grazia perché perseveriamo nel nostro cammino di fede, speranza, carità. In secondo luogo lo esercita andando Ella stessa alla ricerca delle pecorelle smarrite per ricondurle all’ovile di suo Figlio Gesù. La storia ci attesta che sempre la Vergine Maria è discesa dal cielo, è venuta in mezzo a noi, si è mostrata, rivelata, è apparsa, ha parlato, ha invitato, ha chiesto di lavorare per la conversione di tutti i peccatori. È questa un’opera instancabile. Mai Ella smette di venire in nostro aiuto. Sempre è trai suoi figli, perché non vuole che alcuno si perda, perisca nelle tenebre eterne. In terzo luogo smorzando e addolcendo gli strali della giustizia di Dio, coprendo i peccato con il manto della sua misericordia, nell’attesa che essi si convertano, per ritornare nell’amore pieno del loro Salvatore e Signore. Se la Vergine Maria non si frapponesse perennemente tra noi e il Divin Padre, difficilmente potremmo sussistere. I nostri peccati sono talmente tanti e tanto grandi da meritare all’istante il castigo. Invece per la clemenza di una così grande Madre, il Signore ritarda il giorno della sua ira, lo ritarda fino al momento della conversione. Maria ci nasconde dall’ira del Signore, secondo lo stesso comando da Lui dato ai figli di Israele: “Entra fra le rocce, nasconditi nella polvere, di fronte al terrore che desta il Signore e allo splendore della sua maestà, quando si alzerà a scuotere la terra” (Is 2,10).“Va’, popolo mio, entra nelle tue stanze e chiudi la porta dietro di te. Nasconditi per un momento, finché non sia passato lo sdegno. Perché ecco, il Signore esce dalla sua dimora per punire le offese fatte a lui dagli abitanti della terra; la terra ributterà fuori il sangue assorbito e più non coprirà i suoi cadaveri. (Is 26,20-21). È la nostra Madre celeste il nostro nascondiglio più sicuro. Chi si rifugia in Lei, chi in Lei confida, chi a Lei si affida, chi La invoca con volontà di vera conversione, da Lei è sempre aiutato a compiere il percorso del suo vero ritorno al Signore. / Vergine Maria, Madre della Redenzione, nascondici sotto il tuo manto di misericordia in attesa della nostra conversione. Angeli e Santi affrettate il nostro ritorno al Signore. </li>
</ul>
</p>

<p>
<ul>
<li>Siatele riconoscenti per il frutto delle sue mani e le sue opere la lodino alle porte della città / È giusto che ci chiediamo quali sono le opere per le quali Maria sarà celebrata alle “porte della Chiesa” e dell’eternità? Le porte sono il luogo ove viene celebrata la giustizia. Secondo vera giustizia quali sono le opere della Madre di Dio? Per quali opere Lei sarà proclamata beata e benedetta per i secoli eterni, passando prima attraverso il grido di tutte le generazioni? Leggendo il racconto evangelico che descrive il giudizio finale, troviamo che Gesù accoglie nel suo regno chi gli ha dato dell’acqua, del pane, un vestito, lo ha accolto, visitato, curato, ospitato. È sufficiente ricordarci sempre di Cristo Gesù, presente in mezzo a noi nelle vesti dei più piccoli, poveri, umili, di quanti sono lo scarto della società, e Lui ci darà il suo regno di gloria. Quando il Figlio dell’uomo verrà nella sua gloria, e tutti gli angeli con lui, siederà sul trono della sua gloria. Davanti a lui verranno radunati tutti i popoli. Egli separerà gli uni dagli altri, come il pastore separa le pecore dalle capre, e porrà le pecore alla sua destra e le capre alla sinistra. Allora il re dirà a quelli che saranno alla sua destra: “Venite, benedetti del Padre mio, ricevete in eredità il regno preparato per voi fin dalla creazione del mondo, perché ho avuto fame e mi avete dato da mangiare, ho avuto sete e mi avete dato da bere, ero straniero e mi avete accolto, nudo e mi avete vestito, malato e mi avete visitato, ero in carcere e siete venuti a trovarmi”. Allora i giusti gli risponderanno: “Signore, quando ti abbiamo visto affamato e ti abbiamo dato da mangiare, o assetato e ti abbiamo dato da bere? Quando mai ti abbiamo visto straniero e ti abbiamo accolto, o nudo e ti abbiamo vestito? Quando mai ti abbiamo visto malato o in carcere e siamo venuti a visitarti?”. E il re risponderà loro: “In verità io vi dico: tutto quello che avete fatto a uno solo di questi miei fratelli più piccoli, l’avete fatto a me” (Mt 25,31-46). Per la Madre sua Gesù dovrà creare un Paradiso speciale, unico. Il bene che Lei gli ha fatto va infinitamente oltre ogni altro bene. In Lei, per Lei, per il dono del suo corpo, Dio è divenuto vero  uomo e l’uomo vero Dio. Una sola Persona, il Figlio Unigenito del Padre. Per Lei, in Lei, Dio ha potuto realizzare la salvezza dell’umanità. Se per l’obbedienza al Signore che gli chiedeva l’offerta del figlio ad Abramo è stata fatta la promessa di benedire nella sua discendenza tutte le tribù della terra, cosa non dovrà promettere il Signore a colei che ai piedi della Croce gli ha offerto il Figlio suo Unigenito per la redenzione e la salvezza di tutto il mondo? La Vergine Maria è oltre l’umanamente pensabile, concepibile, immaginabile. Lei è la Donna nel cui seno si compie il mistero di Dio. Prima di Lei esso era incompiuto. Ora è pienamente compiuto. Dio e l’uomo sono divenuti una cosa sola. Dio è uomo e l’uomo è Dio. Cosa dovrà fare il Signore per Lei che ha permesso tutto questo? / Vergine Maria, un’eternità non basta al tuo Signore per ringraziarti per quanto tu hai permesso che attraverso te si compisse in Lui, nel suo Figlio Unigenito. Un’eternità non basta a noi per benedirti per quanto hai permesso che avvenisse e avvenga ogni giorno in noi per mezzo di te. Abbi pietà di noi e perdona ogni nostra stoltezza e insipienza. Angeli e Santi, voi che cantate alla vergine Maria un eterno inno di ringraziamento e di lode, venite in aiuto della nostra stoltezza. Ancora non abbiamo compreso nulla del suo mistero. Siamo ancora muti, incapaci di proferire una sola parola. Fatevi voi nostra voce e ringraziate, benedite, esaltate in eterno la nostra Madre celeste.</li>
</ul>
</p>

<p>
<ul>
<li>Sono coloro che ascoltano la Parola di Dio / La Vergine Maria e altri parenti sono venuti per ascoltare Gesù. La folla è tanta ed anche per la Madre di Gesù è impossibile avvicinarsi a Lui. Di certo, sapendo che vi era sua Madre, qualcuno riesce a far giungere a Gesù la notizia: “E andarono da lui la madre e i suoi fratelli, ma non potevano avvicinarlo a causa della folla. Gli fecero sapere: «Tua madre e i tuoi fratelli stanno fuori e desiderano vederti». Ma egli rispose loro: «Mia madre e miei fratelli sono questi: coloro che ascoltano la parola di Dio e la mettono in pratica» (Lc 8,19-21). Gesù non vive l’ordine naturale delle cose, delle relazioni, degli affetti, della parentela. Lui è venuto per portare nell’ordine soprannaturale ogni uomo, in ogni sua relazione, in ogni cosa. Se infatti leggiamo il Vangelo, noteremo che tutto da Lui è visto secondo una modalità di cielo: ricchezza, povertà, opere buone, preghiera, forme religiose, amicizia, matrimonio, la vita e anche la morte. Tutto ciò che è di questo mondo lui lo vuole rivestire di una luce nuova, una dimensione nuova, una verità nuova. Bastano solo alcuni brani per convincere cuore e mente. Ciò che Gesù chiede non è comprensibile neanche per colui che vive secondo i canoni dell’Antica Scrittura. Anche quella urge che si porti nella verità nuova della sua Parola. Perciò chiunque mi riconoscerà davanti agli uomini, anch’io lo riconoscerò davanti al Padre mio che è nei cieli; chi invece mi rinnegherà davanti agli uomini, anch’io lo rinnegherò davanti al Padre mio che è nei cieli. Non crediate che io sia venuto a portare pace sulla terra; sono venuto a portare non pace, ma spada. Sono infatti venuto a separare l’uomo da suo padre e la figlia da sua madre e la nuora da sua suocera; e nemici dell’uomo saranno quelli della sua casa. Chi ama padre o madre più di me, non è degno di me; chi ama figlio o figlia più di me, non è degno di me; chi non prende la propria croce e non mi segue, non è degno di me. Chi avrà tenuto per sé la propria vita, la perderà, e chi avrà perduto la propria vita per causa mia, la troverà. Chi accoglie voi accoglie me, e chi accoglie me accoglie colui che mi ha mandato. Chi accoglie un profeta perché è un profeta, avrà la ricompensa del profeta, e chi accoglie un giusto perché è un giusto, avrà la ricompensa del giusto. Chi avrà dato da bere anche un solo bicchiere d’acqua fresca a uno di questi piccoli perché è un discepolo, in verità io vi dico: non perderà la sua ricompensa» (Mt 10,32-42). Anche quando chiama qualcuno a seguirlo o qualcuno gli manifesta il desiderio di volerlo seguire, Gesù sempre gli annunzia che la sua sequela trasporta all’istante in un altro mondo. Chi vuole vivere secondo regole, canoni, modalità, consuetudini, abitudini, tradizioni che sono dell’antico mondo, di certo non potrà seguirlo. I due mondi non possono conciliarsi. O si cammina secondo il vecchio mondo e i suoi vecchi stili o si cammina secondo il nuovo mondo e i suoi nuovi stili. Conciliare i due stili non sarà mai possibile. Neanche si può pensare di “cristianizzare” l’Antico Testamento con una patina di Nuovo. Sono due Testamenti totalmente differenti e inconciliabili. Niente di ciò che è vecchio potrà essere “cristianizzato”. Nel Nuovo Testamento si nasce da acqua e da Spirito Santo. Si è nuove creature. Mentre camminavano per la strada, un tale gli disse: «Ti seguirò dovunque tu vada». E Gesù gli rispose: «Le volpi hanno le loro tane e gli uccelli del cielo i loro nidi, ma il Figlio dell’uomo non ha dove posare il capo». A un altro disse: «Seguimi». E costui rispose: «Signore, permettimi di andare prima a seppellire mio padre». Gli replicò: «Lascia che i morti seppelliscano i loro morti; tu invece va’ e annuncia il regno di Dio». Un altro disse: «Ti seguirò, Signore; prima però lascia che io mi congedi da quelli di casa mia». Ma Gesù gli rispose: «Nessuno che mette mano all’aratro e poi si volge indietro è adatto per il regno di Dio».(Lc 9,57-62). La risposta di Gesù è immediata. Lui non è del mondo della carne, è di quello nuovo, di quello che nasce dalla Parola di Dio, dalla Parola che lui annunzia e insegna. Chi è dalla Parola, chi vive nella Parola, sa che Lui non è dai desideri degli uomini. Lui non è neanche dai desideri della Madre o dei parenti. Lui è solo dalla Volontà del Padre, dallo Spirito Santo che lo guida in ogni suo passo, decisione, opera. Chi ascolta la Parola di Dio e la osserva diviene, si fa suo fratello, sua sorella sua madre. Gesù non va guardato con gli occhi della carne, ma della fede. / Vergine Maria, Madre della Redenzione, Angeli, Santi, fateci vedere ogni cosa dalla fede. </li>
</ul>
</p>

<p>
<ul>
<li>Insieme a Maria, la Madre di Gesù / Gesù è salito al Cielo, ora siede nel suo corpo glorioso, alla destra del Padre. Gli Apostoli sono in attesa che discenda su di essi lo Spirito Santo, secondo il comando ricevuto da Gesù. Egli si mostrò a essi vivo, dopo la sua passione, con molte prove, durante quaranta giorni, apparendo loro e parlando delle cose riguardanti il regno di Dio. Mentre si trovava a tavola con essi, ordinò loro di non allontanarsi da Gerusalemme, ma di attendere l’adempimento della promessa del Padre, «quella – disse – che voi avete udito da me: Giovanni battezzò con acqua, voi invece, tra non molti giorni, sarete battezzati in Spirito Santo». Quelli dunque che erano con lui gli domandavano: «Signore, è questo il tempo nel quale ricostituirai il regno per Israele?». Ma egli rispose: «Non spetta a voi conoscere tempi o momenti che il Padre ha riservato al suo potere, ma riceverete la forza dallo Spirito Santo che scenderà su di voi, e di me sarete testimoni a Gerusalemme, in tutta la Giudea e la Samaria e fino ai confini della terra» (At 1,3-8). Loro sanno che ogni buon dono di Dio si attende nella preghiera. Il dono di Dio verrà, lo ha promesso Gesù. Deve essere accolto con cuore puro, docile, semplice, e per questo la preghiera. Mentre lo si attende, si chiede a Dio che prepari il loro cuore perché venga accolto non con un cuore a pezzi, lacerato, simile ad un otre pieno di fori nel quale mai nessun liquido potrà essere messo. Dio preparerà loro un cuore nuovo ed essi potranno accogliere lo Spirito Santo così che possa agire in loro e per loro secondo la sua divina ed eterna volontà. Allora ritornarono a Gerusalemme dal monte detto degli Ulivi, che è vicino a Gerusalemme quanto il cammino permesso in giorno di sabato. Entrati in città, salirono nella stanza al piano superiore, dove erano soliti riunirsi: vi erano Pietro e Giovanni, Giacomo e Andrea, Filippo e Tommaso, Bartolomeo e Matteo, Giacomo figlio di Alfeo, Simone lo Zelota e Giuda figlio di Giacomo. Tutti questi erano perseveranti e concordi nella preghiera, insieme ad alcune donne e a Maria, la madre di Gesù, e ai fratelli di lui (At 1,12-14). La Vergine Maria è la Madre dei discepoli. Gesù l’ha affidata, consegnata loro nella Persona di Giovanni. Giovanni e Maria sono una sola vita. Maria e ogni altro Apostolo e ogni altro successore degli Apostoli devono essere una sola vita. Devono vivere in un sola casa. Essi devono avere un solo Padre, il Padre Celeste, una sola Madre, la Vergine Maria, un solo fratello, Cristo Signore. Ogni altro che vuole fare parte di questa loro speciale, soprannaturale famiglia, deve essere anche lui figlio del Padre, figlio di Maria, fratello di Cristo Gesù. Diviene tutto questo, in Cristo, per opera dello Spirito Santo, attraverso il ministero degli Apostoli. Stavano presso la croce di Gesù sua madre, la sorella di sua madre, Maria madre di Clèopa e Maria di Màgdala. Gesù allora, vedendo la madre e accanto a lei il discepolo che egli amava, disse alla madre: «Donna, ecco tuo figlio!». Poi disse al discepolo: «Ecco tua madre!». E da quell’ora il discepolo l’accolse con sé (Gv 19,25-27). Come madre e padre sono parte essenziale della famiglia e non vi potrà mai essere famiglia senza il padre e senza la madre – due padri senza essere padri non fanno famiglia e neanche due madri senza essere madri fanno famiglia – così dicasi della famiglia teologica. Il Padre, Dio, la Madre, la Vergine Maria, Cristo Gesù, il Figlio del Padre e della Madre sono la vera famiglia della quale ogni uomo è chiamato a fare parte. Si entra in questa famiglia attraverso l’opera degli Apostoli, che per questo sono mandati nel mondo: a chiamare ogni uomo perché ne faccia parte. Ma l’opera degli Apostoli non si conclude in essi, bensì nello Spirito Santo che genera in Cristo, come veri figli del Padre e della Madre, mediante le acque del Battesimo. È in questa famiglia, divenendo parte di essa, che si gustano i beni della redenzione e ci si incammina verso la salvezza eterna. Se si esce da essa, si precipita nuovamente nel mondo del male e del peccato, anche se ci si dice cristiani e si ci professa discepoli di Gesù. Manca però la culla della vita. Si è esposti ad ogni attacco del nemico. Fuori della vera famiglia “teologica”, siamo privi di ogni aiuto di grazia e di verità e si ritorna nel nostro inferno umano per finire in quello eterno. / Vergine Maria, Madre della Redenzione, Angeli, Santi, fate ogni uomo parte di questa famiglia. </li>
</ul>
</p>

<h5>Santorale</h5>

<p>
<a href="http://www.santiebeati.it/05/31" title="SantiBeatiTestimoni" class="http">SantiBeatiTestimoni</a>
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a> <br>
<ul>
<li>Tu Stesso mi ordini di esercitarmi nei tre gradi della misericordia. Primo: l'opera di misericordia di qualunque genere essa sia. Secondo: la parola misericordiosa; se non potrò con l'azione lo farò con la parola. Il terzo grado è la preghiera. Se non potrò dimostrare la mia misericordia né con l'azione, né con la parola, posso sempre farlo con la preghiera. La preghiera l'estenderò anche là, dove non posso giungere fisicamente (Diario Faustina, 1313). </li>
</ul>
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>Explicare</h5>

<p>
<a href="" title="KYRIE:MovAp:Responsa" class="page">KYRIE:MovAp:Responsa</a> / <a href="" title="KYRIE:MovAp:TWEET2006" class="page">KYRIE:MovAp:TWEET2006</a>
</p>

<h5>Poesia</h5>

<h5>InFinemDei</h5>

<h5>Polis21</h5>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
