<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-10</h1>-->
<h1>DIES-04-10</h1>

<p>
Created sabato 03 aprile 2021
</p>

<h5>Oremus</h5>

<p>
<ul>
<li>Signore, vorrei credere, fermamente e senza esitare. Tu conosci i miei dubbi e i momenti della mia mancanza di fede. Vorrei avere fiducia nella tua parola; confidarti la mia vita. Tu sai quante volte mi sottraggo a questa decisione per attaccarmi a delle certezze che mi fabbrico da solo. Io vorrei - con chiarezza nelle mie parole e nelle mie azioni, nelle relazioni con gli altri e nel mio amore per loro - non dissimulare a quale punto tu conti per me. Accetta la mia testimonianza, malgrado le sue debolezze.</li>
</ul>
</p>

<p>
<ul>
<li>“Giusto è il Signore in tutte le sue vie, santo in tutte le sue opere. Il Signore è vicino a quanti lo invocano, a quanti lo cercano con cuore sincero”. (Sal 144) Signore Gesù, tante volte sentiamo il bisogno di cambiare la nostra vita. Ma non abbiamo il coraggio di credere nella forza del Risorto e di uscire. Facciamo resistenza alla tua voce. Spirito Santo irrompi su di noi e trasforma la nostra vita come hai fatto con Maria di Magdala: dal peccato alla Grazia, dal buio alla Luce, dalla schiavitù alla Libertà, dal lutto alla Gioia. Amen.</li>
</ul>
</p>

<p>
<ul>
<li>Tu sei / Tu sei il Cristo, il Figlio del Dio vivo. Tu sei il rivelatore del Dio invisibile, il fondamento di ogni cosa. Tu sei il maestro dell’umanità, tu sei il redentore. Tu sei nato, sei morto, sei risorto per noi, tu sei il centro della storia e del mondo. Tu sei colui che ci conosce e ci ama, tu sei l’amico della nostra vita. Tu sei colui che deve essere un giorno il nostro giudice e la nostra felicità. Io non finirei mai di parlare di te: tu sei la via, la verità e la vita. Tu sei il pane, la fonte dell’acqua viva per la nostra fame e la nostra sete. Tu sei la nostra guida, il nostro fratello. Tu sei il principio e la fine, l’alfa e l’omega, tu sei il segreto della storia, la chiave dei nostri destini. Tu sei il ponte fra la terra e il cielo. Tu sei il Figlio di Maria, la benedetta fra tutte le donne, il Figlio di Dio eterno, infinito. (Paolo VI)</li>
</ul>
</p>

<p>
<ul>
<li>Resta con noi Signore / Tu che vieni come luce per accompagnarci lungo un cammino di fatica e di speranza. Resta con noi, Signore, quando i dubbi contro la fede ci assalgono e lo scoraggiamento atterra la nostra speranza. Quando l'indifferenza raffredda il nostro amore, e la tentazione sembra troppo forte. Quando qualcuno deride la nostra fiducia, e le nostre giornate sono piene di distrazioni. Quando la sconfitta ci coglie di sorpresa e la debolezza invade ogni desiderio. Quando ci troviamo soli, abbandonati da tutti, e il dolore ci porta alle lacrime disperate. Signore, nella gioia e nel dolore, nella vita e nella morte, resta con noi! (Padre Maior)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
10 aprile: santi Terenzio, Africano, Massimo, Pompeo, Alessandro, Teodoro e quaranta compagni, martiri; sant'Apollonio, sacerdote e martire; san Palladio, vescovo di Auxerre; san Beda il Giovane, monaco; san Macario, pellegrino; sant'Fulberto, vescovo di Chartres; beato Antonio Neyrot, sacerdote domenicano e martire; beato Marco Fantuzzi, sacerdote francescano; san Michele dei Santi, sacerdote trinitario; santa Maddalena di Canossa, vergine, fondatrice delle Figlie e dei Figli della Carità; beato Bonifacio Zukowski, sacerdote conventuale e martire.
</p>

<h5>Quotes</h5>

<p>
<ul>
<li>«Incoraggia le anime, con le quali sei a contatto, alla fiducia nella Mia Misericordia infinita. Oh, quanto amo le anime che si sono affidate a Me completamente! Farò tutto per loro» (Diario Faustina, 294). </li>
<li>Nella notte una candela è più luminosa del sole. (Sting)</li>
<li>La ferita causata da un fratello fa più male di quella inferta da un nemico. (Proverbio arabo)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
<a href="" title="FILEST:TAO:TAO365" class="page">FILEST:TAO:TAO365</a><br>
<sup>100</sup> Immaginazione / L'immaginazione è pallida e fragile, / i sogni avvincono con false realtà. / L'immaginazione può costruire ponti, / i sogni possono ingannare. / L'esperienza del sogno è spesso profondamente toccante. Dai brutti sogni ci svegliamo tremanti e sudati; quelli belli ci lasciano carichi di desiderio. Alcuni sogni rappresentano una sorta di cura, un modo per tarare e far funzionare i nostri circuiti mentali. Tuttavia, nessuno di questi sogni possiede alcuna realtà oggettiva all'interno del mondo della veglia. Anche l'immaginazione è una forma di impegno mentale. Costituisce un modo di proiettare i nostri pensieri in immagini credibili, osservabili e manipolabili. Possiamo giocare con la nostra immaginazione, e usarla per ispirarci in maniera creativa. Immaginazione e sogni sono attività mentali molto simili, e tuttavia differiscono per il grado di partecipazione cosciente che vi mettiamo. Nel caso del sogno si ha una sospensione completa della razionalità e della consapevolezza, ragion per cui esercitare un controllo è impossibile. Al contrario, l'immaginazione è uno strumento con cui possiamo rendere la nostra vita migliore, diversa e creativa. Collaborando con l'immaginazione, possiamo ottenere cose che «non ci sogniamo nemmeno". 
</p>

<h5>Krishnamurti</h5>

<p>
<a href="" title="ESOTEROS:MAESTRI:Jiddu Krishnamurti:Quotidiane1" class="page">ESOTEROS:MAESTRI:Jiddu Krishnamurti:Quotidiane1</a><br>
10-04 Il problema del sesso: Perché qualunque cosa tocchiamo la trasformiamo in un problema?... Perché il sesso è diventato un problema? Perché accettiamo di vivere con tutti questi problemi? Perché non li risolviamo mai? Perché non moriamo ai nostri problemi invece di portarceli dietro giorno dopo giorno, anno dopo anno? Certamente il sesso è una questione di importanza notevole; ma prima c’è una domanda fondamentale a cui dobbiamo rispondere: perché la vita per noi diventa un problema? Il lavoro, il sesso, guadagnare del denaro, pensare, fare esperienza: insomma tutto quello che fa parte del nostro vivere, perché e diventato un problema? Non è forse perché tutti quanti pensiamo partendo da un punto di vista particolare, che non cambia? Il nostro pensiero parte sempre da un centro per andare verso la periferia, ma per la maggior parte di noi la periferia non è diversa dal centro; così rimaniamo sempre in superficie, pensiamo in modo estremamente superficiale. La vita, però, non è affatto superficiale, richiede di essere completamente vissuta, e siccome noi viviamo rimanendo costantemente in superficie, veniamo in contatto soltanto con reazioni superficiali. Qualsiasi cosa facciamo rimanendo in superficie, creerà inevitabilmente un problema. Così questa è la nostra vita: ci accontentiamo di vivere rimanendo in superficie e ci teniamo tutti i problemi che questo comporta. Finché vivremo in superficie, alla periferia, i problemi continueranno ad esistere. La periferia e il “me”, con le sue sensazioni, che possono o meno manifestarsi all’esterno, identificandosi con l’universo, con la patria o con un’infinità di altre cose proiettate dalla mente. Finché vivremo sul piano della mente, avremo a che fare con un sacco di complicazioni e di problemi. E questo e tutto quello che conosciamo. 
</p>

<h5>InFinemDei</h5>

<p>
Renditi accessibile, la sera, quando si fermano gli itinerari percorsi durante la giornata, quando le mani abbandonano i loro compiti, quando i rumori terminano e il cuore ritrova il ritmo della notte. Renditi accessibile, la sera, quando le parole esitanti ti cercano. Lascia che ogni vita trovi rifugio in te.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
