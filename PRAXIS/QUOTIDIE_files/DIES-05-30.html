<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-30</h1>-->
<h1>DIES-05-30</h1>

<h5>Oremus</h5>

<p>
<ul>
<li>Santissima Trinità, Padre, Figlio e Spirito Santo, col santo battesimo hai posto la tua dimora nel mio cuore, così che io ti posso adorare in ogni istante e vivere in piena comunione con te. Padre, con la tua parola mi hai creato, perché la tua sapienza mi ha voluto fin dall'eternità. Figlio, con il tuo amore spinto fino alla morte e con il tuo sangue prezioso sparso sulla croce, mi hai riscattato dal potere delle tenebre donandomi il tuo regno. Spirito Santo, amore del Padre e del Figlio, effuso su di me, mi hai trasformato in una nuova creatura, donandomi un cuore nuovo per amare ogni creatura in te. Ti rendano gloria e ti servano tutti i popoli della terra. Per tutti secoli dei secoli. Amen!</li>
<li>Signore, la tua Chiesa è simile questa mattina a Gerusalemme, preparata come una Sposa per la venuta dello Spirito. Venite, corriamo, il Re ci fa entrare nella sua dimora per farci dono del suo amore. Signore, fa' che, in questa Pentecoste, allarghi il mio cuore. Possa il mio cuore assumere le dimensioni della terra intera, perché il tuo Spirito si diffonda in ogni essere. Lo Spirito è il dito di Dio che scolpisce nei nostri cuori la tua legge d'amore, affinché non siamo lettere morte e diventiamo audaci testimoni del tuo regno che si avvicina.</li>
<li>Padre, che hai rallegrato i discepoli del tuo Figlio con la gioia della sua risurrezione, fa' che durante questa giornata sappiamo riconoscere i segni della sua presenza nel mondo. Donaci occhi per vedere quanta testimonianza della risurrezione viene data continuamente attorno a noi e per costatare che il lieto messaggio del vangelo si diffonde ogni giorno più e, come sale e lievito, dà senso e orientamento all'immensa operosità umana. Il tuo Spirito conservi sempre la tua gioia sul nostro volto e su quello dei nostri cari, perché, con il tuo aiuto, ci illuminiamo e ci sosteniamo gli uni gli altri durante questo giorno.</li>
</ul>
</p>

<p>
<ul>
<li>O Trinità e Unità, che noi adoriamo, che noi vogliamo servire e glorificare! O Volontà perfetta, che vogliamo contemplare, o Verità che cerchiamo con l'ansia del più filiale amore! Lascia che noi ti adoriamo, Trinità augusta, restando accanto alla seconda Persona umanata. Lascia che attraverso l'umanità del Verbo incarnato penetriamo fino a Te, Trinità santissima fino alle profondità più remote dell'abisso divino! (Beata Itala Mela)</li>
</ul>
</p>

<p>
<ul>
<li>Guarda la Stella / Chiunque tu sia, che nel flsso di questo tempo ti accorgi che, più che camminare sulla terra, stai come ondeggiando tra burrasche e tempeste, non distogliere gli occhi dallo splendore di questa stella, se non vuoi essere sopraffatto dalla burrasca! Se sei sbattuto dalle onde della superbia, dell’ambizione, della calunnia, della gelosia, guarda la stella, invoca Maria. Se l’ira o l’avarizia, o le lusinghe della carne hanno scosso la navicella del tuo animo, guarda Maria. Se turbato dalla enormità dei peccati, se confuso per l’indegnità della coscienza, cominci ad essere inghiottito dal baratro della tristezza e dall’abisso della disperazione, pensa a Maria. Non si allontani dalla tua bocca e dal tuo cuore, e per ottenere l’aiuto della sua preghiera, non dimenticare l’esempio della sua vita. Seguendo lei non puoi smarrirti, pregando lei non puoi disperare. Se lei ti sorregge non cadi, se lei ti protegge non cedi alla paura, se lei ti è propizia raggiungi la mèta. (San Bernardo da Chiaravalle)</li>
</ul>
</p>

<p>
<ul>
<li>Chi mi obbedisce non si vergognerà chi compie le mie opere non peccherà / Per comprendere la prima affermazione della Sapienza: “Chi mi obbedisce non si vergognerà”, possiamo rifarci al racconto evangelico giovanneo delle nozze di Cana. Il terzo giorno vi fu una festa di nozze a Cana di Galilea e c’era la madre di Gesù. Fu invitato alle nozze anche Gesù con i suoi discepoli. Venuto a mancare il vino, la madre di Gesù gli disse: «Non hanno vino». E Gesù le rispose: «Donna, che vuoi da me? Non è ancora giunta la mia ora». Sua madre disse ai servitori: «Qualsiasi cosa vi dica, fatela». Vi erano là sei anfore di pietra per la purificazione rituale dei Giudei, contenenti ciascuna da ottanta a centoventi litri. E Gesù disse loro: «Riempite d’acqua le anfore»; e le riempirono fino all’orlo. Disse loro di nuovo: «Ora prendetene e portatene a colui che dirige il banchetto». Ed essi gliene portarono. Come ebbe assaggiato l’acqua diventata vino, colui che dirigeva il banchetto – il quale non sapeva da dove venisse, ma lo sapevano i servitori che avevano preso l’acqua – chiamò lo sposo e gli disse: «Tutti mettono in tavola il vino buono all’inizio e, quando si è già bevuto molto, quello meno buono. Tu invece hai tenuto da parte il vino buono finora». Questo, a Cana di Galilea, fu l’inizio dei segni compiuti da Gesù; egli manifestò la sua gloria e i suoi discepoli credettero in lui (Gv 2,1-11). Se osserviamo bene, in questo racconto tutto parte dal cuore della Vergine Maria. È Lei che scruta, osserva, vede, nota che non vi è più vino. Nessun altro vede.  Nessun altro è vigile e attento. Tutti pensano a se stessi. È Lei che si rivolge a Cristo Gesù, chiedendogli un intervento immediato, diretto, istantaneo. Lui è stato invitato proprio per questo: per agire, operare, risolvere. È Lei che chiede ai servi a fare tutto ciò che Gesù domanderà loro. Dovranno essere servi prontamente obbedienti. Poi Lei scompare. Si nasconde. È finita la sua missione di Madre. Le nozze vengono ora celebrate senza alcuna vergogna per gli sposi. Qual è il frutto di questa azione di obbedienza verso la Madre di Gesù? Chi ne trae maggiore profitto? Il primo profitto lo traggono gli sposi. Essi vengono lodati per la loro bravura. Hanno conservato il vino buono fino all’ultimo. Loro non sono come gli altri sposi che spesso barano. Prima danno il vino buono e poi quello meno buono. Loro vanno a testa alta. Il secondo profitto lo trae Cristo Gesù. Da questo segno nasce nel cuore dei discepoli la fede verso il loro Maestro e Signore. L’obbedienza alla preghiera della Madre dona questi stupendi frutti. Li produce per Gesù. Li produce per gli sposi. Li produce per i discepoli. Li produce per tutti i commensali. Ognuno viene esaltato. Non solo non c’è vergogna, ma neanche peccato in chi ascolta la Madre di Dio. Ascoltare Maria è camminare sempre di grazia in grazia e di verità in verità, di giustizia in giustizia, di amore grande in amore sempre più grande. / Vergine Maria, Madre che sempre parli al nostro cuore, donaci una obbedienza pronta, immediata ad ogni tua Parola. Dacci lo stesso ascolto di Gesù Signore. Angeli e Santi del Cielo, fate che nessuna Parola della Madre di Dio cada a vuoto nel nostro cuore. Aiutateci ad obbedire sempre, a fare sempre le sue opere. </li>
</ul>
</p>

<p>
<ul>
<li>Virgo Prudentissima Vergine prudentissima / Maria oggi viene esaltata e magnificata quale “Vergine prudentissima”. Ella è prudentissima perché mai dalle parole, opere, azioni, relazioni da Lei vissute è scaturito il male, neanche minimo, infimo, per la sua persona. In Lei tutto ha contribuito a produrre il bene più grande, sempre. Perché la vita della Vergine Maria ha sempre prodotto i più bei frutti di bene, anzi di sommo bene e in noi spesso si produce solo il male? Perché Lei è Madre e Vergine Santissima, mentre noi rimaniamo perennemente peccatori, o al massimo ci accontentiamo di vivere una religione cristiana minimalista, cioè finalizzata a non commettere solo i più efferati delitti che turbano la coscienza collettiva, mentre ci abbandoniamo a tutti quei peccatacci che ormai sono divenuti stile, forma, consistenza quotidiana del nostro vivere sociale? Tutto questo disastro spirituale lo si può far scaturire da un errore che noi ormai facciamo senza più neanche accorgercene. Il nostro errore consiste in questo: noi separiamo il dono dello Spirito Santo dallo Spirito Santo che sempre deve produrlo in noi. Crediamo di avere il dono dello Spirito di Dio ma senza vivere nello Spirito di Dio. Ormai crediamo quasi tutti che lo Spirito Santo si possa paragonare ad un bottegaio. Noi andiamo nella sua bottega, prendiamo quello che ci serve, paghiamo il prezzo con il sacrificio di essere già andati presso di Lui, ce ne andiamo e tutto finisce qui. Lo Spirito Santo rimane nella sua bottega a servire qualche altro cliente e noi continuiamo a vivere la nostra vita nella convinzione che sia tutto a posto, perché abbiamo i doni dello Spirito Santo e con essi possiamo fare il bene che vogliamo. Nulla è più errato. Questa convinzione, che ormai è divenuta prassi cristiana, è la morte della nostra vita di fede. Mai vi potrà essere separazione tra il dono e lo Spirito Santo, perché è Lui che deve produrlo sempre vivo, sempre attuale, sempre nell’oggi della nostra vita. È sempre Lui che deve vivificarlo, renderlo operante, forte, irresistibile, vittorioso. Se lo Spirito del Signore non è in noi, noi siamo senza i suoi doni e la nostra vita spirituale è un vero fallimento. È lo Spirito Santo che si dona a noi come albero dal quale fiorisce e matura ogni frutto di prudenza. Cosa è allora la prudenza e perché la Vergine Maria è Vergine Prudentissima? La somma prudenza è virtù della Madre di Dio perché ogni sua azione, pensiero, volontà, desiderio, sentimento, moto del cuore e dello spirito, erano sempre sotto la mozione dello Spirito Santo. Sempre Lui muoveva cuore e mente della Madre nostra. Sempre Lui agiva per mezzo di Lei. Maria è lo strumento perfetto attraverso il quale il Padre dei Cieli compie le meraviglie del suo amore in favore dei suoi figli. Lo Spirito Santo è dono in Maria, ma anche sua quotidiana conquista. Lei cresceva nello Spirito Santo per la sua incessante preghiera e perché il cammino nella santità era in Lei senza alcuna interruzione. Noi omettiamo la nostra crescita in sapienza e grazia, ci dimentichiamo di pregare, ci rilassiamo nel nostro cammino di fede, speranza, carità. Così agendo non possiamo sperare di essere governati dalla prudenza. Salomone si accorse che non poteva vivere senza sapienza. Sapeva che questa era dono di Dio. La Chiesa al Signore con preghiera accorata: “Per questo pregai e mi fu elargita la prudenza, implorai e venne in me lo spirito di sapienza. La preferii a scettri e a troni, stimai un nulla la ricchezza al suo confronto, non la paragonai neppure a una gemma inestimabile, perché tutto l’oro al suo confronto è come un po’ di sabbia e come fango sarà valutato di fronte a lei l’argento. L’ho amata più della salute e della bellezza, ho preferito avere lei piuttosto che la luce, perché lo splendore che viene da lei non tramonta. Insieme a lei mi sono venuti tutti i beni; nelle sue mani è una ricchezza incalcolabile. Ho gioito di tutto ciò, perché lo reca la sapienza, ma ignoravo che ella è madre di tutto questo. Ciò che senza astuzia ho imparato, senza invidia lo comunico, non nascondo le sue ricchezze. Ella è infatti un tesoro inesauribile per gli uomini; chi lo possiede ottiene l’amicizia con Dio, è a lui raccomandato dai frutti della sua educazione. Mi conceda Dio di parlare con intelligenza e di riflettere in modo degno dei doni ricevuti, perché egli stesso è la guida della sapienza  e dirige i sapienti. Nelle sue mani siamo noi e le nostre parole, ogni sorta di conoscenza e ogni capacità operativa” (Sap 7,7-16).  La preghiera da sola però non basta. Occorre l’obbedienza ad ogni mozione dello Spirito Santo di Dio. Maria è la Vergine Prudentissima, perché è la Vergine Obbedientissima. Senza obbedienza non vi è alcuna prudenza, perché la prudenza è ascolto e obbedienza perenne al nostro Dio e Signore. / Vergine Maria, Madre della Redenzione, insegnaci a vivere per tutti i giorni della nostra vita nella tua stessa obbedienza. Saremo anche noi prudentissimi come te. Angeli, Santi, aiutateci a camminare sempre nella Parola del nostro Dio e Signore. è questa l’unica e sola strada della santa prudenza. </li>
</ul>
</p>

<p>
<ul>
<li>Ma la donna che teme Dio è da lodare / Sublime è il Canto che il Libro del Siracide intona sul timore del Signore. Esso è più che l’aria per i polmoni, più che il sangue per le vene, più che il cuore per il corpo, più che l’anima per l’uomo. Il timore del Signore è l’alito divino dell’anima. Alimentata di esso l’anima vive in Dio e per Lui e si incammina verso la sua eternizzazione di gloria. Ogni sapienza viene dal Signore e con lui rimane per sempre. La sabbia del mare, le gocce della pioggia e i giorni dei secoli chi li potrà contare? L’altezza del cielo, la distesa della terra e le profondità dell’abisso chi le potrà esplorare? Prima d’ogni cosa fu creata la sapienza e l’intelligenza prudente è da sempre. Fonte della sapienza è la parola di Dio nei cieli, le sue vie sono i comandamenti eterni. La radice della sapienza a chi fu rivelata? E le sue sottigliezze chi le conosce? Ciò che insegna la sapienza a chi fu manifestato? La sua grande esperienza chi la comprende? Uno solo è il sapiente e incute timore, seduto sopra il suo trono. Il Signore stesso ha creato la sapienza, l’ha vista e l’ha misurata, l’ha effusa su tutte le sue opere, a ogni mortale l’ha donata con generosità, l’ha elargita a quelli che lo amano. L’amore del Signore è sapienza che dà gloria, a quanti egli appare, la dona perché lo contemplino. Il timore del Signore è gloria e vanto, gioia e corona d’esultanza. Il timore del Signore allieta il cuore, dà gioia, diletto e lunga vita. Il timore del Signore è dono del Signore, esso conduce sui sentieri dell’amore. Chi teme il Signore avrà un esito felice, nel giorno della sua morte sarà benedetto. Principio di sapienza è temere il Signore; essa fu creata con i fedeli nel seno materno. Ha posto il suo nido tra gli uomini con fondamenta eterne, abiterà fedelmente con i loro discendenti. Pienezza di sapienza è temere il Signore; essa inebria di frutti i propri fedeli. Riempirà loro la casa di beni desiderabili e le dispense dei suoi prodotti. Corona di sapienza è il timore del Signore; essa fa fiorire pace e buona salute. L’una e l’altra sono doni di Dio per la pace e si estende il vanto per coloro che lo amano. Egli ha visto e misurato la sapienza, ha fatto piovere scienza e conoscenza intelligente, ha esaltato la gloria di quanti la possiedono. Radice di sapienza è temere il Signore, i suoi rami sono abbondanza di giorni. Il timore del Signore tiene lontani i peccati, chi vi persevera respinge ogni moto di collera (Sir 1,1-21). La Vergine Maria non solo vive con questo alito divino nella sua anima. Essa vive con la pienezza di Dio nel suo corpo, nel suo spirito, nella sua anima. Lei è tempio vivente di Dio. In Lei Dio si è fatto carne. La carne di Maria diviene carne di Dio, perché lo Spirito di Dio è divenuto Spirito di Maria. Lei però non è persona umana e divina. Lei è solamente e puramente persona umana divinizzata. Lei non vive di timore del Signore. Vive semplicemente di Dio, di tutto Dio, perché è Dio che con la sua grazia è divenuto l’anima della sua anima e lo spirito del suo spirito. È un mistero oltre il mistero umano quello della vergine Maria. Mistero divino e mistero umano in Lei quasi confluiscono in unità, pur rimanendo eternamente lei purissima creatura. / Vergine Maria, Donna oltre il mistero umano, immersa pienamente nel mistero di Dio, donaci un poco di quell’amore con il quale Dio ti ha amata e tu lo hai amato. A noi ne basta un solo grammo e la nostra bellezza spirituale crescerebbe a dismisura. Angeli e Santi, voi che gustate, perché lo vedete questo stupendo amore, fate che ci possiamo ricolmare di esso. Solo così la nostra vita avrà un sussulto di verità.</li>
</ul>
</p>

<p>
<ul>
<li>Beato il grembo che ti ha portato / Gesù opera un miracolo. Libera una persona da uno spirito immondo. I farisei lo calunniano, accusandolo di operare per virtù di Satana, come suo vero strumento. Gesù ribadisce che i demòni possono essere scacciati solo con il dito di Dio. Mai Satana lascia una sua preda. Ne sono prova evidente proprio scribi e farisei, i cui pensieri sono stati occupati da Satana e sono loro i veri strumenti dello spirito del male. L’invasione nei pensieri è quasi universale. Gesù stava scacciando un demonio che era muto. Uscito il demonio, il muto cominciò a parlare e le folle furono prese da stupore. Ma alcuni dissero: «È per mezzo di Beelzebùl, capo dei demòni, che egli scaccia i demòni». Altri poi, per metterlo alla prova, gli domandavano un segno dal cielo. Egli, conoscendo le loro intenzioni, disse: «Ogni regno diviso in se stesso va in rovina e una casa cade sull’altra. Ora, se anche Satana è diviso in se stesso, come potrà stare in piedi il suo regno? Voi dite che io scaccio i demòni per mezzo di Beelzebùl. Ma se io scaccio i demòni per mezzo di Beelzebùl, i vostri figli per mezzo di chi li scacciano? Per questo saranno loro i vostri giudici. Se invece io scaccio i demòni con il dito di Dio, allora è giunto a voi il regno di Dio. Quando un uomo forte, bene armato, fa la guardia al suo palazzo, ciò che possiede è al sicuro. Ma se arriva uno più forte di lui e lo vince, gli strappa via le armi nelle quali confidava e ne spartisce il bottino. Chi non è con me è contro di me, e chi non raccoglie con me disperde. Quando lo spirito impuro esce dall’uomo, si aggira per luoghi deserti cercando sollievo e, non trovandone, dice: “Ritornerò nella mia casa, da cui sono uscito”. Venuto, la trova spazzata e adorna. Allora va, prende altri sette spiriti peggiori di lui, vi entrano e vi prendono dimora. E l’ultima condizione di quell’uomo diventa peggiore della prima». Mentre diceva questo, una donna dalla folla alzò la voce e gli disse: «Beato il grembo che ti ha portato e il seno che ti ha allattato!». Ma egli disse: «Beati piuttosto coloro che ascoltano la parola di Dio e la osservano!» (Lc 11,14-28). La Scrittura, sia dell’Antico che del Nuovo Testamento, sempre fa dipendere la Beatitudine di un uomo dall’osservanza della Legge del Signore. Basta leggere qualche Salmo e questa verità emerge con chiara evidenza. Ogni benedizione e beatitudine è da Dio, è dalla sua Legge, è dall’osservanza della sua Parola, è dalla realizzazione della sua volontà. Beato l’uomo che non entra nel consiglio dei malvagi, non resta nella via dei peccatori e  non siede in compagnia degli arroganti, ma nella legge del Signore trova la sua gioia, la sua legge medita giorno e notte. È come albero piantato lungo corsi d’acqua, che dà frutto a suo tempo: le sue foglie non appassiscono e tutto quello che fa, riesce bene. Non così, non così i malvagi, ma come pula che il vento disperde; perciò non si alzeranno i malvagi nel giudizio né i peccatori nell’assemblea dei giusti, poiché il Signore veglia sul cammino dei giusti, mentre la via dei malvagi va in rovina (Sal 1,1-6). Una donna ascolta Cristo che parla con divina saggezza e proclama beato il grembo che lo ha dato alla luce, il seno da cui ha preso il latte: “Mentre diceva questo, una donna dalla folla alzò la voce e gli disse: «Beato il grembo che ti ha portato e il seno che ti ha allattato!» (Lc 11,27). Questa donna modifica in un solo istante, con il suo grido tutta la verità della Scrittura. Fa dipendere la benedizione e la beatitudine da carne e da sangue. Nessuna carne potrà mai fruttificare benedizione e beatitudine. Nessun sangue potrà elevare un uomo nella pienezza della sua completezza e perfezione. Solo da Dio è la pienezza della vita e solo in Lui sempre la si potrà attingere. Ma la pienezza della vita Dio l’ha posta nell’ascolto della sua Parola. Quanto la donna dice a Gesù, oggi l’uomo lo sta dicendo a se stesso. L’uomo si sta dicendo che lui potrà essere beato da se stesso. Potrà raggiungere la pienezza di vita solo distaccandosi dalla Parola del suo Dio. Anzi più trasgredirà la Parola e più gioirà, raggiungerà la sua felicità. È questa la falsità che sta conducendo l’uomo alla morte di se stesso, anche nella sua natura. Non vi potrà mai essere una sola beatitudine proveniente da carne e da sangue. Carne e sangue sono di morte e da essi può solo venire la perdizione eterna dell’uomo. / Vergine Maria, Madre della Redenzione, Angeli, Santi, liberateci da ogni stoltezza e insipienza. </li>
</ul>
</p>

<p>
<ul>
<li>Beati piuttosto coloro che ascoltano / Sempre la Scrittura ha proclamato beato e benedetto l’uomo di integra condotta. Ma chi è uomo di integra condotta? Solo colui che vive di Parola del Signore, per la Parola del suo Dio. Questa verità oggi grida Gesù alla donna: “Ma egli disse: «Beati piuttosto coloro che ascoltano la parola di Dio e la osservano!”. (Lc 11,28). Oggi questa verità va gridata con fermezza di Spirito Santo ad ogni uomo che pensa che si possa essere beati trasgredendo il Comandamento di Dio. Anche il popolo del Signore era tentato di uscire dalla Parola. Mosè gli ricorda che solo chi rimane nella Parola e finché si rimane in essa, si è beati e benedetti. Se tu obbedirai fedelmente alla voce del Signore, tuo Dio, preoccupandoti di mettere in pratica tutti i suoi comandi che io ti prescrivo, il Signore, tuo Dio, ti metterà al di sopra di tutte le nazioni della terra. Poiché tu avrai ascoltato la voce del Signore, tuo Dio, verranno su di te e ti raggiungeranno tutte queste benedizioni. Sarai benedetto nella città e benedetto nella campagna. Benedetto sarà il frutto del tuo grembo, il frutto del tuo suolo e il frutto del tuo bestiame, sia i parti delle tue vacche sia i nati delle tue pecore. Benedette saranno la tua cesta e la tua madia. Sarai benedetto quando entri e benedetto quando esci. Il Signore farà soccombere davanti a te i tuoi nemici, che insorgeranno contro di te: per una sola via verranno contro di te e per sette vie fuggiranno davanti a te. Il Signore ordinerà alla benedizione di essere con te nei tuoi granai e in tutto ciò a cui metterai mano. Ti benedirà nella terra che il Signore, tuo Dio, sta per darti. Il Signore ti renderà popolo a lui consacrato, come ti ha giurato, se osserverai i comandi del Signore, tuo Dio, e camminerai nelle sue vie. Tutti i popoli della terra vedranno che il nome del Signore è stato invocato su di te e ti temeranno. Il Signore, tuo Dio, ti concederà abbondanza di beni, quanto al frutto del tuo grembo, al frutto del tuo bestiame e al frutto del tuo suolo, nel paese che il Signore ha giurato ai tuoi padri di darti. Il Signore aprirà per te il suo benefico tesoro, il cielo, per dare alla tua terra la pioggia a suo tempo e per benedire tutto il lavoro delle tue mani: presterai a molte nazioni, mentre tu non domanderai prestiti. Il Signore ti metterà in testa e non in coda e sarai sempre in alto e mai in basso, se obbedirai ai comandi del Signore, tuo Dio, che oggi io ti prescrivo, perché tu li osservi e li metta in pratica, e se non devierai né a destra né a sinistra da alcuna delle cose che oggi vi comando, per seguire altri dèi e servirli (Dt 28,1-14). Mosè insegna questo alla sera della sua vita, quando ormai il suo popolo stava per entrare nella Terra Promessa. Gesù invece annunzia questa verità come programma per ogni suo discepolo. Vedendo le folle, Gesù salì sul monte: si pose a sedere e si avvicinarono a lui i suoi discepoli. Si mise a parlare e insegnava loro dicendo: «Beati i poveri in spirito, perché di essi è il regno dei cieli. Beati quelli che sono nel pianto, perché saranno consolati. Beati i miti, perché avranno in eredità la terra. Beati quelli che hanno fame e sete della giustizia, perché saranno saziati. Beati i misericordiosi, perché troveranno misericordia. Beati i puri di cuore, perché vedranno Dio. Beati gli operatori di pace, perché saranno chiamati figli di Dio. Beati i perseguitati per la giustizia, perché di essi è il regno dei cieli. Beati voi quando vi insulteranno, vi perseguiteranno e, mentendo, diranno ogni sorta di male contro di voi per causa mia. Rallegratevi ed esultate, perché grande è la vostra ricompensa nei cieli. (Mt 5,1-12a). La Vergine Maria è Beata e Benedetta non perché ha dato la vita a Cristo Gesù. È la Beata e la Benedetta perché ha creduto nella Parola di Dio e ad essa ha consegnato la sua vita come la più piccola, la più umile delle serve del Signore. Nulla ha tenuto per sé. Tutto di sé ha dato al Padre in una verginità perenne nei pensieri, nel cuore, nella mente, nello spirito, nel corpo, nei desideri, nella volontà. Neanche una molecola del suo corpo, del suo spirito, della sua anima Lei ha conservato per se stessa, per farne un uso a suo gusto. Tutto invece ha dato al Padre perché il Padre facesse di Lei ogni cosa secondo il suo gusto eterno. La Vergine Maria è la donna dell’obbedienza nella fede più pura e più santa, sapiente ed intelligente, secondo quella luce soprannaturale con la quale ogni giorno veniva illuminata dallo Spirito del Signore. / Vergine Maria, Madre della Redenzione, Angeli, Santi, fateci di perfetta, pura obbedienza. </li>
</ul>
</p>

<h5>Santorale</h5>

<p>
<a href="http://www.santiebeati.it/05/30" title="SantiBeatiTestimoni" class="http">SantiBeatiTestimoni</a>
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a> <br>
<ul>
<li>Tu Stesso mi ordini di esercitarmi nei tre gradi della misericordia. Primo: l'opera di misericordia di qualunque genere essa sia. Secondo: la parola misericordiosa; se non potrò con l'azione lo farò con la parola. Il terzo grado è la preghiera. Se non potrò dimostrare la mia misericordia né con l'azione, né con la parola, posso sempre farlo con la preghiera. La preghiera l'estenderò anche là, dove non posso giungere fisicamente (Diario Faustina, 163). </li>
<li>Quando moriremo non ci verrà chiesto se siamo stati credenti, ma se siamo stati credibili. (Beato Rosario Angelo Livatino)</li>
</ul>
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>Explicare</h5>

<p>
<a href="" title="KYRIE:MovAp:Responsa" class="page">KYRIE:MovAp:Responsa</a> / <a href="" title="KYRIE:MovAp:TWEET2006" class="page">KYRIE:MovAp:TWEET2006</a>
</p>

<h5>Poesia</h5>

<h5>InFinemDei</h5>

<p>
<ul>
<li>Il dono della salvezza dell'uomo da parte di Dio comprende: 1) la giustificazione, 2) il dono dello Spirito Santo. Un padre si manifesta giusto verso il figlio che sbagliando si è ammalato, quando lo cura e lo salva. Dio si mostra giusto verso l'uomo peccatore riconquistandolo a sé e salvandolo. Per questo ha sacrificato suo Figlio sulla croce: per essere giusto. "È stato Dio a voler riconciliare a sé il mondo in Cristo non imputando agli uomini le loro colpe", e prestabilendo Gesù "a servire come strumento di espiazione per mezzo della fede, nel suo sangue, al fine di manifestare la sua giustizia...". L'uomo peccatore viene riconciliato con Dio quando accetta che Gesù per amore abbia sparso il suo sangue per lui. Aver fede nel sangue di Gesù significa: 1) credere che egli ci ha amato fino a darci un'eterna speranza che nessuna colpa umana potrà mai annullare; 2) nel suo sangue egli ha cancellato tutte le nostre colpe dandoci l'innocenza; 3) il suo sangue è il prezzo pagato da Gesù per riscattarci e sottrarci dal potere del peccato. L'uomo è reso giusto davanti a Dio, cioè senza peccato e gradito a Dio, quando per la fede accoglie queste realtà nella sua vita dalle mani di Dio, per mezzo della predicazione della Chiesa. Allora "tutto concorre al bene di coloro che amano Dio", anche le colpe, poiché "laddove è abbondato il peccato, ha sovrabbondato la grazia". L'uomo giustificato e riconciliato con Dio viene battezzato nello Spirito Santo che lo introduce nella comunione trinitaria, conforma la sua vita a quella di Cristo Gesù, lo innesta nel corpo di Cristo, lo guida alla conoscenza della verità e lo destina alla gloria eterna. Durante la storia della Chiesa, molte eresie hanno cercato di negare la divinità del Cristo, il che equivale a negare che Dio ci ama e si è donato a noi; o la sua umanità, che equivale a negare la realtà della Rivelazione. Per questo l'apostolo Giovanni ammonisce: "Ogni Spirito che riconosce che Gesù Cristo è venuto nella carne è da Dio", e ancora: "Chi va oltre e non si attiene alla dottrina del Cristo, non possiede Dio. Chi si attiene alla dottrina, possiede il Padre e il Figlio". Come Pietro, anche noi dobbiamo confessare apertamente: "Tu sei il Cristo il Figlio del Dio vivente".</li>
<li>Rallegrati, Sposa dello Spirito, poiché domani non sarai più sola ad accogliere lo Spirito nella pienezza. Esulta di allegria, figlia di Gerusalemme, nostra sorella, poiché domani capiremo i misteri dell'amore di Dio che ti sono stati rivelati il giorno dell'Annunciazione. Rallegrati, Maria, madre nostra, poiché lo Spirito preparerà a tuo Figlio Gesù una Chiesa immacolata per il grande giorno delle nozze. Veglia con noi questa sera, Vergine Maria, nell'attesa del soffio divino. Possa esso trovare, per la tua intercessione, dei cuori puri e fecondi come il tuo.</li>
<li>Padre onnipotente e misericordioso, nelle nostre giornate ci sono momenti nei quali pensiamo che siano pochi gli uomini che hanno il diritto di gioire, tanta è la miseria, il dolore, l'ingiustizia che ci attornia e che sembra impedire la gioia a gran parte dell'umanità. Eppure tu hai detto: "Beati i poveri, beati gli afflitti, beati i perseguitati...". Sì, è vero, al di là delle apparenze e oltre alla gioia che dà il mondo e dalla quale a volte mi sono lasciato attrarre, tu oggi hai donato tanta gioia e tanta serenità a coloro che si sono affidati a te. Ripensandoci ora, nel silenzio della sera, posso anch'io ricordare il nome di molte persone sul volto delle quali erano riconoscibili i segni della fortezza, della serenità, della generosità, della laboriosità che soltanto tu puoi donare. Dammi la capacità di giudicare come tu giudichi. Fa' che anch'io cerchi sempre la gioia che tu dai.</li>
</ul>
</p>

<h5>Polis21</h5>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
