<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-21</h1>-->
<h1>DIES-03-21</h1>

<h5>Oremus</h5>

<p>
<ul>
<li>Signore, nostro Dio, facci morire alle cose di questo mondo per rinascere a una nuova vita in Cristo. Durante tutta questa giornata fa' che ti serviamo in ogni cosa, seguendo fedelmente l'esempio di Cristo. Le nostre azioni diano testimonianza della presenza di Cristo in noi affinché, come Filippo, aiutiamo gli altri a vedere Gesù e ad andare a lui. Contempliamo, con il mondo intero, Gesù Cristo in croce e lasciamoci guidare verso di lui, che è nostro Salvatore e nostro Signore.</li>
</ul>
</p>

<p>
<ul>
<li>Di questa vita perduta, totalmente mia e totalmente loro, io rendo grazie a Dio che sembra averla voluta tutta intera per questa gioia, attraverso e nonostante tutto. In questo “grazie” in cui tutto è detto, ormai, della mia vita, includo certamente voi, amici di ieri e di oggi, e voi, amici di qui, insieme a mio padre e a mia madre, alle mie sorelle e ai miei fratelli, e a loro, centuplo regalato come promesso! E anche te, amico dell'ultimo minuto che non avrai saputo quel che facevi. Sì, anche per te voglio questo “grazie”, e questo “a-Dio” nel cui volto ti contemplo. E che ci sia dato di ritrovarci, ladroni beati, in Paradiso, se piace a Dio, Padre nostro, di tutti e due. Amen! Inch'Allah! (Christian de Chergé, trappista e martire)</li>
</ul>
</p>

<p>
<ul>
<li>Trinità che adoro  /O mio Dio, Trinità che io adoro, aiutatemi a dimenticarmi interamente, per stabilirmi in Voi, immobile e quieta, come se l’anima mia già fosse nell’eternità. Niente possa mai turbare la mia pace, nè farmi uscire da Voi, o mio Immutabile, ma ogni istante sempre più m’immerga nelle profondità del vostro Mistero. Pacificate l’anima mia, fatene il vostro cielo, la vostra amata dimora e il luogo del vostro riposo; fate che in essa io non vi lasci mai solo; ma tutta io vi stia, ben desta nella mia fede, immersa nell’adorazione, e tutta abbandonata alla vostra azione creatrice. (Beata Elisabetta della Trinità)</li>
</ul>
</p>

<p>
<ul>
<li>Abbandono / Quel che mi accadrà oggi, mio Dio, non lo so. Tutto quello che so è che nulla mi accadrà che tu non abbia preveduto e disposto per il mio maggior bene da tutta l’eternità. Questo solo mi basta. Ti domando in nome di Gesù Cristo e per i suoi innumerevoli meriti la pazienza nelle tribolazioni e la perfetta accettazione perchè tutto quello che tu vuoi o permetti che accada sia per la tua gloria e per la mia santificazione. (Giacomo Alberione)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
21 marzo: san Serapione, anacoreta; santi martiri alessandrini; san Lupicino, abate; sant'Edneo, abate; natale di san Benedetto, abate; san Giacomo, chiamato il Confessore; san Giovanni, vescovo di Valence; san Nicola di Flüe, eremita; beato Tommaso Pilchard, sacerdote e martire, beato Guglielmo Pike, martire; beato Matteo Flathers, sacerdote e martire; sant'Agostino Zhao Rong, sacerdote e martire; santa Benedetta Cambiagio Frassinello, fondatrice delle Suore Benedettine della Provvidenza.
</p>

<h5>Quotes</h5>

<p>
<ul>
<li>«Per un'anima pentita sono la Misericordia stessa. La più grande miseria di un'anima non accende la Mia ira, ma il Mio Cuore nei suoi confronti prova una grande Misericordia» (Diario Faustina, 1739).</li>
<li>Nel bel mezzo del lago non si prende in giro il caimano. (Benin)</li>
<li>Esiste un curioso paradosso: quando mi accetto così come sono, allora posso cambiare. (Carl Rogers)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>Nell’ora della tentazione prima di dar compimento alla colpa, non si deve mai pensare alla misericordia di Dio, ma alla sua giustizia e al suo giudizio, alla sua ira e al suo sdegno. Ciò si deve ponderare, ciò portare davanti agli occhi della mente, ciò prendere sovente in considerazione con gran spavento. Quando uno è tentato, non deve dire: «la misericordia» di Dio «è grande» (Sal 86,85,13); ben si dire: «E’ terribile cadere nelle mani del Dio vivente» (Eb 10,31). Quando la brama di lussuria agita chicchessia, non pensi che, in qualsiasi momento il peccatore li deplori, tutti i suoi peccati non saranno più ricordati, ma piuttosto, ripensandovi di frequente, consideri che, chiunque pecchi sperando, è maledetto. Pure questo: «Guai, gente peccatrice, popolo carico di iniquità! Razza di scellerati, figli corrotti!» (Is 1,4). ( … ) Nell’ora della tentazione, deve ciascuno sforzarsi in tutti i modi per non essere vinto, perché, sebbene Dio abbia garantito il perdono a chi pecca, non ha però promesso di dare a chi pecca il desiderio di pentirsi. (Sant’Anselmo d’Aosta, Dottore della Chiesa. Da "I detti di Anselmo", cap.1, pag.185)</li>
</ul>
</p>

<h5>DengMingDao</h5>

<p>
Opposti / Prima di svuotare, bisogna riempire. / Prima di rimpicciolire, bisogna ingrandire. / Prima di cadere, bisogna salire. / Per distruggere qualcosa, portatelo all'estremo. / Per conservare qualcosa, tenetelo nel mezzo. / Sebbene parliamo di opposti, non si tratta di elementi davvero antitetici. Tutti gli opposti fanno parte di una medesima entità. Come un serpente a due teste, gli opposti non sono che due parti di un unico intero. Essi si definiscono a vicenda, così come è il nero a definire il bianco, e si alternano l'uno all'altro, così come la guerra si alterna alla pace. Quando un fenomeno si fa estremo cambia, tornando in direzione del proprio opposto: così anche la più scura delle notti si tramuta in alba, e l'inverno più rigido è seguito da una gloriosa primavera. Per questo, chiunque desideri distruggere qualcosa non deve fare altro che portarlo all'estremo, oppure sopprimerlo sul nascere. I due momenti in cui è più facile abbattere un albero sono quando è tanto cresciuto da rischiare di crollare da solo, o quando è tanto giovane da lasciarsi sradicare senza alcuno sforzo. Lo stesso principio vale quando si desidera alimentare qualcosa. Possiamo prevenire la sua degenerazione portando questo qualcosa vicino, ma non oltre, il suo culmine. Staccare un ramo da un vecchio albero per innestarlo su uno giovane è espressione della saggezza contenuta nella via di mezzo. I seguaci del Tao modificano le situazioni non appena esse toccano lo zenith: applicando i propri sforzi a una situazione nuova, prossima a germogliare, essi raggiungono l'eternità. 
</p>

<h5>Krishnamurti</h5>

<p>
21-03 Non esiste il vivere soli: Vogliamo fuggire dalla nostra solitudine che ci riempie di paura; così accettiamo di dipendere da un’altra persona, ci nutriamo della sua compagnia. Siamo noi a muovere per primi e trattiamo gli altri come pedine del nostro gioco; quando una di queste pedine si ribella e chiede qualcosa in cambio, ci offendiamo e soffriamo. Se la nostra roccaforte e ben munita, se non ha punti deboli, l’aggressione che ci viene portata dall’esterno non ha grandi conseguenze su di noi. Le abitudini, che si formano in noi col trascorrere degli anni, devono essere capite e corrette mentre abbiamo ancora la capacità e la tolleranza necessarie per osservarci e studiarci con sufficiente distacco. È ora che dobbiamo osservare e capire le nostre paure. Le nostre energie devono essere impiegate non solo per capire le pressioni e le provocazioni che subiamo dall’esterno, delle quali siamo responsabili, ma anche per capire noi stessi, la nostra solitudine, le nostre paure, le nostre esigenze, le nostre debolezze. Nessuno vive da solo, perché tutta la vita è relazione; ma vivere senza appoggiarsi ad una relazione richiede grande intelligenza e una consapevolezza ancora più grande e totale, nella quale è possibile scoprire quello che siamo. Un’esistenza condotta nella solitudine, senza questa consapevolezza viva e costante, non fa altro che rafforzare le abitudini predominanti, causa di squilibrio e di una percezione distorta. È ora che dobbiamo renderci conto di quali abitudini particolari influenzano il nostro modo di pensare e di sentire, abitudini che si rafforzano col passare degli anni: comprenderle vuol dire liberarsene. Solo la ricchezza interiore porta con sé pace e gioia. 
</p>

<h5>InFinemDei</h5>

<p>
La meraviglia è la sorgente a cui i filosofi attinsero il loro grande sapere. Vissero e contemplarono molti degli aspetti "straordinari" di questo mondo, come per esempio i terremoti, il tuono, il fulmine, la neve, la pioggia, le stelle cadenti, le eclissi di sole e di luna e tanti altri fenomeni che destavano meraviglia. Colpiti da essi, ne ricercarono le cause. Così, tramite ricerche e investigazioni diligenti, giunsero ad un sapere e ad un'abilità considerevoli, che gli uomini chiamano "filosofia naturale". Ma esiste un'altra filosofia più elevata, al di sopra della natura, alla quale si giunge sempre grazie alla meraviglia: la filosofia dei cristiani. Fra tutto ciò che caratterizza la dottrina cristiana, senza dubbio straordinario e meraviglioso è che il Figlio di Dio, per amore dell'uomo, abbia accettato di essere crocifisso e di morire sulla croce... Non è meraviglioso che colui che più deve essere temuto, abbia provato tanta paura, da sudare acqua e sangue, per il fatto stesso di temere il dolore che avrebbe sofferto?... Non è meraviglioso che colui che dà la vita ad ogni creatura, abbia sopportato una morte così infame, penosa e dolorosa?... Così, chi, con cuore mite e fede sincera, medita e ammira quel "libro" straordinario che è il Crocifisso, giungerà ad un sapere più fecondo rispetto a chi invece studia e medita ogni giorno libri "ordinari". Per il vero cristiano tale libro è oggetto di studio sufficiente per tutti i giorni della sua vita. (SAN JOHN FISHER, 1469-1535)
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
