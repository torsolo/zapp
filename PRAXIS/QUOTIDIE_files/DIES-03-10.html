<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-10</h1>-->
<h1>DIES-03-10</h1>

<h5>Oremus</h5>

<p>
<ul>
<li>Mio Dio, la tua legge è santa e i tuoi comandamenti sono santi, giusti e buoni. Tu non hai voluto posare sulle mie spalle un giogo che non potessi portare, tu hai voluto insegnarmi a camminare sulla tua strada, passo dopo passo come si fa con un bambino. Ma ad ogni passo, ad ogni tuo precetto ho incespicato. Tu non vuoi la morte del peccatore, ma che egli viva, così ti sei caricato tu stesso del giogo della legge, o amico degli uomini, e hai portato a compimento il disegno d'amore del Padre, che apre una sorgente inesauribile di perdono strappando il velo del tempio della tua carne.</li>
</ul>
</p>

<p>
<ul>
<li>Signore, Tu sei la mia luce: senza di te cammino nelle tenebre. Senza di Te non posso neppure fare un passo, senza di te non so dove vado, sono un cieco che guida un altro cieco. Se Tu mi apri gli occhi, Signore, io vedrò la tua luce, i miei piedi cammineranno nella via della vita. Signore, se Tu illuminerai, io potrò illuminare. Tu fai di noi la luce del mondo. (Carlo Maria Martini)</li>
</ul>
</p>

<p>
<ul>
<li>Che io sia tuo tabernacolo / Siamo stati abituati ad avere particolare riguardo passando davanti al tabernacolo. Chi si inginocchia, chi si segna frettolosamente, chi reclina il capo rispettosamente... ...ma da oggi il tabernacolo sei tu! Oggi sei tu: un tabernacolo che cammina. Tabernacolo nella tua famiglia, tabernacolo tra gli amici. Gesù ha scelto te ancora una volta. Ti ha chiamato alla vita, ti ha unito alla sua vita nel battesimo ed oggi si impasta con la tua vita, si pigia assieme a te. Gesù è oggi unito a te come non lo è mai stato. Sì, lo voglio Signore Gesù. Amen: vieni Signore Gesù, vieni a visitarmi, vieni nella mia vita, vieni. Sono un tabernacolo! Quello che vale non è l’oro del tabernacolo, ma la Sua presenza. «Signore, oggi e per sempre, fa’ che io sia tuo tabernacolo». Amen.</li>
</ul>
</p>

<p>
<ul>
<li>Perché sono nato… Sono nato nudo, dice Dio, perché tu sappia spogliarti di te stesso. Sono nato povero, perché tu possa considerarmi l’unica ricchezza. Sono nato in una stalla, perché tu impari a santificare ogni ambiente. Sono nato debole, dice Dio, perché tu non abbia mai paura di me. Sono nato per amore, perché tu non dubiti mai del mio amore. Sono nato di notte, perché tu creda che possa illuminare qualsiasi realtà. Sono nato persona, dice Dio, perché tu non abbia mai a vergognarti di essere te stesso. Sono nato uomo, perché tu possa essere “dio”. Sono nato perseguitato, perché tu sappia accettare le difficoltà. Sono nato nella semplicità, perché tu smetta di essere complicato. Sono nato nella tua vita, dice Dio, per portare tutti alla casa del Padre. (Anonimo)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
10 marzo: santi Caio e Alessandro, martiri; san Vittore, martire; san Macario, vescovo di Gerusalemme; san Simplicio, papa; san Drottoveo, abate di Saint-Germain-des-Prés; sant'Attala, abate di Bobbio; san Giovanni Ogilvie, martire gesuita; santa Maria Eugenia Milleret de Brou, vergine e fondatrice delle Religiose dell'Assunzione; beato Elia del Soccorso Nieves Castillo, sacerdote agostiniano e martire.
</p>

<h5>Quotes</h5>

<p>
<ul>
<li>Nella mia vita interiore guardo con un occhio verso l'abisso di miseria e di abiezione che sono io, e con l'altro occhio verso l'abisso della Tua Misericordia, o Dio (Diario Faustina, 56). </li>
<li>Se sulla terra prevalesse l’amore, tutte le leggi sarebbero superflue. (Aristotele)</li>
<li>Un cane non inciampa due volte contro la stessa pietra. (Congo)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>La Fede è una forza invincibile. È il tesoro più sacro dell'anima umana, non c'è ragione alcuna che la induca a crollare, né lucro a corrompersi. Chi è fedele dice: brucia, stronca, uccidi ma non cesserò di credere e custodirò integra la mia fede. Anche se il dolore cercherà di insinuarsi nel profondo del mio essere, la fede sarà per me un'ala per sollevarmi ancora più in alto. E la mia volontà sarà di rinunciare anche alla gloria, ma non alla Fede. (San Lorenzo Giustiniani)</li>
</ul>
</p>

<p>
<ul>
<li>"Come uno specchio risplendente, così deve essere pura l'anima dell'uomo. Quando invece lo specchio si deteriora, il viso dell'uomo non può più essere visto in esso. Allo stesso modo quando il peccato ha preso possesso dell'uomo, egli non può più vedere Dio." Dal «Libro ad Autolico» di san Teofilo di Antiochia, vescovo (Lib. I, 2. 7; PG 6, 1026-1027. 1035). Beati i puri di cuore perché vedranno Dio. Se dici: Fammi vedere il tuo Dio, io ti dirò: Fammi vedere l'uomo che è in te, e io ti mostrerò il mio Dio. Fammi vedere quindi se gli occhi della tua anima vedono e le orecchie del tuo cuore ascoltano. Infatti quelli che vedono con gli occhi del corpo, percepiscono ciò che si svolge in questa vita terrena e distinguono le cose differenti tra di loro: la luce e le tenebre, il bianco e il nero, il brutto e il bello, l'armonioso e il caotico, quanto è ben misurato e quanto non lo è, quanto eccede nelle sue componenti e quanto ne è mancante. La stessa cosa si può dire di quanto è di pertinenza delle orecchie e cioè i suoni acuti, i gravi e i dolci. Allo stesso modo si comportano anche gli orecchi del cuore e gli occhi dell'anima in ordine alla vista di Dio. Dio, infatti, viene visto da coloro che lo possono vedere cioè da quelli che hanno gli occhi. Ma alcuni li hanno annebbiati e non vedono la luce del sole. Tuttavia per il fatto che i ciechi non vedono, non si può concludere che la luce del sole non brilla. Giustamente perciò essi attribuiscono la loro oscurità a se stessi e ai loro occhi. Tu hai gli occhi della tua anima annebbiati per i tuoi peccati e le tue cattive azioni. Come uno specchio risplendente, così deve essere pura l'anima dell'uomo. Quando invece lo specchio si deteriora, il viso dell'uomo non può più essere visto in esso. Allo stesso modo quando il peccato ha preso possesso dell'uomo, egli non può più vedere Dio. Mostra dunque te stesso. Fa' vedere se per caso non sei operatore di cose indegne, ladro, calunniatore, iracondo, invidioso, superbo, avaro, arrogante con i tuoi genitori. Dio non si mostra a coloro che operano tali cose, se prima non si siano purificati da ogni macchia. Queste cose ti ottenebrano, come se le tue pupille avessero un diaframma che impedisse loro di fissarsi sul sole. Ma se vuoi, puoi essere guarito. Affidati al medico ed egli opererà gli occhi della tua anima e del tuo cuore. Chi è questo medico? È Dio, il quale per mezzo del Verbo e della sapienza guarisce e dà la vita. Dio, per mezzo del Verbo e della sapienza, ha creato tutte le cose: infatti «Dalla parola del Signore furono fatti i cieli, dal soffio della sua bocca ogni loro schiera» (Sal 32, 6). La sua sapienza è infinita. Con la sapienza Dio ha posto le fondamenta della terra, con la saggezza ha formato i cieli. Per la sua scienza si aprono gli abissi e le nubi stillano rugiada. Se capisci queste cose, o uomo, e se vivi in purezza, santità e giustizia, puoi vedere Dio. Ma prima di tutto vadano innanzi nel tuo cuore la fede e il timore di Dio e allora comprenderai tutto questo. Quando avrai deposto la tua mortalità e ti sarai rivestito dell'immortalità, allora vedrai Dio secondo i tuoi meriti. Egli infatti fa risuscitare insieme con l'anima anche la tua carne, rendendola immortale e allora, se ora credi in lui, divenuto immortale, vedrai l'Immortale.</li>
</ul>
</p>

<h5>DengMingDao</h5>

<p>
<sup>069</sup> Illuminazione / Fuoco alimentato dal fuoco. / Chiunque sa che la legna che brucia produce fuoco. Ma quando il fuoco è alimentato dal fuoco stesso, si ha una rara condizione da cui nasce la più grande delle illuminazioni: due fiamme si uniscono generando una luce superiore a quella che ognuna avrebbe potuto produrre da sola. Nel caso del lavoro in comune, ciò significa che quando si collabora con gli altri i risultati sono superiori a quelli raggiungibili singolarmente. Una situazione simile richiede un'armonia in grado di generare idee, ispirazione e un impulso per la crescita e l'azione. Se tutto ciò si combina nel modo giusto, i risultati assomiglieranno a un fuoco che si alimenta da solo, e illumineranno il mondo. Talvolta la combinazione si riduce a due sole persone. Se esse uniscono le forze senza che nessuna sacrifichi la propria individualità, bensì mettendo la propria energia a disposizione di un impegno comune, ne nascerà una condizione meravigliosa di cui tutti potranno beneficiare, e da cui gli artefici trarranno incoraggiamento per la propria crescita. Il fuoco alimentato dal fuoco, tuttavia, può anche consumare voracemente le energie messe in gioco. Quando ci si unisce a qualcuno, bisogna stare attenti a non smarrire la propria personalità. Il concetto informatore è quello di integrazione, non di assimilazione: qualunque cosa si possa ottenere da un'unione, è saggio ricordare che ognuno cammina sempre con le proprie gambe, e che la verità e le ricompense finali del viaggio andranno sempre affrontate individualmente. 
</p>

<h5>InFinemDei</h5>

<p>
"Per il tuo figlio pentito tu prepari una festa; tu l'hai rivestito con l'abito dell'immortalità, poiché tu sei il Padre pieno di tenerezza e di perdono". Là dove aveva abbondato il peccato, tu, al modo di Abramo, di Isacco e di Giacobbe nostri padri nella fede, hai scavato un pozzo dove la grazia è in grande abbondanza, hai aperto la sorgente dell'acqua della vita per coloro che vivono nella arida valle dell'ombra e della morte. Tu trasformi il lutto in gioia, la colpa in consolazione, la legge in strumento di liberazione. Gloria a te, o Signore.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
