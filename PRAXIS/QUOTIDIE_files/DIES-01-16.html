<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-16</h1>-->
<h1>DIES-01-16</h1>

<h5>Oremus</h5>

<p>
<a href="https://www.novena.it/archivio_vangelo.htm" title="Novena" class="https">Novena</a> / <a href="FILE:///C:\MYKNOW\XDOCS\verbum\AV-Una-preghiera-al-giorno.pdf" title="1PRGG" class="FILE">1PRGG</a> / <a href="http://elefantsoftware.altervista.org/rosario/preghiere/it_0_calendario.htm#GENNAIO" title="P1" class="http">P1</a>
</p>

<p>
<sup>♦</sup> Novena a Sant'Antonio Abate (9) / O San'Antonio, che nonostante gli anni continuasti sempre a rinfrancare gli uomini nella fede in Dio ottienici la grazia di essere testimoni zelanti della Parola di Dio, di progredire fino ai nostri ultimi giorni nel cammino della fede per essere partecipi con Te nella gloria del cielo. / Gloria al Padre...
</p>

<p>
<sup>♦</sup> Tu ci ami per primo / <br>
O Dio nostro Padre,<br>
tu ci hai amato per primo!<br>
Signore, noi parliamo di te<br>
come se ci avessi amato per primo<br>
in passato, una sola volta.<br>
Non è così: tu ci ami per primo, sempre,<br>
tu ci ami continuamente,<br>
giorno dopo giorno, per tutta la vita.<br>
Quando al mattino mi sveglio<br>
e innalzo a te il mio spirito,<br>
Signore, Dio mio,<br>
tu sei il primo,<br>
tu mi ami sempre per primo.<br>
E sempre così:<br>
tu ci ami per primo<br>
non una sola volta,<br>
ma ogni giorno, sempre.<br>
(Soren Kierkegaard)
</p>

<p>
<sup>♦</sup> Signore Gesù, tu ci chiami ogni giorno a lavorare nella tua vigna,  cioè a vivere nella famiglia, nella scuola, nella parrocchia,  nella città, in questo nostro mondo,  per renderlo più bello, più umano, più accogliente per tutti.  Tu non hai preferito solo alcuni di noi,  ma ci chiami tutti, indistintamente, anche chi è distratto e dimentica il dono del battesimo, chi crede più nel denaro e nel potere che nella generosità e nell'umiltà; tu chiami i bambini, come chiami gli anziani,  chiami chi già crede in te, come chiami anche chi non ti conosce. Tu sei un Padrone buono e ti fidi del nostro lavoro, per questo anche oggi ci hai chiamati a rendere più bella la tua vigna purificandola da ciò che la rovina e noi ti promettiamo il nostro impegno. Amen. 
</p>

<p>
<sup>♦</sup> Signore Gesù, che hai chiamato chi hai voluto, chiama molti di noi a lavorare per te, a lavorare con te. Tu, che hai illuminato con la parola quelli che hai chiamati, illuminaci col dono della fede in te. Tu, che li hai sostenuti nelle difficoltà, aiutaci a vincere le nostre difficoltà d'oggi. (San Giovanni Paolo II)
</p>

<p>
<sup>♦</sup> O signore, che hai illuminato la nostra anima<br>
con la luce della tua Parola:<br>
concedi a noi di viverla ogni giorno<br>
attingendo alla forza del tuo amore che perdona e rinnova.
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Quotes</h5>

<p>
<a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/5265almanacco" title="almanacco" class="https">almanacco</a> / <a href="https://www.facebook.com/profile.php?id=100044187918266" title="parlare" class="https">parlare</a><br>
<sup>♦</sup> Nella preghiera siamo noi che parliamo a Dio, ma nella lettura della Bibbia è Dio che parla a noi. (S. Isidoro di Siviglia)
</p>

<p>
<sup>♦</sup> <br>
<sup>♦</sup> 
</p>

<h5>Poesia</h5>

<p>
<sup>♦</sup> ... Le mie cifre non riescono a dirmi / A che distanza sia il villaggio - I cui contadini sono gli angeli - I cui Campi costellano i cieli - I miei Classici chinano il volto - La mia fede adora quel Buio - Che dalle sue solenni abbazie / Tale risurrezione riversa. / (E. Dickinson J7)
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<sup>♦</sup> 
</p>

<h5>Aivanhov</h5>

<p>
<b>16/01/2001</b> Quante persone si legano imprudentemente a uomini e donne che li allontanano dal Cielo e impediscono loro di legarsi al mondo sublime, di pregare, di meditare, di studiare e perfino di essere buoni! Col pretesto di amarli, si lasciano stupidamente influenzare senza nemmeno rendersi conto in quale abisso ben presto precipiteranno. Proprio così, senza nessun discernimento e nessun criterio. Io non sono contrario alle associazioni, alle amicizie, all'amore e al matrimonio, ma a che scopo legarsi a chi non vi avvicina al Signore, non vi illumina, non vi purifica, non vi nobilita? Dimenticare la Fonte d'amore, dalla quale ci si può dissetare giorno e notte, per andare ad attingere a piccoli acquitrini, a pozze di acqua stagnante con la speranza di essere colmati, meravigliati, ebbene, è insensato! Potete amare, dovete amare tutte le creature, ma state attenti a non lasciarvi influenzare da coloro che non sono in grado di legarvi alla Fonte divina. 
</p>

<p>
<b>16/01/2002</b> Non basta che un'idea vi passi per la mente per considerarla buona e giusta. Finché non avete lavorato per mettervi in armonia col mondo dell'amore e della luce, le vostre antenne non sono infallibili ed i messaggi che esse captano sono deformati e tendenziosi. Esaminatevi con sincerità e scoprirete che i nove decimi delle vostre convinzioni scaturiscono da considerazioni che non sono né disinteressate né generose. Ma poiché non avete alcun criterio, non vi preoccupate di verificare l'origine delle vostre convinzioni e vi precipitate ad eseguire le azioni che esse vi suggeriscono. Quasi tutti gli scontri degli uomini sono dovuti alla loro mancanza di discernimento e al loro rifiuto di interrogarsi sui fondamenti delle loro opinioni e delle loro rivendicazioni. Chi desidera veramente perfezionarsi deve iniziare coll'acquisire criteri drastici per verificare la provenienza di tutti i suoi impulsi. 
</p>

<p>
<b>16/01/2003</b> Quante persone che non possiedono né saggezza né esperienza ritengono di potersi assumere grandi responsabilità e si fanno passare per delle autorità! Quando poi falliscono, si considerano vittime: gli altri non hanno saputo apprezzarle, capirle e sostenerle nelle loro imprese. Ebbene, questo è il peggiore degli atteggiamenti. Chi si accorge di non avere successo con gli altri deve capire che non è ancora pronto a realizzare le sue ambizioni. Anche se possiede delle conoscenze e volontà non basta. Forse si è mostrato chiuso, duro e ottuso laddove avrebbe dovuto manifestare comprensione e attenzione; forse è stato maldestro e impaziente laddove avrebbe dovuto dar prova di diplomazia e di padronanza di sé. Allora, invece di dare la colpa al mondo intero per i suoi fallimenti, dovrebbe umiliarsi un po'e accettare di andare a scuola. Soltanto a partire da quel momento sarà possibile per lui ottenere successo e buoni risultati. 
</p>

<p>
<b>16/01/2004</b> Ogni giorno siete esposto alle manifestazioni della vostra natura inferiore, la quale fa parte di voi e vi presenta i suoi argomenti. Cercate però di non lasciarvi convincere, non datele mai ragione. Se volete potete accordarle il beneficio della… «ragione non ragionevole», dicendo: «Bene, tali motivi erano senz'altro validi in passato, in un certo momento evolutivo, quando l'essere umano, come l'animale, doveva obbedire ai suoi istinti, ma ora, in uno stadio evolutivo più avanzato, l'Intelligenza cosmica ha altri progetti per me». Diffidate anche di coloro che si lasciano guidare dalla loro natura inferiore. Potete scusarli, perché capite la causa della loro condotta, ma non lasciatevene influenzare. Capirli, scusarli e perdonarli è tutt'altra cosa, è ammesso ed è perfino auspicabile farlo, ma voi seguite la vostra natura superiore; sarete sempre sulla strada giusta e potrete così indurre anche altri a seguirvi.
</p>

<p>
<b>16/01/2005</b> È tradizione erigere monumenti e statue agli uomini e alle donne che hanno realizzato cose molto belle per una società, per una cultura o persino per tutta l’umanità. E a ragione, certo. Non dico che non li si debba glorificare, eppure penso che siano i nostri nemici coloro ai quali dovremmo erigere i più bei monumenti, le più belle statue! Ma certo! Sono loro i nostri veri benefattori: grazie a loro, siamo obbligati a diventare più accorti, più intelligenti, più pazienti. Trovate che tutto ciò non sia serio? Ebbene, credete quello che volete, ma cercate ugualmente di riflettere un attimo su questa idea: spesso i nostri amici ci fanno addormentare, mentre i nostri nemici ci scuotono, ci stimolano. Direte: «Ma ci rendono la vita impossibile!» In realtà, se avete un alto ideale e il desiderio sincero di progredire, riceverete il sapere e la forza per sfruttare tutti gli ostacoli che i vostri nemici vi porranno sulla strada. Questi ostacoli saranno tanti gradini che vi permetteranno di salire sempre più in alto. 
</p>

<p>
<b>16/01/2006</b> Vi sono esseri che per sentirsi vivi hanno bisogno di esplosioni e d’incendi. Ebbene, tali esseri sono dei primitivi, dei barbari. D’altronde, lo si è potuto constatare nel corso della storia: tutti coloro che incendiavano città e campagne, che accendevano roghi e forni crematori erano dei barbari. Il bisogno di bruciare cose o esseri è espressione di brutalità. Direte che atti simili sono comunque abbastanza rari. Forse lo sono nel piano fisico, certo, ma nel piano astrale, nel campo dei sentimenti, gli esseri umani, che non sanno utilizzare il fuoco, non smettono di accendere e di alimentare il focolaio delle passioni in sé stessi e negli altri. Tutti gli esseri che non hanno ancora imparato la maniera corretta di riscaldarsi e di scaldare gli altri, ovvero che non hanno imparato la maniera corretta di amare, non sono esseri civili, e commettono, per un certo verso, degli atti di barbarie.
</p>

<p>
<b>16/01/2007</b> Gli esseri umani sono deboli, è vero, ma se lo sono così tanto dipende dal fatto che hanno finito per considerare quella debolezza del tutto naturale e allant de soi incontrollabile. È anche l’argomento prediletto della morale e della religione: la natura umana è debole, peccatrice… In realtà gli esseri umani non sono poi tanto deboli, ma sono pigri, questo sì! Non vogliono prendere in mano la situazione, e si lasciano andare a tutti i loro impulsi egoistici e aggressivi; dopodichè, evidentemente, non possono che constatare i propri fallimenti. Voi non siete deboli, e lo constaterete se vi abituerete a non evitare le difficoltà: se invece le eviterete, sarà proprio allora che esse diverranno insormontabili, e voi avrete di che lamentarvi delle vostre debolezze. Ma decidetevi ad affrontare le difficoltà, e gli sforzi che farete vi sembreranno sempre più leggeri. Cos’è un vero spiritualista? Un essere che riesce a domare gli ostacoli, per potersi proiettare più lontano e più in alto, proprio grazie ad essi.
</p>

<p>
<b>16/01/2008</b> La Terra è il campo di tutte le realizzazioni. Da un lato, questo è molto incoraggiante, ma dall’altro è anche molto pericoloso, poiché sia il bene che il male si realizzano. Nell’Universo esistono regioni in cui il male non ha alcuna presa, ma sulla Terra tutto ha diritto alla realizzazione, bisogna saperlo. Ecco perché, di fronte a tanti crimini commessi, di fronte a tante disgrazie che affliggono l’umanità, è inutile chiedersi: «Come mai Dio permette simili cose?» Non è questione di permesso, bensì di natura delle cose. Questo succede perché siamo sulla Terra, e sulla Terra il bene e il male trovano entrambi delle condizioni per realizzarsi. Dunque, sia per il bene che per il male, dobbiamo sviluppare la pazienza: pazienza per sopportare gli intrighi del male che ci fanno soffrire, e pazienza per attendere la realizzazione delle buone cose che ci auguriamo, e per le quali lavoriamo.
</p>

<p>
<b>16/01/2009</b> Così come gli esseri umani hanno la tendenza a confondere la felicità con il piacere, allo stesso modo confondono anche tra loro gioia e piacere. Che cos’è il piacere? Una sensazione gradevole. Ebbene, ci sono attività che non procurano alcun piacere, ma che, come la devozione o il sacrificio, sono sorgenti di pura gioia. Quando vi accade di provare tali gioie, consapevolmente o meno, volontariamente o meno, ne fate beneficiare gli altri; a loro, invece, i vostri piaceri egoisti non portano niente di buono, e alla lunga, scoprite persino che non sono stati benefici neppure per voi. Credetemi, un giorno scoprirete che la gioia si trova esattamente all’opposto di ciò che immaginavate, vale a dire nel sacrificio, nella rinuncia ad ogni tipo di possesso, nella limitazione di quella che credevate essere la vostra libertà. 
</p>

<p>
<b>16/01/2010</b> Sforzatevi di prendere coscienza del fatto che avete a vostra disposizione delle facoltà ben superiori all'intelletto. L'intelletto è solo un buono strumento di lavoro per lo studio e l'esplorazione della materia, ma anche nella vita quotidiana non è la guida migliore; infatti, non solo ha una percezione parziale della realtà, ma soprattutto, in fondo a tutto ciò che decide di intraprendere, c'è una finalità nascosta, un interesse, un calcolo egoistico che finirà sempre per produrre guai. Appena fa un sacrificio o un gesto generoso, l'uomo che si lascia guidare dal proprio intelletto, lo rimpiange; trova che sia stato davvero sciocco ascoltare i consigli del cuore o dell'anima. L'intelletto non è in grado neppure di concepire in che modo la fratellanza si realizzerà fra tutti gli uomini, in che modo la Terra formerà un'unica famiglia e il mondo intero vivrà nella pace e nell'armonia. Esso non può elevarsi abbastanza in alto per scoprire i veri rimedi, le vere soluzioni. Ciò che l'intelletto immagina, ciò che propone partendo dalla sua visione incompleta ed egocentrica delle cose, è sempre difettoso e non risolverà nulla in modo definitivo. Esistono soluzioni per tutti i problemi che si presentano agli esseri umani, ma per trovarle occorre anche fare appello al cuore, all'anima e allo spirito.
</p>

<p>
<b>16/01/2011</b> Mettete la parola “armonia” nel cuore della vostra esistenza, custoditela in voi come una sorta di diapason, e non appena vi sentite un po’ inquieti o turbati, prendete quel diapason e ascoltatelo in modo da mettere tutto il vostro essere in consonanza con la vita illimitata, la vita cosmica. Dite che riuscite già ad armonizzarvi con la vostra famiglia, con i vostri amici, con i vostri vicini, con i vostri colleghi di lavoro?... Va bene, ma non è sufficiente. Potete essere in accordo con la vostra famiglia o con la società, ma essere in disaccordo con la vita universale, e allora, a poco a poco tale dissonanza si infiltra in voi e rode il vostro organismo psichico. Sforzatevi sin da ora di accordarvi con la vita universale; sarà questa a portarvi la salute, la bellezza, la luce, la gioia, e a fare di voi, ovunque andrete, un fattore di armonia.
</p>

<p>
<b>16/01/2012</b> Supponiamo che un giovane voglia diventare ingegnere. Dovrà per forza accettare un programma di studi, e se è veramente portato per quella professione, tali studi contribuiranno alla realizzazione del programma che egli porta inscritto nella sua anima. Purtroppo, sotto l’effetto di pressioni esterne di vario genere, ma anche spinti dalle proprie ambizioni personali, molti uomini e donne sono portati a scegliere delle professioni che non favoriscono la loro crescita spirituale. È impossibile sfuggire alle costrizioni imposte dalla famiglia e dalla società, ma per quanto potete, cercate di scegliere un’attività che vi permetta di vivere in conformità con il programma inscritto nella vostra anima. Questo programma è lo stesso che Gesù ha già dato duemila anni fa: «Siate perfetti come perfetto è il vostro Padre celeste». Avvicinarsi ogni giorno di più alla perfezione del Padre celeste: ecco il solo, l'unico programma valido per tutto il genere umano. 
</p>

<p>
<b>16/01/2013</b> Tutte le pratiche raccomandate in un insegnamento spirituale hanno la funzione di preparare gli esseri a ricevere in modo corretto le correnti dei mondi superiori. Tuttavia, ad avere maggiore importanza, non sono le pratiche in se stesse; queste hanno senso unicamente se si possiedono anche delle cognizioni sul mondo invisibile, sugli esseri che lo abitano, sulle leggi che lo governano e sulle forze che vi circolano. E più importante ancora è imparare come è costruito l’essere umano, quali sono in lui gli organi e i centri spirituali grazie ai quali egli può entrare in relazione con le regioni luminose dello spazio. Ma neppure questo è sufficiente: occorre anche decidersi a cambiare il proprio modo di vivere, abbandonando le attività che sono in contraddizione con questo sapere.
</p>

<p>
<b>16/01/2014</b> Tra noi esseri umani e Dio, il Creatore, esiste uno spazio talmente vasto che è impossibile concepirlo; questo spazio non è vuoto, ma si compone di regioni abitate da entità spirituali. Tutte le religioni hanno menzionato in un modo o nell’altro l’esistenza di quelle regioni e di quelle entità. La tradizione cristiana, che ha ripreso la tradizione giudaica, parla dell’esistenza di nove ordini angelici: gli Angeli (chiamati in ebraico Kerubim), gli Arcangeli (i Bneï Eloim), i Principati (gli Elohim), le Virtù (i Malahim), le Potestà (i Seraphim), le Dominazioni (gli Haschmalim), i Troni (gli Aralim), i Cherubini (gli Ophanim) e i Serafini (gli Hayoth haKodesch). Ciascuno di questi ordini angelici equivale a un aspetto della potenza e della grandezza divine, ma soprattutto essi rappresentano per noi nozioni più accessibili rispetto al solo vocabolo “Dio”. Per il nostro corretto sviluppo spirituale è necessario conoscere l’esistenza di tali entità, poiché esse sono come fari sul nostro cammino. Quando vi svegliate al mattino, perché non iniziare la vostra giornata invocando tutte quelle creature di luce che salgono e scendono fra la terra e il trono di Dio? Tutta la vostra giornata ne sarà illuminata… Collegatevi ad esse, contemplatele nel vostro cuore e nella vostra anima. Prendendo sempre più coscienza della realtà di queste entità vi impregnerete delle loro virtù, vi sentirete vivificati, illuminati, e arricchirete il vostro mondo interiore. 
</p>

<p>
<b>16/01/2015</b> Perché tanti uomini e donne che dapprima provavano una grande attrazione reciproca finiscono per non sopportarsi più? Perché non hanno saputo preservare la vita in se stessi, abbellirla, renderla poetica. Inconsciamente, infatti, quel che tutti cercano è la vita, anzi non cercano altro che questo. E la vita è sempre legata all'amore. Quando amate un essere, potete darne tutte le spiegazioni che volete, ma in realtà non c'è spiegazione; se lo amate, è per via della vita che emana da lui, quella vita che assume diverse forme: bellezza, bontà, purezza, intelligenza, pace ecc. Non sapendo rinnovare la vita in se stesse, le persone si annoiano e annoiano gli altri. Perciò, se non volete annoiarvi e volete essere amati, sappiate conservare in voi la sorgente della vita, sempre nuova, sempre zampillante. 
</p>

<p>
<b>16/01/2016</b> «In principio Dio creò il cielo e la terra. La terra era informe e vuota; c’erano tenebre sulla superficie dell'abisso e lo spirito di Dio si muoveva sopra le acque». Cosa significano queste prime righe del Libro della Genesi? Come indicano i termini “informe”, “vuoto”, “tenebre” e “abisso”, prima della creazione l’universo era uno spazio disorganizzato e oscuro. Ma al di sopra di quel caos planava lo spirito di Dio. L’acqua rappresenta la materia cosmica originaria che lo spirito di Dio, il fuoco primordiale, ha penetrato per fecondarla. Contrariamente a quanto si crede in genere, non è l’elemento terra a esprimere e manifestare al meglio le proprietà e le qualità della materia, bensì l’acqua, con la sua ricettività, la sua adattabilità e la sua malleabilità. L’acqua è dunque il simbolo della materia prima che ha ricevuto i germi fecondatori dello spirito. Fecondando la materia, lo spirito lavora su di essa, e via via che appaiono nuove creazioni, esso scopre i propri poteri e riesce a conoscere se stesso. Allora, se mi chiedete per quale ragione Dio ha creato l’universo, vi risponderò: per conoscere Se stesso. La Kabbalah insegna che Dio vuole conoscersi attraverso il proprio riflesso, e infatti essa rappresenta tale idea con una distesa d’acqua in cui si riflette il Suo volto. 
</p>

<p>
<b>16/01/2017</b> Quali che siano le vostre sofferenze e le vostre difficoltà, non andate dagli altri a lamentarvi e non assumete un'aria cupa; cercate invece di accendere in voi delle lampade. Sì, più le cose vanno male, più dovete accendere delle lampade. Perché allora, sapete cosa accadrà? Da tutte le parti verranno persone attirate da quella luce, e vi diranno: «Vorremmo tanto aiutarvi. Di che cosa avete bisogno?». E vi dirò di più: ben presto non saprete più cosa fare con tutti i servigi che gli altri vorranno rendervi… semplicemente in virtù della vostra luce! Le persone credono che i loro guai possano toccare il cuore degli altri, e allora li raccontano, li esagerano perfino, nella speranza di ottenere aiuto e soccorso. Ma coloro ai quali si impongono tali racconti hanno un unico desiderio: darsi alla fuga! Sì, purtroppo è così. In queste condizioni è raro farsi ascoltare, perché soltanto la bellezza, la luce e l'amore attirano gli esseri umani. Dunque, più le cose vanno male, più dovete essere radiosi e gioiosi.
</p>

<p>
<b>16/01/2018</b> Tutte le pratiche raccomandate in un insegnamento spirituale hanno la funzione di preparare gli esseri a ricevere in modo corretto le correnti dei mondi superiori. Tuttavia, ad avere maggiore importanza, non sono le pratiche in se stesse; queste hanno senso unicamente se si possiedono anche delle cognizioni sul mondo invisibile, sugli esseri che lo abitano, sulle leggi che lo governano e sulle forze che vi circolano. E più importante ancora è imparare come è costruito l’essere umano, quali sono in lui gli organi e i centri spirituali grazie ai quali egli può entrare in relazione con le regioni luminose dello spazio. Ma neppure questo è sufficiente: occorre anche decidersi a cambiare il proprio modo di vivere, abbandonando le attività che sono in contraddizione con questo sapere.
</p>

<p>
<b>16/01/2019</b> Alcuni si ostinano a rappresentare l'Inferno come un luogo in cui dei miseri peccatori sono condannati a subire castighi eterni: non si rendono conto di quanto questa credenza contraddica l'amore di Dio, poiché Dio non respinge definitivamente nessuna creatura. Essa contraddice anche la Sua saggezza, poiché Dio, che è saggio, non lascia perdere nulla; tutto è utile nella Sua creazione, e tutto viene utilizzato. Ecco ancora un campo da approfondire: le leggi dell'economia cosmica. Così come avviene sul piano fisico, gli elementi impuri del piano psichico sono inviati in un luogo dove certe entità si occupano di trasformarli. Là c'è tutto un sistema di canalizzazioni da cui poi escono le materie che sono state purificate; e queste, seguendo altre vie, ripartono per alimentare, irrigare e fertilizzare regioni ancora sconosciute. Non sono dunque sempre gli stessi elementi impuri che si accumulano e ristagnano nell'Inferno, ma arrivano continuamente nuovi rifiuti che sostituiscono quelli che sono stati trattati. In questo senso si può dire che l'Inferno è un luogo separato dalla luce divina, ma i materiali ne escono rinnovati per essere rimessi nei circuiti della vita.
</p>

<p>
<b>16/01/2020</b> Voi fate molte cose, e cose magnifiche, ma la vostra coscienza non è ancora sufficientemente illuminata per conoscere esattamente l'importanza di ciò che fate. Prendiamo un esempio. Prima dei pasti noi cantiamo per armonizzarci. Per il momento voi cantate per abitudine; certo, si vede che provate piacere nel cantare e che lo fate con tutto il cuore, però non siete ancora coscienti dell’influenza che quei canti possono avere sul cibo che vi accingete a prendere. Mangiare è un atto sacro, una cerimonia magica, e se cantate con la consapevolezza d'impregnare il cibo di particelle celesti, luminose, quel cibo avrà una migliore influenza su di voi: non solo contribuirà a mantenervi in salute, ma vi darà delle energie che vi permetteranno di agire nei piani sottili. 
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
