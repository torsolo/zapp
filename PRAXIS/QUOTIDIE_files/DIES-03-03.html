<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-03</h1>-->
<h1>DIES-03-03</h1>

<h5>Oremus</h5>

<p>
<ul>
<li>Signore, vorrei seguirti proprio come la roccia che si spostava nel deserto, vorrei bere al tuo costato ferito, vorrei succhiare il sangue prezioso dell'amore. Come l'apostolo, vorrei essere sempre con te e solo con te, anche se dovessi versare il mio sangue nell'estrema testimonianza. Voglio seguirti sulla terra ed entrare con te nelle regioni celesti. Non ho rifiutato il calice che il Padre mi ha dato da bere, perciò ricordati di me, Signore, quando verrai nel tuo Regno.</li>
</ul>
</p>

<p>
<ul>
<li>Santa Maria donna obbediente, tu che hai avuto la grazia di camminare al cospetto di Dio, fa' che anche noi, come te, possiamo essere capaci di cercare il suo volto. Aiutaci a capire che solo nella sua volontà possiamo trovare la pace. E anche quando egli ci provoca a saltare nel buio per poterlo raggiungere, liberaci dalle vertigini del vuoto e donaci la certezza che chi obbedisce al Signore non si schianta al suolo, come in un pericoloso spettacolo senza rete, ma cade sempre nelle sue braccia. (Don Tonino Bello)</li>
</ul>
</p>

<p>
<ul>
<li>Tu, qui, Tu, dall’eternità, qui, oggi, conosci la morsa del tempo. Tu, dalla onnipresenza qui, schiavo, ristretto nei nostri angusti spazi. Tu, creativo Amore, qui, solo, ad attendere un affettuoso sguardo. Tu, sconfinata ricchezza, qui, povero, ad implorare e mendicare. Tu, qui, oggi, con noi, come noi. Grazie.</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
3 marzo: santi Marino, soldato, e Asterio, senatore, martiri; santi Emeterio e Cheledonio, fratelli, martiri; santi Cleonico ed Eutropio, martiri; san Tiziano, vescovo di Brescia; san Vinvaleo, primo abate di Landévennec; sant'Artellaide, vergine; sant'Anselmo, fondatore e primo abate di Nonantola; santa Cunegonda, imperatrice; beato Federico, sacerdote premostratense; beato Pietro Geremia, sacerdote domenicano; beato Giacomino de' Canepacci, religioso carmelitano; beati Liberato Weiss, Samuele Marzorati e Michele Pio Fasoli, francescani, martiri; beato Pietro Renato Rogue, sacerdote lazzarista e martire; beata Eustochio Verzieri, fondatrice delle Figlie del Sacro Cuore; beato Innocenzo da Berzo, sacerdote cappuccino; santa Caterina Drexel, vergine, fondatrice delle Suore del Santissimo Sacramento.
</p>

<h5>Quotes</h5>

<p>
<ul>
<li>Chi vuole imparare la vera umiltà, mediti la Passione di Gesù. Quando medito la Passione di Gesù, riesco ad aver chiara la nozione di molte cose, che prima non riuscivo a capire. Io desidero essere simile a Te, o Gesù, a Te crocifisso, maltrattato, umiliato. O Gesù, imprimi nella mia anima e nel mio cuore la Tua umiltà (Diario Faustina, 267). </li>
<li>Quando un uomo ha veramente studiato riacquista la fede di un contadino bretone. E, se studia ancora, la fede di una contadina bretone. (Louis Pasteur)</li>
<li>La giustizia è un equilibrio nei ritmi della vita che si sono rotti: nei rapporti con le cose e nelle relazioni tra noi occorre un rispetto profondo, ascoltarci profondamente, non anticipare nessuno, ma aspettare per poter comprendere. (Antonietta Potente)</li>
<li>Non so se esistano le ali della farfalla, ma è la polvere che le fa volare. Ogni uomo ha delle piccole polveri del passato che deve sentirsi addosso e che non deve perdere. Sono il suo cammino. (A. Merini)</li>
<li>Un tappo rotondo non chiude un buco quadrato. (Zambia)</li>
<li>Un uomo si allontana completamente dal male, quando per amore di Dio comincia a non voler più peccare. (san Gregorio Magno, Papa)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<p>
<ul>
<li>Gesù disse: "Beati i puri di cuore perché vedranno Dio." L'immagine di Dio si riflette in un'anima pura come il sole nell'acqua. Un'anima pura è onnipotente sul cuore tanto buono di Gesù Nostro Signore. Essa è presso Dio come un bambino vicino alla mamma: l'accarezza, l'abbraccia e la madre gli rende le carezze e gli abbracci. Per conservare la purezza ci vogliono tre cose: la presenza di Dio, la preghiera e i sacramenti. C'è anche la lettura dei libri santi, che nutre la nostra anima. Non c'è niente di così bello come un'anima pura. Se lo comprendessimo, non potremmo più perdere la purezza. La purezza viene dal Cielo, bisogna chiederla a Dio. Se la chiediamo, l'otterremo. Più saremo stati puri sulla terra e più saremo vicini a Dio in cielo. (Santo Curato d'Ars)</li>
</ul>
</p>

<h5>DengMingDao</h5>

<p>
<sup>062</sup> Interpretazione / Tutto ciò che viviamo è soggettivo. / Non esiste sensazione senza interpretazione. / Creiamo il mondo e noi stessi; / solo quando ci fermiamo, scorgiamo la verità. / Il mondo esiste, ma la nostra coscienza non ci permette di essere tutt'uno con esso. I nostri sensi ci forniscono dei dati, e le nostre menti traggono le conclusioni: così conosciamo il mondo. Ma tutto ciò che sappiamo è sempre filtrato e interpretato. Per questo l'oggettività e l'esperienza diretta del mondo non esistono. Tutto è relativo perché ognuno di noi è limitato da una visuale particolare. Sinché tutti avremo prospettive diverse e la percezione passerà attraverso i nostri sensi, non potrà esservi verità assoluta. Per quanto preziosa, la conoscenza derivata dall'esperienza è imperfetta e provvisoria. Per cogliere fugaci visioni della verità interiore occorre disattivare il meccanismo dell'interpretazione. Se riusciamo a sospendere l'attività dei sensi e a isolare la parte della mente che filtra i messaggi sensoriali, possiamo per un attimo interrompere il processo di interazione con il mondo esterno. Ci ritroveremo allora in un luogo neutro completamente rivolto verso l'interno, ed entreremo in uno stato assoluto, privo di distinzioni e relatività. E' ciò che viene chiamato nulla, la verità che sta dietro a ogni cosa. 
</p>

<h5>InFinemDei</h5>

<p>
"Io veglio in una notte fonda. Quando sarà di nuovo mattina, Signore, rischiara e guida la mia anima sul sentiero dei tuoi comandamenti; insegnami, Salvatore, a fare la tua volontà. Per il peccato la notte ha invaso la mia anima, la mia vita si è bloccata nelle tenebre senza possibilità di uscita. Tu solo, mio Dio, puoi fare di me un figlio della luce. Come il figliol prodigo, ho dissipato i tuoi doni, il mio spirito lontano da te si è oscurato nella menzogna, ma io mi rialzerò dall'ombra della morte e ritornerò da te".
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
