<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-19</h1>-->
<h1>DIES-12-19</h1>

<h5>Oremus</h5>

<p>
<sup>♦</sup> NOVENA DIO NATALE / G4: RENDERE TESTIMONIANZA / La missione propria di Giovanni Battista è quella di "rendere testimonianza" a Cristo. Egli compie questa missione nella verità e nell'umiltà ("non sono io il Cristo... non sono degno..."), esortando tutti alla conversione e additando Gesù come Salvatore e "Agnello di Dio". / Il Figlio di Dio: "Venne un uomo mandato da Dio e il suo nome era Giovanni. Egli venne come testimone per rendere testimonianza alla luce, perché tutti credessero per mezzo di lui. Egli non era la luce, ma doveva render testimonianza alla luce" (Gv1,6-8). / "Giovanni vedendo Gesù venire verso di lui disse: "Ecco l'Agnello di Dio, ecco colui che toglie il peccato del mondo! Ecco colui del quale io dissi: dopo di me viene un uomo che mi è passato avanti, perché era prima di me. lo non lo conoscevo, ma sono venuto a battezzare con acqua perché egli fosse fatto conoscere a Israele". Giovanni rese testimonianza dicendo: "Ho visto lo Spirito scendere come una colomba dal cielo e posarsi su di lui. lo non lo conoscevo, ma chi mi ha inviato a battezzare con acqua, mi aveva detto: L'uomo sul quale vedrai scendere e rimanere lo Spirito è colui che battezza in Spirito Santo. E io ho visto e ho reso testimonianza che questi è il Figlio di Dio" (Gv 1,29-34). / Una missione speciale: Ogni creatura è fatta per rendere testimonianza a Dio, perché ogni creatura è un segno della sua bontà. La grandiosità della creazione testimonia a modo suo la forza e l'onnipotenza divina, e la sua bellezza testimonia la sapienza divina. Alcuni uomini però ricevono da Dio una missione speciale: rendono testimonianza a Dio non solo dal punto di vista naturale, per il fatto che esistono, ma ancor più in modo spirituale, per le loro buone opere. Giovanni è uno di questi testimoni; è venuto per diffondere i doni di Dio e proclamare le sue lodi. La missione di Giovanni e il suo ruolo di testimone sono di una grandezza incomparabile, perché nessuno può rendere testimonianza di una realtà se non nella misura in cui ne è partecipe. Gesù diceva: "Noi parliamo di quel che sappiamo e testimoniamo quel che abbiamo veduto" (Gv 3,11). Rendere testimonianza alla verità divina suppone una conoscenza di questa verità. Per questo anche Cristo ha avuto questo ruolo di testimone. "Sono venuto nel mondo per rendere testimonianza alla verità" (Gv 1 8,37). (S. Tommaso d'Aquino) / Ascoltaci, o Signore: Perché comprendiamo con quale amore Dio ci ha amati e ci ha resi suoi figli - Noi Ti preghiamo, ascoltaci, o Signore. Perché la pigrizia e la viltà non ci impediscano di professare apertamente la nostra fede in Cristo e nel Vangelo - Noi Ti preghiamo, ascoltaci, o Signore. Perché i predicatori e i catechisti, come Giovanni Battista, mostrino con efficacia agli uomini Cristo Salvatore - Noi Ti preghiamo, ascoltaci, o Signore. Perché tutti gli uomini del nostro tempo riconoscano che non è possibile costruire un mondo buono e giusto senza fondarlo su Cristo, uomo perfetto e Figlio di Dio - Noi Ti preghiamo, ascoltaci, o Signore. O Cristo Signore, Tu sei l'Agnello di Dio che toglie il peccato del mondo: aiutaci a riconoscere i nostri limiti e la nostra miseria, perché solo così possiamo ottenere la salvezza. Tu che vivi e regni nei secoli dei secoli. Amen.
</p>

<p>
<sup>♦</sup> Signore, se la porta del mio cuore dovesse restare chiusa un giorno, abbattila ed entra, non andare via. Se le corde del mio cuore non dovessero cantare il tuo nome un giorno, ti prego aspetta, non andare via. (Rabindranath Tagore)
</p>

<p>
<sup>♦</sup> La fusione / Gesù, a volte torno dalla Comunione e capisco di non aver preso neppure contatto con te. A volte non so nemmeno che cosa ti ho detto. Io non mangio la tua carne e non bevo il tuo sangue: ecco perché non ho la vita! Infatti a trasformare la vita non basta un contatto fisico! Da quanti anni ti ricevo ormai: perché non esco dalla mia miseria? Perché non attingo vita da te, Gesù? La tua Eucaristia è la mia garanzia di vita eterna: ma non ci bado! È la mia sicurezza: ma io cerco altre sicurezze! È certezza di eternità: ma io rincorro le vanità! Eppure se riesco ad attuare con te questo contatto intimo, tutta la mia vita si trasforma, avviene la fusione dei cuori: tu rimani in me e io rimango in te! Mi trovo incostante perché non mi innesto nell’eterno. Non ho la carità, perché non mi perdo in te, Gesù. È solo la tua Eucaristia a fondere i nostri cuori e a bruciare le nostre scorie umane. Grazie, Gesù, di questa rivelazione! (Andrea Gasparino)
</p>

<p>
<sup>♦</sup> Non c’è più / Io credo, Signore, che al termine del cammino non c’è ancora da camminare ma la fine del pellegrinaggio. Credo, Signore, che alla fine della notte non c’è più notte ma l’aurora. Credo, Signore, che alla fine dell’inverno non c’è più inverno ma la primavera. Credo, Signore, che dopo la disperazione non c’è ancora disperazione ma la speranza. Credo, Signore, che al termine dell’attesa non c’è ancora attesa ma l’incontro. Credo, Signore, che dopo la morte non c’è ancora morte ma la vita. (Joseph Folliet)
</p>

<h5>Quotes</h5>

<p>
<sup>♦</sup> Ci sono parole come le conchiglie, semplici ma con il mare intero dentro. (Alessandro D’Avenia)<br>
<sup>♦</sup> Occorre soltanto che la sera prima di coricarvi chiediate: “Cosa ho fatto a Gesù, oggi? Cosa ho fatto per Gesù, oggi? Cosa ho fatto con Gesù, oggi?”. Vi basta guardare le vostre mani. Questo è il migliore esame di coscienza. (Madre Teresa di Calcutta)
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Aivanhov</h5>

<p>
<b>19/12/2001</b> Il libro della Natura è aperto ogni giorno davanti a voi. In questo libro potete apprendere le meraviglie della saggezza eterna che il Creatore ha scritto in ogni pietra, in ogni fiore, in ogni stella. Perché non capite? Perché i vostri occhi non vi servono per vedere, e le orecchie per ascoltare? Perché siete occupati con attività inutili e perfino dannose che ve lo impediscono. Mi direte: "Ma queste attività ci piacciono!" Eh sì, sfortunatamente vi piacciono, ma tutto ciò che vi piace non è necessariamente utile per la vostra evoluzione. Quando vi deciderete a sacrificare certi piaceri malsani, libererete delle forze formidabili: i vostri occhi e le vostre orecchie si apriranno, e il Libro della Natura si rivelerà a voi. Di fronte ad alcuni problemi della vita, dite: "Non riesco a capire! Perché? Tutti capiscono tranne me!" Rispondete a voi stessi: "Ciò accade perché cerco ancora i piaceri inferiori che mi tolgono le forze. Ecco perché non me ne restano più per le mie orecchie e i miei occhi interiori". Non ci sono altre spiegazioni alla vostra incapacità di comprendere. Bisogna che liberiate le energie affinché vadano a risvegliare i vostri centri spirituali in alto. 
</p>

<p>
<b>19/12/2002</b> Il mondo sottile comincia in noi con il corpo eterico (copia del corpo fisico), il corpo astrale (il corpo dei sentimenti) e il corpo mentale (il corpo dei pensieri), ma noi possediamo in germe anche dei corpi spirituali: i corpi causale, buddhico e atmico. Vi sarà sicuramente successo almeno una volta di sentirne in voi la presenza. Davanti ad un'opera d'arte, a un paesaggio, a un viso, avete fremiti e vi sentite dilatati, trasportati dalla gioia: è una manifestazione del corpo buddhico che inizia a vibrare in voi... Siete attraversati da un'energia spirituale che vi dà la forza di affrontare tutti gli ostacoli: è il corpo atmico che arriva ad aprirsi la strada... Sentite una tale illuminazione che l'ordine dell'universo si rivela a voi, e comprendete le sue leggi: è il corpo causale che si fa posto nel vostro cervello. Se tali manifestazioni si producono spesso, è perché i tre corpi causale, buddhico e atmico cominciano a prendere possesso di tutto il vostro essere. 
</p>

<p>
<b>19/12/2003</b> Istruire gli esseri umani, aiutarli, portare il peso dei loro problemi rappresenta per un Maestro spirituale un carico enorme. Questo carico, però, non lo schiaccia. Chi vuole portare la luce nel mondo incontra tali difficoltà che si sarebbe portati a credere che ne venga schiacciato. Si arriva perfino a compiangerlo, mentre in realtà egli è felice, perché si alleggerisce sempre di più. Come fa? Si tratta della particolare natura del suo carico. La natura divina, spirituale del suo carico, invece di opprimerlo, lo solleva. Tutto dipende quindi dalla natura dei carichi che si prendono su di sé. Tutti gli obblighi, che un Iniziato si impone in nome della bontà, dell'amore, della luce, non sono né pesanti né opprimenti. Questo vale anche per i discepoli. 
</p>

<p>
<b>19/12/2004</b> Le animosità, l'odio tra gli esseri umani provengono dal fatto che, quando sono di fronte gli uni agli altri, non pensano mai di essere alla presenza di uno spirito, di una scintilla che cerca di manifestarsi e che, per aiutare quello spirito, vale la pena di essere buono, paziente, generoso. Data la maniera in cui hanno l'abitudine di considerarsi e dato quello che vedono gli uni negli altri quando si incontrano, è inevitabile che finiscano per avere voglia di uccidersi. Anche gli stessi cristiani che, come dicono, hanno posto l'amore per il prossimo come fondamento della loro religione, non continuano forse a vivere nell'odio e negli scontri? Sì e perché? Proprio perché si soffermano sempre sulle manifestazioni inferiori degli esseri. Se pensassero che in loro esistono un'anima e uno spirito con i quali possono entrare in relazione, si sentirebbero costretti a comportarsi diversamente.
</p>

<p>
<b>19/12/2005</b> I bisogni superiori che si manifestano nell’uomo sono l’espressione della Divinità. Gli esseri umani manifestano la presenza di Dio attraverso le loro aspirazioni elevate e le loro attività benefiche a favore degli altri. Man mano che la loro coscienza si espande, alcune percezioni di un altro ordine vengono a visitarli, come se un’altra vita – quella di quell’Essere sublime – si infondesse in loro, e sono sempre più abitati dalla Sua presenza. Rendendo più intensa tale presenza, a poco a poco si confondono con essa fino a diventare, un giorno, simili alla Divinità. 
</p>

<p>
<b>19/12/2006</b> La quantità, ecco cosa ricerca la maggioranza degli esseri umani: quantità di cibo, di denaro, di possessi d’ogni genere; anche nell’amicizia e nell’amore, essi vogliono la quantità. Eppure, si deve sapere che la ricerca della quantità non solo ci disperde e complica la nostra esistenza, ma per di più contribuisce a sviluppare la nostra natura inferiore creando sempre più desideri, sempre più bisogni. Essa ostacola, dunque, qualsiasi progresso spirituale e, col tempo, porta con sé la stagnazione e la morte. La ricerca della qualità, al contrario, ci fa evolvere, poiché la qualità appartiene a un ordine di cose superiore, possiede vibrazioni più pure, più luminose, più potenti. Chi ricerca la qualità si avvicina a lunghezze d’onda sempre più sottili, sino a raggiungere il punto più vibrante, la vetta, lo spirito. Possiamo quindi dire che la quantità appartiene alla materia e la qualità allo spirito.
</p>

<p>
<b>19/12/2007</b> Quello che si definisce “silenzio” nella vita spirituale, non è un mondo muto, senza voce. Ecco perché i saggi dell’Oriente parlano della “voce del silenzio”, ed è quella voce che essi si sforzano di udire. Per colui che sa ascoltare, il silenzio, il vero silenzio, ha una voce, perché esso è l’espressione della vita, della pienezza della vita divina. La voce del silenzio è la voce di Dio. Questa voce, la si può udire unicamente dentro di sé allorché si riesce a calmare tutte le agitazioni interiori: ribellioni, paure, cupidigie… Questa voce di Dio si confonde con quella della nostra natura superiore: essa può esprimersi soltanto quando tutte le passioni si sono zittite.
</p>

<p>
<b>19/12/2008</b> Riportare un successo è ovviamente più piacevole e più glorioso che non fallire; ma in realtà, tanto nei successi quanto negli insuccessi, non è facile trovare il giusto atteggiamento interiore: con i primi, si può finire per credere che tutto sia concesso, mentre con gli altri si rischia di crollare. Allora, l’unica cosa da fare è attribuire poca importanza sia agli uni che agli altri. L’essenziale è imparare a servirci delle nostre facoltà per approfondire in noi il legame con il nostro Padre celeste. Se altre persone riconoscono le nostre facoltà e ne beneficiano, tanto meglio; ma questa è un’altra faccenda, e noi non ce ne dobbiamo preoccupare. Quello che dobbiamo fare, è svilupparci nell’equilibrio e nell’armonia, al fine di avvicinarci sempre più all’immagine del Creatore, del quale portiamo in noi l’impronta. Poiché, a dire il vero, i doni intellettuali o artistici che non servano a ritrovare quell’impronta divina non rendono necessariamente felici coloro che li possiedono. 
</p>

<p>
<b>19/12/2009</b> Generalmente si associano le lacrime al dispiacere, ma in realtà qualsiasi emozione può provocare le lacrime. Ci sono lacrime di tristezza, di collera, di rabbia, di delusione, e ci sono anche lacrime di gioia, di stupore. La poesia, la pittura, la musica possono riempire i nostri occhi di lacrime, ma questo vale anche per certi comportamenti umani quando sono particolarmente belli e nobili. Nella misura in cui le lacrime liberano una certa tensione interiore, qualunque sia la loro origine, esse sono utili. Ma ovviamente le lacrime di gioia e di stupore sono le più benefiche. Quindi, non asciugate tali lacrime col dorso della mano: raccoglietele in un tessuto pulito e conservatele con cura, perché possiedono un grande potere. Lasciate asciugare le lacrime di delusione, di dispiacere, di collera – non sono che un po’ d'acqua salata – ma conservate le lacrime che sono state strappate alle profondità della vostra anima.
</p>

<p>
<b>19/12/2010</b> Inquietudine e agitazione creano le peggiori condizioni per l'attività del pensiero. Per questa ragione, quando avete un problema importante da risolvere, cominciate col calmarvi. Fate silenzio in voi e cercate di elevarvi il più in alto possibile, perché è in alto che si trova la luce. Quando sentite di essere riusciti a raggiungere una sorta di vetta, ponete la domanda che vi preoccupa e aspettate. Certo, dapprima la risposta vi giungerà più o meno chiaramente; forse si tratterà soltanto di una sensazione vaga, difficile da interpretare, ma sarà già un indizio. Allora, non rinunciate. Rincominciate tante volte quante saranno necessarie, e rifate la domanda; ben presto sentirete in voi una chiarezza, una certezza, e a quel punto niente più dubbi: saprete in che modo dovete agire. Sappiate però che la chiarezza e la precisione delle risposte che riceverete dipendono dal vostro sviluppo spirituale.
</p>

<p>
<b>19/12/2011</b> Nell’Apocalisse, San Giovanni riferisce di come fu trasportato in spirito dinanzi al trono di Dio. «Attorno al trono stavano quattro esseri viventi pieni di occhi davanti e dietro; il primo era simile a un leone, il secondo a un toro, il terzo a un uomo e il quarto a un’aquila». Questi quattro esseri viventi – chiamati anche i quattro Animali santi – che stanno dinanzi al trono di Dio sono i Serafini. Rappresentano i quattro principi della materia, i quattro elementi: il Fuoco (il leone), la Terra (il toro), l’Aria (l’uomo) e l’Acqua (l’aquila). I Serafini sono gli Angeli dei quattro elementi. Si può dunque dire che le radici della materia sono in Dio, nella sefirah più alta: Kether. Ma non bisogna lasciarsi ingannare dalle parole: a quel grado di purezza, la materia è quasi indissociabile dallo spirito. 
</p>

<p>
<b>19/12/2012</b> L’uomo, creato a immagine di Dio, è potente quanto Lui. Perché allora si mostra così debole? Perché ignora dove risieda la propria forza. E la sua forza non risiede nella capacità di esigere e di imporsi, bensì nel potere che egli ha di dire: «No». Questo significa che nessuno al mondo può costringerlo a fare ciò che egli non vuole. Se anche tutto l’Inferno si coalizzasse contro di lui per obbligarlo ad agire contro la sua volontà, non lo potrebbe costringere. E neppure Dio può costringere l’uomo! Ecco perché, se l’uomo sapesse dove risiede la sua vera potenza, resisterebbe a tutte le seduzioni, a tutte le tentazioni, e non commetterebbe alcuna cattiva azione. Se commette dei crimini, è perché vi acconsente. Gli spiriti tenebrosi del mondo invisibile hanno il potere di tentare l’uomo e di metterlo alla prova: è Dio stesso che ha dato loro questo potere. Rileggete, all’inizio del Libro di Giobbe, la conversazione fra Dio e Satana. L’uomo, comunque, ha sempre il potere di dire «no». È l’ignoranza riguardo alla sua origine divina che lo rende così debole di fronte al male.
</p>

<p>
<b>19/12/2013</b> Vi sentite improvvisamente visitati da una gioia, un'ispirazione, un pensiero magnifico... Si tratta di ricchezze che avete appena ricevuto. Ma come conservarle? Mettendole in una banca. Sì, perché anche se le condizioni della vita quotidiana vi faranno sprofondare di nuovo nelle difficoltà e nelle preoccupazioni, esiste un modo per non perdere ciò che quella gioia, quell'ispirazione o quel pensiero vi hanno dato. Così come fareste con una somma di denaro che volete mettere al sicuro, allo stesso modo potete depositare quelle ricchezze in una banca... Anche se siete spiritualisti non dovete dimenticare che esistono delle banche. Sì, così come esistono banche terrene, esistono pure banche celesti dove i banchieri sono entità luminose che vegliano sulla buona gestione delle ricchezze spirituali. Allora, quando vivete uno stato di grazia, rivolgetevi a quelle entità e dite loro: «Sono cosciente di aver ricevuto qualcosa di veramente buono e bello che non devo tenere soltanto per me. Nel mondo ci sono tanti esseri infelici e sofferenti che hanno bisogno di aiuto! Io non so come fare a portarglielo; perciò, ve ne prego, fateli beneficiare delle mie ricchezze». Ciò che affidate così alle entità celesti, non lo perdete. Vi sarà reso più tardi sotto un'altra forma: salute, saggezza, amore... e avrete anche la soddisfazione di aver potuto aiutare chi ne aveva bisogno. 
</p>

<p>
<b>19/12/2014</b> Il valore di un insegnamento spirituale sta nel fatto che – quali che siano gli avvenimenti che si verificano nel mondo – i metodi che dà sono validi per l'eternità: come acquisire il dominio di sé, come ricevere la luce, come entrare in armonia con tutte le forze benefiche e vivificanti dell'universo... Tutto questo rimarrà per sempre. Che vi sia la guerra o la pace, che siate poveri o ricchi, che abbiate una famiglia e degli amici oppure siate soli e abbandonati da tutti, i vostri bisogni più profondi rimarranno gli stessi: avrete sempre un corpo fisico, un cuore, un intelletto, un'anima e uno spirito che dovrete nutrire per avvicinarvi sempre più al vostro Padre celeste che vi ha creati a Sua immagine. Allora, cercate di non trascurare nessuna delle verità e nessuno dei metodi che vi vengono dati. 
</p>

<p>
<b>19/12/2015</b> Per quanto piccola, una pietra preziosa è una particella di materia in grado di trattenere una forza cosmica. Ma voi non dovete contare su di essa pensando che vi proteggerà, vi guarirà, vi darà dei poteri e vi aprirà le porte del mondo spirituale; se non sapete come considerarla e utilizzarla, essa non vi servirà a nulla. Le pietre preziose sono già preparate dalla natura per captare determinate energie dal cosmo e proiettarle, diffonderle. Ma per beneficiare delle loro virtù, non è sufficiente possederle. Ogni pietra è simile a un'antenna e, come a un’antenna, è necessario darle una funzione, dei messaggi da trasmettere. Dietro quella pietra ci sono forze che girano, che vibrano, ma sta a voi fissarle e orientarle, allo scopo di utilizzarle per il vostro lavoro. 
</p>

<p>
<b>19/12/2016</b> La Pietra filosofale, l'elisir della vita immortale, la panacea universale, lo specchio magico e la bacchetta magica sono cinque simboli del lavoro che il discepolo deve realizzare per essere degno di ricevere l'Iniziazione. Quando egli trasforma i suoi pensieri e i suoi sentimenti egoistici e meschini, in pensieri e sentimenti generosi e disinteressati, prepara la pietra filosofale che trasmuta i metalli vili in oro. Quando, tramite una vita pura, egli rigenera le cellule del suo organismo, distilla l'elisir della vita immortale. Quando diffonde intorno a sé la luce e il calore, egli lavora con la panacea universale. Quando ha imparato a proiettarsi fino alle regioni più elevate del mondo spirituale, egli riceve messaggi dallo spazio, e gli oggetti e gli esseri vengono a riflettersi nella sua anima come in uno specchio magico. Infine, quando acquisisce il pieno controllo di sé, egli entra in possesso della bacchetta magica che conferisce tutti i poteri.
</p>

<p>
<b>19/12/2017</b> Voi vorreste pregare, ma non sempre è facile concentrarsi per entrare in relazione con la Divinità. Allora, anziché tormentarvi o scoraggiarvi, cercate di utilizzare questo metodo. Immaginate molto lontano e molto in alto nello spazio un centro vivo e vibrante dal quale scaturiscono raggi di luce che si dipartono in tutte le direzioni per nutrire le entità celesti e la moltitudine di creature nell’universo. Grazie a questa immagine, i vostri pensieri si dirigeranno verso il luogo in cui la presenza divina si manifesta più intensamente, e sentirete che la vostra preghiera riceve un'eco. Gli Iniziati e i grandi Maestri sono continuamente collegati a quel focolaio di luce. Nell’invisibile, i loro pensieri creano delle correnti potenti nelle quali noi possiamo entrare per sentirci in comunione con il Signore.
</p>

<p>
<b>19/12/2018</b> Vi sentite improvvisamente visitati da una gioia, un'ispirazione, un pensiero magnifico... Si tratta di ricchezze che avete appena ricevuto. Ma come conservarle? Mettendole in una banca. Sì, perché anche se le condizioni della vita quotidiana vi faranno sprofondare di nuovo nelle difficoltà e nelle preoccupazioni, esiste un modo per non perdere ciò che quella gioia, quell'ispirazione o quel pensiero vi hanno dato. Così come fareste con una somma di denaro che volete mettere al sicuro, allo stesso modo potete depositare quelle ricchezze in una banca... Anche se siete spiritualisti non dovete dimenticare che esistono delle banche. Sì, così come esistono banche terrene, esistono pure banche celesti dove i banchieri sono entità luminose che vegliano sulla buona gestione delle ricchezze spirituali. Allora, quando vivete uno stato di grazia, rivolgetevi a quelle entità e dite loro: «Sono cosciente di aver ricevuto qualcosa di veramente buono e bello che non devo tenere soltanto per me. Nel mondo ci sono tanti esseri infelici e sofferenti che hanno bisogno di aiuto! Io non so come fare a portarglielo; perciò, ve ne prego, fateli beneficiare delle mie ricchezze». Ciò che affidate così alle entità celesti, non lo perdete. Vi sarà reso più tardi sotto un'altra forma: salute, saggezza, amore... e avrete anche la soddisfazione di aver potuto aiutare chi ne aveva bisogno. 
</p>

<p>
<b>19/12/2019</b> Ogni religione ha il proprio linguaggio, il proprio modo particolare di esprimersi, ma tutte parlano del giorno in cui, dopo essersi allontanato da Dio, l’essere umano ritornerà a Lui, poiché è in Lui che ha la propria origine. Per spiegare questo allontanamento e questo ritorno, le religioni hanno racconti diversi, utilizzano espressioni e immagini diverse, ma si tratta sempre della stessa realtà. L’uomo si è allontanato da Dio, ma anche se allontanandosi ha commesso un errore, quell’allontanamento ha avuto luogo con il Suo consenso. Dio avrebbe potuto non lasciare libertà all’uomo, ma nel Suo amore infinito, non solo lo ha lasciato libero di allontanarsi da Lui, ma Gli ha anche dato la possibilità di ritornare a Lui. La Scienza iniziatica insegna i metodi che permettono all’uomo di rientrare in possesso dei suoi corpi spirituali, di ritornare nella sua patria celeste: il Paradiso. E quel Paradiso si trova anzitutto in lui. 
</p>

<p>
<b>19/12/2020</b> La struttura dell'uomo, come quella dell'universo, obbedisce alla legge della gerarchizzazione: più ci si eleva verso la sommità, più la materia diventa sottile, pura, eterica. Per captare le particelle di quella materia eterica, occorre dunque elevarsi, e noi possiamo farlo. Infatti, oltre ad averci dato i mezzi per poter influire sulle regioni dense della materia, il Signore ci ha dato anche i mezzi per raggiungere le regioni sottili, e uno di questi mezzi è la preghiera. Attraverso la preghiera, possiamo giungere nel mondo della pura luce, dove il Signore ha riposto i più grandi tesori; e noi possiamo attingere a tutti quei tesori: dal momento che abbiamo saputo issarci fin lassù, tutto è a nostra disposizione e abbiamo il diritto di servirci.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
