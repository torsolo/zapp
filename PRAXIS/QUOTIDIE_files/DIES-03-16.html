<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-16</h1>-->
<h1>DIES-03-16</h1>

<h5>Oremus</h5>

<p>
<ul>
<li>Signore, ti ringrazio per il dono dell'acqua battesimale. Ti ringrazio perché continui a guarirci dal male che paralizza il cuore e la mente, e ci rendi di nuovo capaci di fare il bene. Grazie per lo Spirito Santo che fa di noi dei figli del Padre, a tua somiglianza. Fa' che io sia fedele a questi doni e che, oggi, compia la tua volontà e non la mia.</li>
</ul>
</p>

<p>
<ul>
<li>O Signore, che continuamente c'incitasti a star svegli, a scrutare l'aurora, a tenere i calzari e non le pantofole, fa' che non ci appisoliamo sulle nostre poltrone, nei nostri anfratti, nelle culle in cui ci dondola questo mondo di pezza, ma siamo sempre attenti a percepire il mormorio della tua Voce, che continuamente passa tra fronde della vita a portare frescura e novità. Fa' che la nostra sonnolenza non divenga giaciglio di morte e — caso mai — dacci Tu un calcio per star desti e ripartire sempre. (Madeleine Delbrêl)</li>
</ul>
</p>

<p>
<ul>
<li>Al primo posto / All’inizio di questo nuovo giorno, ti prego, Signore Gesù. Fa’ che nulla possa sottrarti il primo posto dalla mia vita. Nessuna apparenza umana allontani il mio sguardo da te. Nessuna parola menzognera tolga dai miei orecchi la tua parola di verità. Nessuna falsa promessa allontani i miei passi dalla tua strada, esigente ma sicura. Donami lo Spirito Santo, per saper cambiare ciò che va cambiato e accogliere ciò che non è possibile cambiare. Ma soprattutto, Signore, donami la saggezza per riconoscerne la differenza. Maria, madre della Chiesa e madre nostra, aggiunga ciò che manca alla mia preghiera. Amen.</li>
</ul>
</p>

<p>
<ul>
<li>Col legno, o Salvatore, abolisti la maledizione del legno; il potere della morte uccidesti con il tuo sepolcro; illuminasti la nostra stirpe con la tua risurrezione. Perciò acclamiamo a te: Cristo datore di vita, Quando apparisti inchiodato in croce, tu alterasti la bellezza delle creature; e i soldati si mostrarono disumani, forando il tuo fianco con la lancia; gli ebrei cercarono di sigillare la tomba, ignorando la tua potenza. Ma tu che per la pietà delle tue viscere accettasti il sepolcro, al terzo giorno risorgesti! Cristo datore di vita, che spontaneamente soggiacesti al patire per i morti, e disceso nell’Ade, nella tua potenza strappasti da mano forte quelli che là aspettavano la tua venuta, facendoli abitare nel paradiso anziché nell’Ade; per questo anche a noi, che glorifichiamo il tuo risveglio al terzo giorno, concedi propiziazione dei peccati e grande misericordia. (S. Giovanni Crisostomo)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
16 marzo: santi Ilario, vescovo di Aquileia, e Taziano, diacono, martiri; san Papa, martire; san Giuliano, martire; santa Eusebia, badessa di Hamage; sant'Eriberto, vescovo di Colonia; beato Giovanni Sordi o Cacciafronte, vescovo di Mantova e di Vicenza e martire; beati Giovanni Amias e Roberto Dalby, sacerdoti e martiri; passione di Giovanni de Brébeuf, sacerdote della Compagnia di Gesù.
</p>

<h5>Quotes</h5>

<p>
<ul>
<li>Interiormente, nel profondo della mia anima, ho conosciuto quanto è spaventoso il peccato, anche il più piccolo e quanto ha straziato l'anima di Gesù. Preferirei patire mille inferni, piuttosto che commettere anche il più piccolo peccato veniale (Diario Faustina, 1016). </li>
<li>L’uomo mite è uno che di fronte alle contraddizioni della vita sa essere paziente. La mitezza, del resto, non è sinonimo di debolezza e di paura, di ingenuità, ma è fortezza, frutto di faticosa conquista. (Vito Moretti)</li>
<li>Si può realizzare qualsiasi cosa si decida di fare. Si può agire per cambiare e controllare la vita. E il percorso che si compie è la vera ricompensa. (A. Earhart)</li>
<li>C’è un tempo per pescare e un tempo per asciugare le reti. (Cina)</li>
<li>È quel mare che ho dentro che mi crea forti tempeste. (Victor Hugo)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>Dai «Discorsi» di san Leone Magno, papa (Disc. 10 sulla Quar., 3-5; PL 54, 299-301). Il bene della carità. Nel vangelo di Giovanni il Signore dice: «Da questo tutti sapranno che siete miei discepoli: se avrete amore gli uni per gli altri» (Gv 13, 35). E nelle lettere del medesimo apostolo si legge: «Carissimi, amiamoci gli uni gli altri, perché l'amore è da Dio; chiunque ama è generato da Dio e conosce Dio. Chi non ama, non ha conosciuto Dio, perché Dio è amore» (1 Gv 4, 7-8). Si scuotano perciò le anime dei fedeli, e con sincero esame giudichino gli intimi affetti del proprio cuore. E se nelle loro coscienze troveranno qualche frutto di carità non dubitino della presenza di Dio in loro. Se poi vogliono trovarsi maggiormente disposti a ricevere un ospite così illustre, dilatino sempre più l'ambito del loro spirito con le opere di misericordia. Se infatti Dio è amore, la carità non deve avere confini, perché la divinità non può essere rinchiusa entro alcun limite. Carissimi, è vero che per esercitare il bene della carità ogni tempo è appropriato. Questi giorni tuttavia lo sono in modo speciale. Quanti desiderano arrivare alla Pasqua del Signore con la santità dell'anima e del corpo si sforzino al massimo di acquistare quella virtù nella quale sono incluse tutte le altre in sommo grado, e dalla quale è coperta la moltitudine dei peccati. Mentre stiamo per celebrare il mistero più alto di tutti, il mistero del sangue di Gesù Cristo che ha cancellato le nostre iniquità, facciamolo con i sacrifici della misericordia. Ciò che la bontà divina ha elargito a noi, diamolo anche noi a coloro che ci hanno offeso. La nostra generosità sia più larga verso i poveri e i sofferenti perché siano rese grazie a Dio dalle voci di molti. Il nutrimento di chi ha bisogno sia sostenuto dai nostri digiuni. Al Signore infatti nessun'altra devozione dei fedeli piace più di quella rivolta ai suoi poveri, e dove trova una misericordia premurosa là riconosce il segno della sua bontà. Non si abbia timore, in queste donazioni di diminuire i propri beni, perché la benevolenza stessa è già un gran bene, né può mancare lo spazio alla generosità, dove Cristo sfama ed è sfamato. In tutte queste opere interviene quella mano, che spezzando il pane lo fa crescere e distribuendolo agli altri lo moltiplica. Colui che fa l'elemosina la faccia con gioia. Sia certo che avrà il massimo guadagno, quando avrà tenuto per sé il minimo, come dice il beato apostolo Paolo: «Colui che somministra il seme al seminatore e il pane per il nutrimento, somministrerà e moltiplicherà anche la vostra semente, e farà crescere i frutti della vostra giustizia» (2 Cor 9, 10), in Cristo Gesù nostro Signore, che vive e regna con il Padre e lo Spirito Santo nei secoli dei secoli. Amen.</li>
</ul>
</p>

<h5>DengMingDao</h5>

<p>
<sup>075</sup> Varco / Ombre sul lago colorate di freddo, / i rami del salice piangono ghiaccio. / Il cigno brilla alla luce del sole. / Dopo un lungo periodo di pratica assidua, le energie accumulate raggiungono una soglia a cui esplodono: piene, vitali e vibranti. Se non avessimo coltivato a dovere lo slancio, il momento di distensione e il sollievo non sarebbero mai arrivati. Al termine di lunghi anni di preparazione ed esperienza, la liberazione dell'anima non coinciderà con una dispersione, ma ci troverà tanto concentrati da elevarci verso uno stato di consapevolezza superiore. L'energia spirituale che emerge assomiglia a un cigno che si libra sull'acqua. Una volta raggiunto questo livello di energia, saremo persone diverse. Da un lato potremo trarre autentico conforto dai risultati sinora ottenuti. Dall'altro vedremo tutte le altre possibilità che ci restano da esplorare. L'emergere di grandi possibilità si accompagna al bisogno di responsabilità. Se abbandoniamo il percorso della nostra vita per andare a esplorare nuovi paesaggi, ricordiamo sempre di quanto ci siamo allontanati in volo e non manchiamo di fare ritorno al momento opportuno. Solo noi possiamo decidere come organizzare la nostra esistenza. Una volta imparato a volare, dobbiamo sempre usare la saggezza per dirigere il nostro volo. 
</p>

<h5>Krishnamurti</h5>

<p>
16-03 La funzione della relazione: È inevitabile che la relazione sia penosa: questo risulta evidente nella nostra esistenza quotidiana. Una relazione nella quale non ci sia tensione smette di essere tale e diventa semplicemente un confortevole sonno, uno stato soporifero, che è quanto la maggior parte della gente preferisce. C’è conflitto tra il desiderio di tranquillità e la situazione reale, tra illusione e realtà. Se vi rendete conto dell’illusione, potete metterla da parte e dedicare la vostra attenzione a capire la relazione. Ma se nella relazione cercate la sicurezza, la comodità, state costruendo un’illusione; invece la grandezza della relazione consiste proprio nella mancanza di sicurezza. Quando cercate la sicurezza nella relazione, le impedite di funzionare secondo la sua natura, e questo provocherà danni e scompensi di vario genere. La funzione della relazione è certamente quella di rivelare in che stato si trova tutto il nostro essere. La relazione è un processo di autorivelazione, di autoconoscenza. Rivelarci per quello che siamo è doloroso e richiede una continua adattabilità e flessibilità del pensiero e delle emozioni. Ma la maggior parte di noi evita o trascura la tensione che la relazione comporta e preferisce cullarsi nella comodità di una soddisfacente dipendenza, di una indisturbata sicurezza in un rifugio sicuro. Allora la famiglia e altre relazioni simili diventano un porto sicuro, il rifugio di chi non vuole avere pensieri. Quando inevitabilmente ci accorgiamo di quanta insicurezza ci sia in una relazione nella quale c’è dipendenza, allora tronchiamo questa relazione e ne cominciamo un’altra, sperando di trovare finalmente una sicurezza durevole. Ma non c’è sicurezza nella relazione, e l’indipendenza può solo generare paura. Fin che non capiamo come funzionano sicurezza e paura, la relazione rimane per noi un pesante impedimento, una condizione di ignoranza. Allora l’esistenza diventa una lotta penosa senza vie d’uscita, quando non c’è quel giusto modo di pensare che viene solo con la conoscenza di sé. 
</p>

<h5>InFinemDei</h5>

<p>
Resta con me, Signore Gesù, e perdonami le colpe di questo giorno. Guarisci tutti i malati nello spirito e aiuta i malati nel corpo. Salva coloro che soffrono e sono isolati, abbandonati a se stessi come era l'uomo della piscina di Siloe. Resta con loro, Signore, in questa notte; io ripongo in te la mia fiducia. Proteggi tutti coloro che amo e che ti affido.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
