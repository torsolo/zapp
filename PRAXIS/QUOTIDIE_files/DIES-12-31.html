<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-31</h1>-->
<h1>DIES-12-31</h1>

<h5>Oremus</h5>

<p>
<ul>
<li>Eccoci, Signore, davanti a te dopo aver tanto camminato lungo quest'anno. Forse mai, come in questo crepuscolo dell'anno, sentiamo nostre le parole di Pietro: «Abbiamo faticato tutta la notte, e non abbiamo preso nulla». Ad ogni modo, vogliamo ringraziarti ugualmente. Perché, facendoci contemplare la povertà del raccolto, ci aiuti a capire che senza di te non possiamo far nulla. Ci agitiamo soltanto. Grazie, Signore, perché se ci fai sperimentare la povertà della mietitura e ci fai vivere con dolore il tempo delle vacche magre, tu dimostri di volerci veramente bene, poiché ci distogli dalle nostre presunzioni corrose dal tarlo dell'efficientismo, raffreni i nostri desideri di onnipotenza, e non ci esponi al ridicolo di fronte alla storia: anzi di fronte alla cronaca. (Don Tonino Bello)</li>
</ul>
</p>

<p>
<ul>
<li>Signore, alla fine di questo anno voglio ringraziarti per tutto quello che ho ricevuto da te, grazie per la vita e l’amore, per i fiori, l’aria e il sole, per l’allegria e il dolore, per quello che è stato possibile e per quello che non ha potuto esserlo. Ti regalo quanto ho fatto quest’anno: il lavoro che ho potuto compiere, le cose che sono passate per le mie mani e quello che con queste ho potuto costruire. Ti offro le persone che ho sempre amato, le nuove amicizie, quelli a me più vicini, quelli che sono più lontani, quelli che se ne sono andati, quelli che mi hanno chiesto una mano e quelli che ho potuto aiutare, quelli con cui ho condiviso la vita, il lavoro, il dolore e l’allegria. Oggi, Signore, voglio anche chiedere perdono per il tempo sprecato, per i soldi spesi male, per le parole inutili e per l’amore disprezzato, perdono per le opere vuote, per il lavoro mal fatto, per il vivere senza entusiasmo e per la preghiera sempre rimandata, per tutte le mie dimenticanze e i miei silenzi, semplicemente… ti chiedo perdono. Signore Dio, Signore del tempo e dell’eternità, tuo è l’oggi e il domani, il passato e il futuro,  e, all’inizio di un nuovo anno, io fermo la mia vita davanti al calendario ancora da inaugurare e ti offro quei giorni che solo tu sai se arriverò a vivere. Oggi ti chiedo per me e per i miei la pace e l’allegria, la forza e la prudenza, la carità e la saggezza. Voglio vivere ogni giorno con ottimismo e bontà, chiudi le mie orecchie a ogni falsità, le mie labbra alle parole bugiarde ed egoiste o in grado di ferire, apri invece il mio essere a tutto quello che è buono, così che il mio spirito si riempia solo di benedizioni e le sparga a ogni mio passo. Riempimi di bontà e allegria perché quelli che convivono con me trovino nella mia vita un po’ di te. Signore, dammi un anno felice e insegnami e diffondere felicità. Nel nome di Gesù, amen.</li>
</ul>
</p>

<p>
<ul>
<li>Un nuovo anno comincia e invano scruto l'orizzonte per scorgere in anticipo quello che accadrà. Davanti al tempo, Signore, </li>
</ul>
lo devo ammettere, avverto tutta la mia fragilità e il mio smarrimento. Non posso sapere con certezza quello che accadrà di qui a poche ore e come posso prevedere ciò che mi riserverà questa nuova carovana di giorni? Non riesco neppure a intravedere le sorprese che mi attendono dietro l'angolo e come posso riconoscere ciò che sta nel cuore di questi mesi? E tuttavia, Signore, anche se televisioni e giornali continuano a rovesciare su di me la loro valanga di sciagure, di notizie sconfortanti, di previsioni nere, io non voglio lasciarmi vincere dall'ansia o dallo scoraggiamento dal pessimismo o dalla tensione. No, Signore, vado incontro a questo nuovo anno con fiducia e con speranza. E sai perché? Qualunque cosa accada, ne sono certo, tu sarai con me.
</p>

<p>
<ul>
<li>Se io non fossi tuo, o mio Cristo / Che tirannia è mai questa? Sono entrato nella vita: buona cosa. Ma perché sono sballottato dai flutti della vita? Dirò una parola audace; sì, audace, ma la dirò. Se io non fossi tuo, o mio Cristo, quale ingiustizia! Veniamo al mondo, abbiamo fame, ci saziamo. Ho sonno, mi addormento, mi sveglio, cammino. Ci ammaliamo, siamo in buona salute, gioie e dolori. Un tempo per godere del sole, dei frutti della terra, morire, consunzione della carne. Ma questa è la sorte di ogni essere vivente. Che cosa dunque ho io in più? Nulla, tranne Dio. Se io non fossi tuo, o mio Cristo, avrei subito un'ingiustizia. (Gregorio di Nazianzo, Poesie II,1,74) </li>
</ul>
</p>

<p>
<ul>
<li>Se senti vacillare la fede per la violenza della tempesta, calmati: Dio ti guarda. / Se ogni cosa che passa cade nel nulla, senza più ritornare, calmati: Dio rimane. / Se il tuo cuore è agitato e in preda alla tristezza, calmati: Dio perdona. / Se la morte ti spaventa, e temi il mistero e l'ombra del sonno notturno, calmati: Dio risveglia. / Dio ci ascolta, quando nulla ci risponde; è con noi, quando ci crediamo soli; ci ama, anche quando sembra che ci abbandoni. (S. Agostino)</li>
</ul>
</p>

<p>
<ul>
<li>Gesù, mite e umile di cuore, tu visiti ogni essere umano per rivelargli l'amore del Padre. / Gesù, bontà infinita, tu liberi i prigionieri, perdoni le nostre colpe. / Gesù, nostro rifugio e ristoro, il tuo giogo è dolce e il tuo carico leggero. / Gesù, mandato dal Padre, guarisci la nostra cecità. / Gesù, pane di vita, nutri i nostri cuori con la tua parola. / Gesù, tu sei venuto ad accendere un fuoco sulla terra. / Gesù risorto, tu ci rendi partecipi della tua gioia. </li>
</ul>
</p>

<p>
<ul>
<li>Immagine del Padre / Le stelle che brillano e le forze in movimento: tutto sparisce e perde il suo splendore davanti allo splendore della tua luce e alla potenza della tua grandezza. Tu manifesti l’immagine del Padre onnipotente. Tu sei il fondamento di tutta la terra. Tu sei il nostro modello, il nostro ordinatore, tu sei la nostra strada e la porta che guida alla luce. Tu sei l’immagine della giustizia. Tu sei sempre la nostra stella e la nostra luce. Ti rendiamo grazie, lodi e benedizioni. Davanti a te pieghiamo le ginocchia con fiducia. Ti chiediamo tutto ciò che è retto. Concedici di essere fermamente stabili nella fede; di avere salute del corpo per poterti lodare. Così ti canteremo senza posa e in ogni circostanza; e ti loderemo perché da ogni parte tu sei celebrato, tu l’immortale, l’instancabile, l’eterno. Se ti guardiamo, o Signore, non morremo. Se ti preghiamo, saremo esauditi. (Antico inno cristiano)</li>
</ul>
</p>

<p>
<ul>
<li>Ave Maria / Apri come non mai tutte le porte al cuore  /ecco chi sei, chiara stella dell’alba. Vieni come non mai dove alcuno ti cerca / tersa aria nuova e non veduta. Ah, come umilmente sei amorevole e vera / che cerchi sempre i cuori e mai le cose. Povertà e sete e non sapere e chiedere a tutti e mendicaG-Cent6fant5re, ecco perché non ti si vuole. Ah, si sapesse invece quanto è dolce. (GpCentofanti)</li>
</ul>
</p>

<p>
<ul>
<li>Seconda Ave Maria / Sempre la sera quando scende la tua pace domando che sia del mondo che non spera. Potenti affannati a dominare gente che cerca solo una vita più serena. Oh Signore, tu sai perché permetti queste cose, questi dolori, queste ferite astruse. Quando le cose semplici e buone? Quando la fede coltivata a scuola, pure lo scambio col pensare altro? Lasciateci campare, siamo stanchi. Viene la sera, ogni voce si fa eco distesa, si quieta il campo di girasoli, il faggio riposa. Fuma il comignolo del casolare nella tenue rossastra luce diffusa. E l’allodola dal nido ai margini del bosco canta che questa vostra vita non è vera. (GpCentofanti)</li>
</ul>
</p>

<p>
<ul>
<li>Preghiera del vespro / La sera tu vieni sileziosa come una pace segreta tra il vento e la rosa. Un raggio di luce rossa ferisce per un solo istante la siepe odorosa di gelsomini. Qui nella campagna tu parli confidenzialmente come il marito e la sposa. Come la mamma e il bimbo che rotola sull’erba senza farsi male. E la mamma ride contenta di questo gioco che non le dà pensiero ma solo infonde fiducia in tale tempo di prova. (GpCentofanti)</li>
</ul>
</p>

<p>
<ul>
<li>Compieta / Ci sia pace nel tuo cuore / lascia scendere la pace. Senti? Bussa alle finestre dalle brume della sera e ti dona di ascoltare. Tu aprile. Non temere – ti dice – i fantasmi dell’inverno, né la notte che viene. Riposa. Io sono invece nel crepitare del caminetto, nel cagnolino beato della tua presenza, nelle semplici cose contro le quali nulla davvero può il male. (GpCentofanti)</li>
</ul>
</p>

<p>
<ul>
<li>Breviario pasquale / In questo tempo di sera sento un canto come una sorpresa che si rivela un appuntamento. Non devo fare nulla, viene ed io soltanto sento. Sento il dolore per il vento che scuote questo mondo e più nel fondo una pace, una speranza, in cui mi perdo senza più alcun ragionamento. (GpCentofanti)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Quotes</h5>

<p>
<ul>
<li>A ogni mezzanotte tra il giorno che finisce e quello che inizia si forma una minuscola fenditura e qualora una persona molto abile giunga ad introdurvisi, essa uscirà fuori dal tempo per trovarsi in un regno libero dai mutamenti che noi subiamo; in quel luogo si trovano tutte le cose che abbiamo perduto. (Rainer Maria Rilke)</li>
<li>Il coraggio non è sempre un ruggito. A volte il coraggio è la calma voce alla fine del giorno che dice: proverò di nuovo domani. (M.A. Radmacher)</li>
</ul>
</p>

<h5>Poesia</h5>

<p>
<ul>
<li>NÉ LONTANO NÉ IN PROFONDITÀ /-/ Le persone sulla spiaggia / Si voltano e guardano tutte in una direzione. / Voltano il dorso alla terra / Guardano tutto il giorno verso il mare. /-/ Per il tempo che vi mette a passare / Tiene alto il suo scafo una nave; / Il suolo lucido come uno specchio / Riflette un gabbiano immobile. /-/ La terra può essere più varia; / Ma ovunque sia la verità - / L’acqua viene alla spiaggia / E le persone guardano il mare. /-/ Non possono guardare lontano. / Non possono guardare in profondità. / Ma quando mai questo fu un ostacolo / Ai loro sguardi? / (Robert Lee Frost)</li>
</ul>
</p>

<p>
<ul>
<li>Non trattenerti mai! / Tieni sempre presente che la pelle fa le rughe, i capelli diventano bianchi, i giorni si trasformano in anni. Però ciò che è importante non cambia; la tua forza e la tua convinzione non hanno età. Il tuo spirito è la colla di qualsiasi tela di ragno. Dietro ogni linea di arrivo c’è una linea di partenza. Dietro ogni successo c’è un'altra delusione. Fino a quando sei viva, sentiti viva. Se ti manca ciò che facevi, torna a farlo. Non vivere di foto ingiallite, insisti anche se tutti si aspettano che abbandoni. Non lasciare che si arrugginisca il ferro che c’è in te. Fai in modo che invece che compassione, ti portino rispetto. Quando a causa degli anni non potrai correre, cammina veloce. Quando non potrai camminare veloce, cammina. Quando non potrai camminare, usa il bastone. Però non trattenerti mai! (Madre Teresa)</li>
</ul>
</p>

<p>
<ul>
<li>Vi auguro sogni a non finire, la voglia furiosa di realizzarne qualcuno, vi auguro di amare ciò che si deve amare e di dimenticare ciò che si deve dimenticare, vi auguro passioni, vi auguro silenzi, vi auguro il canto degli uccelli al risveglio e risate di bambini, vi auguro di resistere all’affondamento, all’indifferenza, alle virtù negative della nostra epoca. Vi auguro soprattutto di essere voi stessi. (Jacques Brel)</li>
</ul>
</p>

<h5>Dixit</h5>

<p>
<ul>
<li>Scritti / Ai suoi amici il Signore dà il pane nel sonno / Eccoci, Signore, davanti a te. Col fiato grosso, dopo aver tanto camminato. Ma se ci sentiamo sfiniti, non è perché abbiamo percorso un lungo tragitto, o abbiamo coperto chi sa quali interminabili rettilinei. E' perché, purtroppo, molti passi, li abbiamo consumati sulle viottole nostre, e non sulle tue: seguendo i tracciati involuti della nostra caparbietà faccendiera, e non le indicazioni della tua Parola; confidando sulla riuscita delle nostre estenuanti manovre, e non sui moduli semplici dell'abbandono fiducioso in te. Forse mai, come in questo crepuscolo dell'anno, sentiamo nostre le parole di Pietro: "Abbiamo faticato tutta la notte, e non abbiamo preso nulla". / Ad ogni modo, vogliamo ringraziarti ugualmente. Perché, facendoci contemplare la povertà del raccolto, ci aiuti a capire che senza di te non possiamo far nulla. Ci agitiamo soltanto. / Grazie, perché obbligandoci a prendere atto Dei nostri bilanci deficitari, ci fai comprendere che, se non sei tu che costruisci la casa, invano vi faticano i costruttori. E che, se tu non custodisci la città, invano veglia il custode. E che alzarsi di buon mattino, come facciamo noi, o andare tardi a riposare per assolvere ai mille impegni giornalieri, o mangiare pane di sudore, come ci succede ormai spesso, non è un investimento redditizio se ci manchi tu. Il Salmo 127, avvertendoci che, il pane, tu ai tuoi amici lo dai nel sonno, ci rivela la più incredibile legge economica, che lega il minimo sforzo al massimo rendimento. Ma bisogna esserti amici. Bisogna godere della tua comunione. Bisogna vivere una vita interiore profonda. Se no, il nostro è solo un tragico sussulto di smanie operative, forse anche intelligenti, ma assolutamente sterili sul piano spirituale. / Grazie, Signore, perché, se ci fai sperimentare la povertà della mietitura e ci fai vivere con dolore il tempo delle vacche magre, tu dimostri di volerci veramente bene, poiché ci distogli dalle nostre presunzioni corrose dal tarlo dell'efficientismo, raffreni i nostri desideri di onnipotenza, e non ci esponi al ridicolo di fronte alla storia: anzi, di fronte alla cronaca. / Ma ci sono altri motivi, Signore, che, al termine dell'anno, esigono il nostro rendimento di grazie. Grazie, perché ci conservi nel tuo amore. Perché ancora non ti è venuto il voltastomaco per i nostri peccati. Perché continui ad aver fiducia in noi, pur vedendo che tantissime altre persone ti darebbero forse ben diverse soddisfazioni. Grazie, perché non solo ci sopporti, ma ci dai ad intendere che non sai fare a meno di noi. Perché ci infondi il coraggio di celebrare i santi misteri, anche quando la coscienza della nostra miseria ci fa sentire delle nullità e ci fa sprofondare nella vergogna. Grazie, perché ci sai mettere sulla bocca le parole giuste, anche quando i l nostro cuore è lontano da te. Perché adoperi infinite tenerezze, preservandoci da impietosi rossori, e non facendoci mancare il rispetto dei fedeli, la comprensione dei collaboratori, la fiducia dei poveri. Grazie, perché continui a custodirci gelosamente, anzi, a nasconderci, come fa la madre con i figli più discoli. Perché sei un amico veramente unico, e ti sei lasciato così sedurre dall'amore che ci porti, che non ti regge l'animo di smascherarci dinanzi alla gente, e non fai venir meno agli occhi degli uomini i motivi per i quali, nonostante tutto, continuiamo a essere reverendi. Grazie, Signore, perché non finisci di scommettere su di noi. Perché non ci avvilisci per le nostre inettitudini. Perché, al tuo sguardo, non c'è bancarotta che tenga. Perché, a dispetto delle letture deficitarie delle nostre contabilità, non ci fai disperare. Anzi, ci metti nell'anima un così vivo desiderio di ricupero, che già vediamo il nuovo anno come spazio della Speranza e tempo propizio per sanare i nostri dissesti. Spogliaci, Signore, d'ogni ombra di arroganza. Rivestici dei panni della misericordia e della dolcezza. Donaci un futuro gravido di grazia e di luce e di incontenibile amore per la vita. Aiutaci a spendere per te Tutto quello che abbiamo e che siamo. E la Vergine tua madre ci intenerisca il cuore. Fino alle lacrime. / (Tonino Bello)</li>
</ul>
</p>

<h5>Aivanhov</h5>

<p>
<b>31/12/2001</b> Il fine della vita spirituale è quello di spingerci a conoscere uno stato di coscienza superiore, chiamato "amore divino". È una cosa che non si può descrivere né spiegare a chi non è pronto a viverla; tutto quello che si può fare, è cercare di condurvelo a poco a poco. Questo stato di coscienza permette all'uomo di sentirsi interiormente unito all'universo intero. Egli diventa allora come uno strumento le cui corde vibrano all'unisono con tutto ciò che esiste, sente una pace profonda e soprattutto un'immensa benevolenza verso tutte le creature. Non sa da dove gli vengano queste buone disposizioni, sente semplicemente che hanno invaso tutto il suo essere e che lo spingono a manifestarsi con amore e comprensione. La natura e gli esseri umani gli appaiono sotto una nuova luce, e sente che questa è la vera felicità. 
</p>

<p>
<b>31/12/2002</b> Si sente ovunque la gente ripetere: "Bisogna trasformare questo... Bisogna cambiare quello..." Così trasformano, cambiano. Qui sopprimono uffici, là creano nuove amministrazioni; qui cancellano una frontiera, là ne disegnano un'altra. Tuttavia la storia ci insegna che queste trasformazioni non sono durature: qualche tempo dopo sopraggiunge un'onda che porta via tutto. Perché? perché l'impulso che ha presieduto a questi cambiamenti non giungeva dall'alto, da un'esigenza dello spirito. Soltanto ciò che è fondato in alto, nel mondo dello spirito è eterno. Il resto è passeggero, transitorio. Quindi, quando volete migliorare in maniera duratura una situazione, dovete elevarvi molto in alto nel mondo dello spirito e là lavorare, pregare, formulare delle domande, creare delle immagini che lentamente discenderanno per realizzarsi sul piano fisico. Se avete messo in moto le forze luminose in alto, un giorno tutti gli ostacoli saranno spazzati via e un nuovo ordine di armonia e di pace si instaurerà sulla terra. 
</p>

<p>
<b>31/12/2003</b> Quanti credenti si chiedono perché il Cielo non intervenga per mettere ordine nelle cose di questo mondo! Bene, questa è mancanza di psicologia, perché, senza il consenso e la buona volontà degli esseri umani, gli interventi del cielo non servirebbero a niente in quanto essi non li comprenderebbero e non li apprezzerebbero e distruggerebbero subito l'ordine instaurato dal Cielo. Bisogna che il desiderio di cambiamento venga dagli esseri umani. Se a causa di ciò che hanno sofferto e delle lezioni che hanno ricevute, vogliono veramente trovare un rimedio allo stato attuale delle cose, il Cielo scatenerà altre forze, altre correnti, altre energie ed allora avverranno veri cambiamenti. Ma lo ripeto, l'impulso deve venire dagli esseri umani: sono loro che debbono decidere insieme di voler lavorare per ottenere l'intervento delle forze cosmiche. Se non insistono, non accadrà nulla. Le Intelligenze sublimi non decideranno mai di immischiarsi negli affari degli esseri umani, se non sono loro stessi a chiederlo. 
</p>

<p>
<b>31/12/2004</b> Esiste ogni sorta di libri che insegnano come meditare e quali formule pronunciare durante le meditazioni… Non nego che siano belle, utili ed efficaci. Ma c’è una parola che non si menziona mai, una parola che per me è la più importante di tutte, una parola che illumina, che armonizza, che guarisce ed è la parola «grazie». Ho provato molti metodi nella mia vita, ho fatto molte esperienze, ma il giorno in cui mi sono abituato a pronunciare coscientemente la parola «grazie», ho sentito che possedevo una bacchetta magica capace di trasformare tutto. Anche in voi, se sapete come pronunciarla, farà un lavoro fino al midollo delle vostre ossa. Niente è più importante che dire grazie a Dio: «Grazie Signore, grazie con tutto il cuore, con tutti i miei pensieri, con tutta la mia anima, con tutto il mio spirito, grazie». Avrete l’eternità per verificare il valore di questa parola.
</p>

<p>
<b>31/12/2005</b> Perché dobbiamo formare una fratellanza? Per poter chiedere il Regno di Dio tutti insieme, collettivamente. Certamente, ognuno lo può chiedere per conto proprio, ma da soli non si è capaci di produrre degli effetti così potenti; è necessario allora conoscere altre leggi. Chi è obbligato, dalle condizioni dell’esistenza, a restare isolato fisicamente deve prendere coscienza che dal luogo in cui si trova può raggiungere, con il pensiero, tutta la collettività di esseri sparsi nel mondo che non smettono di lavorare nella stessa direzione, per il Regno di Dio. Non possiamo essere sempre insieme con gli altri, lo sappiamo, ma non bisogna mai dimenticare di collegarsi a loro attraverso il pensiero. 
</p>

<p>
<b>31/12/2006</b> Quanto più vi legate alla Sorgente divina, tanto più riceverete la visita di operai celesti che verranno a lavorare sul vostro corpo fisico e sui vostri corpi sottili per purificarvi, per portarvi la luce, per rinforzare la vostra volontà... Che cos’è un genio? È un essere collettivo abitato da una moltitudine di operai, ed è perciò qualificato per svolgere un lavoro superiore. Se c’è qualcosa che dovete temere al di sopra di tutto, è di offendere gli operai divini, poiché essi cominceranno ad abbandonare quella casa che voi eravate per loro, la casa vacillerà e il suo capitale diminuirà. Dipende solo da voi che gli operai celesti restino nella vostra dimora o anche che altri vengano ad installarsi in essa. Quando comincerete a legarvi alla Potenza suprema, quando porrete Dio al di sopra di ogni cosa, attirerete quegli operai celesti, diverrete padroni di voi stessi, diverrete forti, saggi, pieni d’amore, riceverete dei tesori e risplenderete nello spazio cosmico sino alle stelle…
</p>

<p>
<b>31/12/2007</b> Domani sarà capodanno, e quando vi incontrerete vi direte a vicenda: «Buon Anno… Felice Anno nuovo!!» Sì, ma non è perché il calendario vi ha annunciato un nuovo anno che esso sarà necessariamente nuovo per voi. Il calendario è una cosa, e voi, un’altra. Se volete che il nuovo anno sia per voi veramente nuovo, consideratelo come un essere vivente e ricco che porta grandi doni; e per ricevere quei doni, dovete preparare dentro di voi numerosi spazi. Fate delle ispezioni nella vostra testa e nel vostro cuore per eliminare ogni sorta di vecchie cose accumulatesi. Sì, è il momento per una grande pulizia. Ancor prima della sua venuta, dentro di sé bisogna già aver preparato all’anno nuovo il suo posto.
</p>

<p>
<b>31/12/2008</b> Tra qualche ora inizierà il nuovo anno, e domani, parlando di oggi, già direte “l’anno scorso”. Fino alle ore ventitré, cinquantanove minuti e cinquantanove secondi, sarà ancora “quest’anno”, e al rintocco della mezzanotte inizierà l’anno nuovo. Un secondo, un solo secondo, separa un anno dall’altro! Ma, ecco: bisogna arrivare fino a quell’ultimo secondo; bisogna percorrere tutti i giorni dell’anno, l’uno dopo l’altro, per giungere a quell’ultimo secondo. Ebbene, sappiate che è così che avviene la trasformazione spirituale dell’uomo. In un istante, egli è interamente rinnovato, rigenerato. Ma prima di arrivare a quell’ultimo istante, saranno occorsi secoli e secoli di sforzi. Come per l’anno trascorso, di quel periodo che ha preceduto l’istante della rigenerazione si dirà: «Era la vecchia vita»; e come per l’anno nuovo, del periodo che allora si aprirà si dirà: «Ecco la vita nuova!» Quanto tempo si dovrà aspettare per giungere a quell’ultimo secondo? Non preoccupatevi di questo: esso giungerà per ognuno di voi. Allora, siate pazienti: bisogna saper aspettare… ma lavorando!
</p>

<p>
<b>31/12/2009</b> Senza che alcun segno precursore vi abbia avvertito, può accadere che vi sentiate improvvisamente invasi dalla luce: tutto a un tratto la vostra coscienza è proiettata molto in alto nel piano della supercoscienza, e voi siete abbagliati dall’immensità e dalla bellezza in cui vive il vostro Sé superiore… Purtroppo, tale stato non dura, e voi riprendete di nuovo la vostra vita quotidiana con le stesse preoccupazioni e le stesse debolezze: vi sentite nell’oscurità, vi sentite soffocare, separati dal vostro Sé superiore, il vostro Sé divino, come un frammento separato dal Tutto… In seguito, di nuovo sentite un chiarore, un’illuminazione, ma anche quel momento non dura. Non scoraggiatevi, continuate a lavorare, a fare degli sforzi. Un giorno, finalmente, dopo tutti quegli alti e bassi, dopo tutte quelle oscillazioni fra chiarezza e tenebre, la luce non vi lascerà più; avrete cambiato riva e sarete definitivamente salvi."o: allargate il cerchio della vostra attività mentale, e se fino ad ora avete avuto unicamente voi stessi o la vostra famiglia come centro d’interesse, e anche se siete sindaco, prefetto, ministro o… presidente della Repubblica, allargate ancora il cerchio delle vostre occupazioni. Sì, allargatelo fino all’infinito, abbracciate il sistema solare, tutto il cosmo. Non vi sentirete più così piccoli, miserabili, abbandonati e messi da parte, perché diverrete un fattore benefico per l’umanità, diverrete un vero creatore.
</p>

<p>
<b>31/12/2010</b> Domani comincia un anno nuovo, e questa sera, con i nostri canti, abbiamo accompagnato l'anno che se ne va: è molto felice perché lo lasciamo con tanto amore. Quanto all'anno nuovo, già da stasera potete iniziare a prepararlo coscientemente, fissandovi un obiettivo: una qualità da sviluppare, una cattiva abitudine da perdere, un progetto da realizzare per la gloria di Dio. Tramite quel pensiero, quel desiderio, è come se posaste una prima pietra, e allora tutti gli spiriti luminosi della Natura vi porteranno il loro aiuto, affinché possiate realizzare il vostro progetto divino. Ecco quali devono essere le vostre preoccupazioni nell'ultimo giorno dell'anno. Purtroppo, non si vedono molte persone preoccuparsi di questo. I più si preparano a vivere eccessi di ogni genere. Come stupirsi in seguito se per loro l'anno si svolgerà male? Perciò, almeno voi, che siete i discepoli della Scuola divina, sforzatevi di ricevere l'anno nuovo mettendovi sotto il segno della luce.
</p>

<p>
<b>31/12/2011</b> Un anno termina e un altro sta per cominciare… È il periodo in cui tutti formulano auguri per se stessi, per la loro famiglia, per i loro amici, per il mondo intero. È usanza incontrarsi, scambiarsi un abbraccio, invitarsi, sperando che il nuovo anno porti a ciascuno ogni bene. Ma prima di pensare al nuovo anno, soffermatevi per un momento sull’anno che se ne va e rivolgetevi a lui… Siete stupiti. Come? Parlare all’anno?... Sì, la Kabbala dice che un anno è un essere vivente: significa dunque che potete parlargli. Allora, rivolgetevi all'anno che si allontana e chiedetegli di ricordarsi di voi. Essendo vivo, l'anno non rimane inattivo: ha registrato non solo le vostre azioni, ma anche i vostri desideri, i vostri sentimenti e i vostri pensieri. L’ultimo giorno, l'anno fa il suo rapporto ai Signori dei Destini e vi collega all’anno nuovo: sappiatelo salutare, prima di lasciarlo.
</p>

<p>
<b>31/12/2012</b> Il presente è privilegio di Dio. Dio vive in un eterno presente, ed è al presente che Egli ha dato ogni potere. Sapendolo, ciascuno di voi deve dire a se stesso: «Oggi, io pure dispongo dell'oggi. Il passato è già stato, e l’avvenire ancora non è. Solo il presente mi appartiene. Perciò, al lavoro!» Ma che cosa fanno gli esseri umani, per la maggior parte? Rimuginano il passato, sognano l’avvenire, e sono assenti riguardo al presente: lasciano che scorra non sapendo come viverlo. Il più delle volte, il passato è oggetto di rimpianti e rimorsi: si rimpiangono i bei vecchi tempi, oppure ci si rimprovera gli errori, le scelte fatte, le decisioni prese in passato. Quanto all’avvenire… Ma se non si sa come agire nel presente, quale avvenire ci si può mai aspettare? Pur sperando che il futuro sarà felice, migliore, ci si preoccupa: cosa succederà? E sarà così fino a quando non si imparerà a fondare il domani su quella base solida che è l’oggi.
</p>

<p>
<b>31/12/2013</b> Benedite ogni mattina la giornata che si apre davanti a voi. In quell'istante avete tutte le possibilità di dare un nuovo orientamento alla vostra vita. Perché mai il passato e i suoi errori dovrebbero prolungarsi nell'avvenire?... Aprite gli occhi pensando a ciascuna delle facoltà che possedete e che potete mettere all'opera per realizzare tutti i vostri buoni progetti. Vi pare cosa da niente essere, anche oggi, in grado di pensare, di desiderare, di vedere, di udire, di camminare?... Benedite anche le difficoltà che incontrerete durante la giornata... Dandovi nuovi problemi da risolvere, il Cielo vi mostra che vi giudica capaci non solo di lavorare efficacemente, ma anche di riparare agli errori che avete potuto commettere. Benedite la vostra vita quando appare l'alba, anche se le vostre forze declinano a poco a poco. È il momento di aprire i vostri occhi interiori su un altro mondo. E non dovete pensare che state per morire: pensate piuttosto che state per nascere altrove, e che dopo essere passati per una porta stretta, entrerete in uno spazio di luce. Se riuscirete ad avere una buona comprensione di ciascuna tappa della vostra vita, avanzerete sempre nella luce e nella gioia.
</p>

<p>
<b>31/12/2014</b> Come indica il suo nome, il passato è “passato” e l’avvenire non è ancora vostro. Solo il presente vi appartiene: è tra le vostre mani come una materia, come una pasta da modellare. Avete a disposizione un minuto, un’ora, una giornata... Quel minuto, quell’ora, quella giornata vi appartengono: impegnatevi a viverli nella chiarezza. Quando, grazie ai vostri sforzi, avrete liberato lo spazio tra voi e il mondo divino, potrete dire che anche l'avvenire vi appartiene. Quell'avvenire è la gioia, è la luce. Non lasciatevi influenzare da quelli che predicono solo difficoltà e disgrazie: costoro semplicemente non sanno cos'è veramente l'avvenire né come costruirlo. I mali rappresentano il passato, non l'avvenire. Per presentarsi, l'avvenire, ossia il vostro vero avvenire di figli e figlie di Dio, attende che abbiate finito di trarre lezioni dal passato. Quell'avvenire è in cammino: dal momento che lo state creando, voi cominciate già a viverlo.
</p>

<p>
<b>31/12/2015</b> Domani inizia un nuovo anno, e quando vi incontrerete vi direte a vicenda: «Buon anno!… Felice anno!...». Sì, ma non è perché il calendario annuncia un nuovo anno che esso sarà necessariamente nuovo per voi! Una cosa è il calendario, altra cosa siete voi. Se volete che il nuovo anno sia per voi veramente nuovo, consideratelo come un essere vivente e ricco che può portarvi grandi doni: la gioia, la pace, l’amore… Ma questi doni li riceverete solo se avrete preparato in voi dei posti adatti ad accoglierli. Ispezionate la vostra mente e il vostro cuore per scacciare ogni genere di vecchie cose accumulate. La fine dell’anno deve essere il momento per una grande pulizia. Allora, prevedete in voi degli spazi per ricevere l'anno nuovo nella purezza e nella luce.
</p>

<p>
<b>31/12/2016</b> Un anno ha termine e un altro sta per iniziare... È il periodo in cui si formulano auguri per se stessi, per la propria famiglia, per gli amici, per tutti. È usanza incontrarsi, scambiarsi baci e inviti, sperando che il nuovo anno porti a ciascuno molte buone cose. Ma prima di pensare al nuovo anno, soffermatevi un momento sull'anno che se ne va e rivolgetevi a lui... Siete stupiti. Come? Parlare all'anno?… Sì. La Kabbalah dice che un anno è un essere vivente, e dunque gli si può parlare. Allora rivolgetevi all'anno che si allontana, e chiedetegli di ricordarsi di voi. Essendo vivo, l'anno non rimarrà inattivo; ha registrato non solo le vostre azioni, ma anche i vostri desideri, i vostri sentimenti e i vostri pensieri. L'ultimo giorno farà un rapporto ai Signori dei destini e vi collegherà all'anno nuovo. Prima di lasciarlo, sappiatelo salutare.
</p>

<p>
<b>31/12/2017</b> Per il fatto che mettono del denaro in banca, comprano azioni, fanno un'assicurazione sulla vita ecc., molti credono di lavorare per l’avvenire. Ma cos’è che chiamano “avvenire”? Il vero avvenire degli esseri umani non consiste in quei trenta, quaranta o cinquant'anni che ancora devono trascorrere sulla terra, e nemmeno nella durata della vita dei loro figli e nipoti. L’avvenire per il quale si preparano è talmente vicino che presto diventerà il presente, e altrettanto rapidamente quel presente diverrà il passato. Alla fine essi non fanno che lavorare nel vuoto, per il vento. Tutti gli avvenimenti che si svolgeranno nella vostra attuale esistenza appartengono ancora al presente. L’avvenire che dovete pensare a creare è l’infinito, è l’eternità.
</p>

<p>
<b>31/12/2018</b> Benedite ogni mattina la giornata che si apre davanti a voi. In quell'istante avete tutte le possibilità di dare un nuovo orientamento alla vostra vita. Perché mai il passato e i suoi errori dovrebbero prolungarsi nell'avvenire?... Aprite gli occhi pensando a ciascuna delle facoltà che possedete e che potete mettere all'opera per realizzare tutti i vostri buoni progetti. Vi pare cosa da niente essere, anche oggi, in grado di pensare, di desiderare, di vedere, di udire, di camminare?... Benedite anche le difficoltà che incontrerete durante la giornata... Dandovi nuovi problemi da risolvere, il Cielo vi mostra che vi giudica capaci non solo di lavorare efficacemente, ma anche di riparare agli errori che avete potuto commettere. Benedite la vostra vita quando appare l'alba, anche se le vostre forze declinano a poco a poco. È il momento di aprire i vostri occhi interiori su un altro mondo. E non dovete pensare che state per morire: pensate piuttosto che state per nascere altrove, e che dopo essere passati per una porta stretta, entrerete in uno spazio di luce. Se riuscirete ad avere una buona comprensione di ciascuna tappa della vostra vita, avanzerete sempre nella luce e nella gioia.
</p>

<p>
<b>31/12/2019</b> Dato che l’essere umano rappresenta un microcosmo, riflesso del macrocosmo, tutte le costellazioni esistono anche in lui. Ciascuna di esse è in relazione con una parte del suo corpo fisico, ma oltre a questo esse si ritrovano in lui anche sotto forma di tendenze e di tratti caratteriali. E così come nell'arco di un anno il sole percorre lo zodiaco, noi pure possiamo, con il nostro spirito, che è il nostro sole, percorrere le dodici costellazioni per poter beneficiare dei loro buoni influssi. Le dodici costellazioni sono dunque l’Ariete: l’energia e l’audacia; il Toro: la tenacia e la pazienza; i Gemelli: le capacità intellettuali; il Cancro: la sensibilità e l’intuizione del mondo invisibile; il Leone: la generosità e la nobiltà; la Vergine: la purezza e il gusto dell’ordine; la Bilancia: l’equilibrio e l’armonia: lo Scorpione: la sublimazione delle energie; il Sagittario: lo slancio verso il mondo spirituale; il Capricorno: il dominio di sé e l’autorità; l’Acquario: l’universalità e la fratellanza; i Pesci: il sacrificio.
</p>

<p>
<b>31/12/2020</b> Riesaminate tutto ciò che avete accettato finora, tutte le conoscenze, le idee, le opinioni... Studiatele e chiedetevi se siano in armonia con la filosofia degli Iniziati. Se sì, sottolineatele, rafforzatele, approfonditele; ma se si tratta di nozioni contrarie a questa filosofia, sappiate che vi indurranno in errore e vi creeranno delle difficoltà. Allora rifiutatele, e in seguito vi sentirete incredibilmente leggeri e liberi, e vedrete ogni cosa con maggiore chiarezza! Se per il momento brancolate ancora nel buio, è perché siete ingombri di troppe cose che vi appesantiscono; è tempo di cercare la luce e la leggerezza. Dunque, ecco il lavoro da fare: sapere cosa occorre eliminare e cosa occorre conservare. È qualcosa di serio, di molto serio. Se non fate questo lavoro, gli anni passeranno e voi vi sentirete sempre combattuti, ostacolati ed esitanti.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
