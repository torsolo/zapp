<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-25</h1>-->
<h1>DIES-01-25</h1>

<h5>Oremus</h5>

<p>
<ul>
<li>Signore, che hai sbalzato san Paolo da cavallo per convertirlo e renderlo missionario del tuo nome fra le genti, butta giù anche me dai miei binari di vita tiepida e di peccato. Dammi lo zelo per la tua gloria che infiammò il cuore dell'Apostolo, rendimi testimone gioioso del tuo Vangelo. Se ci riesci a convertire uno come me, o Signore, tutti vedranno e sapranno, come hanno visto e saputo per Paolo, che c'è ancora un Dio onnipotente che regge e guida la vita degli uomini. Amen.</li>
</ul>
</p>

<p>
<ul>
<li>Signore, tocca i nostri cuori, affinché, seguendo la tua croce, noi diventiamo messaggeri del tuo amore e della tua pace, fa che il nostro cuore sia colmo di gioia, perché riconosciamo la tua presenza in mezzo a noi. Rendici accoglienti, Signore, verso tutti.</li>
</ul>
</p>

<p>
<ul>
<li>Novena della Purificazione (Candelora) / 1gg / I. Per quella così eroica obbedienza che voi esercitaste, o gran Vergine, nell'assoggettarvi alla legge della purificazione, ottenete anche a noi la più esatta obbedienza a tutti i comandi di Dio, della Chiesa e dei nostri maggiori. / Ave Maria... / II. Per quell'angelica modestia o celestiale devozione con cui voi, o gran Vergine, vi recaste e presentaste nel Tempio, ottenete anche a noi di andare e stare nel tempio con quell'interno ed esterno raccoglimento che conviene alla casa di Dio. / Ave Maria... / III. Per quella santa premura che voi aveste, o Vergine purissima, di togliere da voi col sacro rito della purificazione ogni apparenza di macchia, ottenendo a noi pure una instancabile premura di togliere sempre da noi ogni ancor più piccola macchia di peccato. / Ave Maria... / IV. Per quell'umiltà profondissima che vi indusse, o Maria, a collocarvi nel tempio tra le donne più volgari, quasi foste una di loro, sebbene la più santa fra tutte le creature, ottenete anche a noi quello spirito di umiltà che ci renda cari a Dio e meritevoli dei suoi favori. / Ave Maria... / V. Per quella gran fede che voi, o Vergine fedelissima, conservaste viva e ferma in Dio vostro Figlio nell'udire dal santo profeta Simeone che egli sarebbe stato per molti occasione di contraddizione o di rovina, ottenete anche a noi una simile vivezza e fermezza di fede in mezzo a qualunque tentazione e contraddizione. / Ave Maria... / VI. Per quella invitta rassegnazione con cui ascoltaste gli amarissimi presagi che vi fece, o Maria, l'illuminato Simeone, fate che anche noi in tutti gli avvenimenti, anche più tristi, siamo sempre perfettamente rassegnati ad ogni divino volere. / Ave Maria... / VII. Per quell'accesissima carità che vi mosse, o Maria, a fare all'eterno Padre il gran sacrificio col vostro Figlio per la comune redenzione e salute, ottenete anche a noi la grazia di sacrificare al Signore qualunque cosa anche più cara, quando ciò sia necessario alla nostra santificazione o salvezza. / Ave Maria... / Gloria al Padre...</li>
</ul>
</p>

<p>
<ul>
<li>Eccomi con le mie viltà / Ho fuggito la santità, ho avuto timore, ho tergiversato, esitato, proceduto con calcoli meschini, proprio quando più si imponeva una piena disponibilità. Gesù, Signore, eccomi con le mie viltà e i miei sciocchi desideri. Concedimi la tua benevolenza e il tuo aiuto: ho veramente bisogno della tua infinita bontà. Dimentica il pessimo amico che sono stato: vorrei iniziare con te un’amicizia nuova, un’ amicizia giovane e ardente, un’amicizia in cui tutto sia veramente comune, un’amicizia per la vita e per la morte. Dammi un cuore nuovo, un cuore fedele ed umile come quello di Maria, entusiasta e fiero come quello di Paolo. (Pierre Lyonnet)</li>
</ul>
</p>

<p>
<ul>
<li>Preghiera del Creato / Se ascoltate i boschi e le montagne nella quiete della notte, li sentirete dire in silenzio: “Dio nostro, è nostra volontà ciò che tu vuoi. E’ nostro desiderio ciò che tu desideri. E il tuo comando trasforma le nostre notti, che sono le tue notti, in giorni che sono i tuoi giorni. Non possiamo chiederti nulla, perché conosci i nostri bisogni, prima ancora che essi nascano: il nostro bisogno sei tu; e nel darci te stesso, ci dai tutto”. (K. Gibran)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
25 gennaio: festa della conversione di san Paolo; sant'Artema, martire; sant'Agileo, martire a Cartagine; santi Gioventino e Massimino, martiri; natale di san Gregorio Nazianzeno; san Bretannione, vescovo di Tomi, in Scizia; san Palemone, anacoreta; santi Preietto, vescovo di Clermont, e Amarino, uomo di Dio, martiri in Alvernia; san Poppone, abate di Stavelot e di Malmedy; beato Enrico Suso, sacerdote domenicano; beato Antonio Migliorati, sacerdote agostiniano; beata Arcangela Girlani, vergine carmelitana; beato Emanuele Domingo y Sol, sacerdote, fondatore dei Sacerdoti Operai Diocesani; beata Maria Antonia Grillo, vedova, fondatrice delle Piccole Suore della Divina Provvidenza; beato Antonio Swiadek, sacerdote e martire a Dachau.
</p>

<h5>Quotes</h5>

<p>
<ul>
<li>Il fiore non ha né davanti né didietro. (Afghanistan)</li>
<li>Questo mondo così com'è fatto non è sopportabile. Ho bisogno della luna, o della felicità o dell'immortalità, di qualcosa che sia demente forse, ma che non sia di questo mondo. (Albert Camus)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<p>
"Non avrete il Regno di Dio in voi se non avrete l'amore. Perché il Regno di Dio è l'amore, e appare con l'Amore, e per l'Amore si instaura nei vostri cuori in mezzo ai fulgori di una luce immensa che penetra e feconda, leva le ignoranze, dà le sapienze, divora l'uomo e crea il dio, il figlio di Dio, il mio fratello, il re del trono che Dio ha preparato per coloro che si dànno a Dio per avere Dio, Dio, Dio, Dio solo."<br>
Dice Gesù:<br>
«(...) Sta per venire lo Spirito Santo, il Santificatore, e voi ne sarete ripieni. Fate d'esser puri come tutto quello che deve avvicinare il Signore. Ero Signore Io pure come Esso. Ma avevo indossato sulla mia Divinità una veste per potere stare fra voi, e non solo per ammaestrarvi e redimervi con gli organi e il sangue di essa veste, ma anche per portare il Santo dei santi fra gli uomini, senza la sconvenienza che ogni uomo, anche impuro, potesse posare gli occhi su Colui che temono di mirare i Serafini. Ma lo Spirito Santo verrà senza velo di carne e si poserà su voi e scenderà in voi coi suoi sette doni e vi consiglierà. Ora, il consiglio di Dio è cosa così sublime che occorre prepararsi ad esso con una volontà eroica di una perfezione che vi faccia somiglianti al Padre vostro e al vostro Gesù, e al vostro Gesù nei suoi rapporti col Padre e con lo Spirito Santo. Quindi, carità perfetta e purezza perfetta, per poter comprendere l'Amore e riceverlo sul trono del cuore.<br>
Perdetevi nel gorgo della contemplazione. Sforzatevi di dimenticare che siete uomini e sforzatevi a mutarvi in serafini. Lanciatevi nella fornace, nelle fiamme della contemplazione. La contemplazione di Dio è simile a scintilla che scocca dall'urto della selce contro l'acciarino e suscita fuoco e luce. È purificazione il fuoco che consuma la materia opaca e sempre impura e la trasmuta in fiamma luminosa e pura.<br>
Non avrete il Regno di Dio in voi se non avrete l'amore. Perché il Regno di Dio è l'amore, e appare con l'Amore, e per l'Amore si instaura nei vostri cuori in mezzo ai fulgori di una luce immensa che penetra e feconda, leva le ignoranze, dà le sapienze, divora l'uomo e crea il dio, il figlio di Dio, il mio fratello, il re del trono che Dio ha preparato per coloro che si dànno a Dio per avere Dio, Dio, Dio, Dio solo. Siate dunque puri e santi per l'orazione ardente che santifica l'uomo, perché lo immerge nel fuoco di Dio che è la carità.<br>
Voi dovete essere santi. Non nel senso relativo che questa parola aveva sinora, ma nel senso assoluto che Io ho dato alla stessa proponendovi la santità del Signore per esempio e limite, ossia la santità perfetta. Fra noi è chiamato santo il Tempio, santo il luogo dove è l'altare, Santo dei santi il luogo velato dove è l'arca e il propiziatorio. Ma in verità vi dico che coloro che possiedono la Grazia e vivono in santità per amor del Signore sono più santi del Santo dei santi, perché Dio non si posa soltanto su essi, come sul propiziatorio che è nel Tempio per dare i suoi ordini, ma abita in essi per dare ad essi i suoi amori.<br>
Ricordate le mie parole dell'ultima Cena? Vi avevo promesso allora lo Spirito Santo. Ecco, Egli sta per venire a battezzarvi non già con l'acqua, come ha fatto con voi Giovanni preparandovi a Me, ma col fuoco per prepararvi a servire il Signore così come Egli vuole da voi. Ecco, Egli sarà qui, di qui a non molti giorni. E dopo la sua venuta le vostre capacità aumenteranno senza misura, e voi sarete capaci di comprendere le parole del vostro Re e fare le opere che Egli vi ha detto di fare per estendere il suo Regno sulla Terra».<br>
«Ricostruirai allora, dopo la venuta dello Spirito Santo, il Regno d'Israele?», gli chiedono interrompendolo.<br>
«Non ci sarà più Regno d'Israele. Ma il mio Regno. Ed esso sarà compiuto quando il Padre ha detto. Non sta a voi di sapere i tempi e i momenti che il Padre si è riservato in suo potere. Ma voi, intanto, riceverete la virtù dello Spirito Santo che verrà su di voi, e mi sarete testimoni in Gerusalemme, in Giudea, e in Samaria, e sino ai confini della Terra, fondando le adunanze là dove siano uomini riuniti nel mio Nome; battezzando le genti nel Nome Ss. del Padre, del Figlio, dello Spirito Santo, così come vi ho detto, perché abbiano la Grazia e vivano nel Signore; predicando il Vangelo a tutte le creature, insegnando ciò che vi ho insegnato, facendo ciò che vi ho comandato di fare. Ed Io sarò con voi tutti i giorni sino alla fine del mondo.»<br>
(Maria Valtorta: Dall'Evangelo come mi è stato rivelato. Cap. DCXXXVIII. Ultimi ammaestramenti nel Getsemani e commiato. Ascensione di Gesù al Padre.)
</p>

<p>
25 gennaio: CONVERSIONE DI SAN PAOLO, APOSTOLO (Festa).<br>
Dalle «Omelie» di san Giovanni Crisostomo, vescovo (Om. 2, Panegirico di san Paolo, apostolo; PG 50,477-480).<br>
Paolo sopportò ogni cosa per amore di Cristo.<br>
Che cosa sia l'uomo e quanta la nobiltà della nostra natura, di quanta forza sia capace questo essere pensante lo mostra in un modo del tutto particolare Paolo. Ogni giorno saliva più in alto, ogni giorno sorgeva più ardente e combatteva con sempre maggior coraggio contro le difficoltà che incontrava. Alludendo a questo diceva: Dimentico il passato e sono proteso verso il futuro (cfr. Fil 3,13). Vedendo che la morte era ormai imminente, invitava tutti alla comunione di quella sua gioia dicendo: «Gioite e rallegratevi con me» (Fil 2,18). Esulta ugualmente anche di fronte ai pericoli incombenti, alle offese e a qualsiasi ingiuria e, scrivendo ai Corinzi, dice: Sono contento delle mie infermità, degli affronti e delle persecuzioni (cfr. 2 Cor 12,10). Aggiunge che queste sono le armi della giustizia e mostra come proprio di qui gli venga il maggior frutto, e sia vittorioso dei nemici.<br>
Battuto ovunque con verghe, colpito da ingiurie e insulti, si comporta come se celebrasse trionfi gloriosi o elevasse in alto trofei. Si vanta e ringrazia Dio, dicendo: Siano rese grazie a Dio che trionfa sempre in noi (cfr. 2 Cor 2,14). Per questo, animato dal suo zelo di apostolo, gradiva di più l'altrui freddezza e le ingiurie che l'onore, di cui invece noi siamo così avidi. Preferiva la morte alla vita, la povertà alla ricchezza e desiderava assai di più la fatica che non il riposo. Una cosa detestava e rigettava: l'offesa a Dio, al quale per parte sua voleva piacere in ogni cosa.<br>
Godere dell'amore di Cristo era il culmine delle sue aspirazioni e, godendo di questo suo tesoro, si sentiva più felice di tutti. Senza di esso al contrario nulla per lui significava l'amicizia dei potenti e dei principi. Preferiva essere l'ultimo di tutti, anzi un condannato però con l'amore di Cristo, piuttosto che trovarsi fra i più grandi e i più potenti del mondo, ma privo di quel tesoro.<br>
Il più grande ed unico tormento per lui sarebbe stato perdere questo amore. Ciò sarebbe stato per lui la geenna, l'unica sola pena, il più grande e il più insopportabile dei supplizi.<br>
Il godere dell'amore di Cristo era per lui tutto: vita, mondo, condizione angelica, presente, futuro, e ogni altro bene. All'infuori di questo, niente reputava bello, niente gioioso. Ecco perché guardava alle cose sensibili come ad erba avvizzita. Gli stessi tiranni e le rivoluzioni di popoli perdevano ogni mordente. Pensava infine che la morte, la sofferenza e mille supplizi diventassero come giochi da bambini quando si trattava di sopportarli per Cristo.
</p>

<h5>DengMingDao</h5>

<p>
Inutilità / Un vecchio albero nodoso: / troppo fibroso per la sega del taglialegna, / troppo contorto per la squadra del falegname, / sopravvive all'intera foresta. / Il taglialegna esulta davanti a tronchi fragranti, forti, dalle venature lisce. Se appaiono difficili da tagliare, troppo contorti per ricavarne assi diritte, troppo maleodoranti per fame armadi, troppo spugnosi per accendervi un fuoco, il taglialegna li ignora. Sono gli alberi utili ad essere abbattuti. Quelli inutili, sopravvivono. Lo stesso vale per gli uomini. I forti vengono reclutati. I belli sfruttati. A sopravvivere sono le persone troppo comuni per essere notate: vengono lasciate in pace, e sono salve. Ma se fra queste persone ci siamo noi? Anche se gli altri ci trascurano, è un errore credere di non possedere alcun valore. Per misurare il nostro valore intrinseco non dobbiamo infatti basarci sul giudizio altrui, ma vivere in semplicità. Certo, abbiamo anche dei difetti, ma ci conviene valutarli secondo i nostri personali criteri di giudizio, e quindi sfruttarli come stimoli per il miglioramento. Poiché non abbiamo bisogno di usare le nostre energie per vantarci o conservare una posizione, di fatto siamo liberi di coltivare le parti migliori della nostra personalità. Essere considerati inutili non è dunque motivo di disperazione, bensì un'occasione preziosa: l'occasione di vivere senza subire interferenze e di esprimere la nostra individualità.
</p>

<h5>InFinemDei</h5>

<p>
In questa notte che sta per cominciare, vogliamo metterci sotto la tua protezione. Oggi, attraverso la tua parola, abbiamo ascoltato ancora una volta la scelta che hai fatto dei dodici apostoli. Noi vogliamo formare, vicino a loro, questa Chiesa, unica e santa. Vogliamo vivere nella cattolicità alla quale essa è chiamata, affinché il mondo sia, sempre più, quello di Gesù Cristo. Fa' che il tuo messaggio arrivi ai confini di tutta la terra e che noi formiamo così un solo popolo sotto la guida dello stesso pastore.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
