<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / <a href="./MM/bgm.mp3"><img src="./MM/audiolh.png"></a> Giovedì della VIII settimana del Tempo Ordinario.
</p>

<p>
<u>ANTIFONA</u> / Il Signore è il mio sostegno, mi ha portato al largo, mi ha liberato perché mi vuol bene. (Sal 17,19-20)
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. <a href="./MM/Kyrie.mp3"><img src="./MM/audiolh.png"></a> Signore Pietà, Cristo pietà.
</p>

<p>
<u>GLORIA</u> / <a href="./MM/Gloria.mp3"><img src="./MM/audiolh.png"></a> Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
<u>COLLETTA</u> / Concedi, o Signore, che il corso degli eventi nel mondo si svolga secondo la tua volontà di pace e la Chiesa si dedichi con gioiosa fiducia al tuo servizio. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Della gloria del Signore sono piene le sue opere</b> / Dal libro del Siràcide (Sir 42,15-26) / Ricorderò ora le opere del Signore e descriverò quello che ho visto. Per le parole del Signore sussistono le sue opere, e il suo giudizio si compie secondo il suo volere. Il sole che risplende vede tutto, della gloria del Signore sono piene le sue opere. Neppure ai santi del Signore è dato di narrare tutte le sue meraviglie, che il Signore, l'Onnipotente, ha stabilito perché l'universo stesse saldo nella sua gloria. Egli scruta l'abisso e il cuore, e penetra tutti i loro segreti. L'Altissimo conosce tutta la scienza e osserva i segni dei tempi, annunciando le cose passate e future e svelando le tracce di quelle nascoste. Nessun pensiero gli sfugge, neppure una parola gli è nascosta. Ha disposto con ordine le meraviglie della sua sapienza, egli solo è da sempre e per sempre: nulla gli è aggiunto e nulla gli è tolto, non ha bisogno di alcun consigliere. Quanto sono amabili tutte le sue opere! E appena una scintilla se ne può osservare. Tutte queste cose hanno vita e resteranno per sempre per tutte le necessità, e tutte gli obbediscono. Tutte le cose sono a due a due, una di fronte all'altra, egli non ha fatto nulla d'incompleto. L'una conferma i pregi dell'altra: chi si sazierà di contemplare la sua gloria? / Parola di Dio.
</p>

<p>
<u>PSALMUS</u> / <a href="./MM/SALMO117R.mp3"><img src="./MM/audiolh.png"></a> (Sal 32) <b>Dalla parola del Signore furono fatti i cieli</b> / Lodate il Signore con la cetra, con l'arpa a dieci corde a lui cantate. Cantate al Signore un canto nuovo, con arte suonate la cetra e acclamate. R. / Perché retta è la parola del Signore e fedele ogni sua opera. Egli ama la giustizia e il diritto; dell'amore del Signore è piena la terra. R. / Dalla parola del Signore furono fatti i cieli, dal soffio della sua bocca ogni loro schiera. Come in un otre raccoglie le acque del mare, chiude in riserve gli abissi. R. / Tema il Signore tutta la terra, tremino davanti a lui gli abitanti del mondo, perché egli parlò e tutto fu creato, comandò e tutto fu compiuto. R.
</p>

<p>
<u>ACCLAMATIO</u> / Alleluia, alleluia / Io sono la luce del mondo, dice il Signore: chi segue me avrà la luce della vita. (Gv 8,12) / Alleluia.
</p>

<p>
<u>VANGELO</u> / <b>Rabbunì, che io veda di nuovo!</b> / Dal Vangelo secondo Marco (Mc 10,46-52) / In quel tempo, mentre Gesù partiva da Gèrico insieme ai suoi discepoli e a molta folla, il figlio di Timèo, Bartimèo, che era cieco, sedeva lungo la strada a mendicare. Sentendo che era Gesù Nazareno, cominciò a gridare e a dire: «Figlio di Davide, Gesù, abbi pietà di me!». Molti lo rimproveravano perché tacesse, ma egli gridava ancora più forte: «Figlio di Davide, abbi pietà di me!». Gesù si fermò e disse: «Chiamatelo!». Chiamarono il cieco, dicendogli: «Coraggio! Àlzati, ti chiama!». Egli, gettato via il suo mantello, balzò in piedi e venne da Gesù. Allora Gesù gli disse: «Che cosa vuoi che io faccia per te?». E il cieco gli rispose: «Rabbunì, che io veda di nuovo!». E Gesù gli disse: «Va', la tua fede ti ha salvato». E subito vide di nuovo e lo seguiva lungo la strada. / Parola del Signore.
</p>

<p>
<u>CREDO</u> / <a href="./MM/Credo.mp3"><img src="./MM/audiolh.png"></a> Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / La nostra voce giunge al Signore che si china sulle nostre miserie: con la sua potenza risanatrice, ridà la vista ai ciechi, la speranza agli afflitti, la pace ai peccatori. Con la fiducia di Bartimeo, diciamo: <b>Donaci, o Dio, una fede viva!</b> / Perché la Chiesa, edificio degli illuminati da Cristo, docilmente si lasci guidare e purificare dallo Spirito. Preghiamo: / Perché la luce del vangelo guarisca gli uomini da ogni cecità e sofferenza e accenda in essi la fede in Cristo figlio di Dio. Preghiamo: / Perché nessun uomo o organismo sociale osi impedire la professione e la testimonianza della fede. Preghiamo: / Perché la voce del Signore ci trovi pronti a lasciare tutto, per metterci, con la Chiesa, alla sequela del Cristo. Preghiamo: / Perché l'incontro personale col Signore che ci ha convocati alla sua mensa, sia per noi un momento di luce e liberazione. Preghiamo: / Per coloro che vivono come se Dio non ci fosse. / Per coloro che diffondono immagini e spettacoli osceni. / O Dio, che accogli il grido dei poveri, donaci di vederti in tutte le meraviglie del creato, di riconoscerti negli uomini nostri fratelli, di adorarti nel volto di Cristo Signore, parola eterna e luce vera del mondo. A te la lode nei secoli dei secoli. Amen.
</p>

<p>
<u>OFFERTORIO</u> / O Dio, da te provengono questi doni e tu li accetti come segno del nostro servizio sacerdotale: fa’ che, per tua misericordia, l’offerta che ascrivi a nostro merito ci ottenga il premio della gioia eterna. Per Cristo nostro Signore.
</p>

<p>
<img src="./MM/ComunioneSpirituale.jpg">
</p>

<p>
<u>COMMUNIO</u> / Canterò al Signore, che mi ha beneficato, e loderò il nome del Signore Altissimo. (Sal 12,6) ♦ Ecco, io sono con voi tutti i giorni, sino alla fine del mondo. (Mt 28,20)
</p>

<p>
<u>GRATIAS</u> / Saziati dal dono di salvezza, invochiamo la tua misericordia, o Signore: questo sacramento, che ci nutre nel tempo, ci renda partecipi della vita eterna. Per Cristo nostro Signore.
</p>

<h3>LECTIO</h3>

<h5>Evangelizo</h5>

<p>
<u>EVANGELIZO-21</u> / San Gregorio Magno (ca 540-604) papa, dottore della Chiesa / Omelie sul Vangelo, n° 2; PL 76, 1081 / “Ma egli gridava più forte” / Ogni uomo che conosce le tenebre che fanno di lui un cieco (...) gridi con tutta l’anima: “Figlio di Davide, Gesù, abbi pietà di me!”. Ma sentiamo anche ciò che segue alle grida del cieco: “Quelli che camminavano avanti lo sgridavano, perché tacesse” (Lc 18,39). Chi sono? Sono coloro che rappresentano i desideri del nostro essere nel mondo, portatori di turbamento, i vizi umani ed il loro tumulto, che vogliono impedire la venuta di Gesù in noi, turbano il pensiero mettendovi la tentazione e coprendo la voce del cuore in preghiera. Succede spesso infatti che al loro apparire la volontà di rivolgerci nuovamente a Dio (...) e lo sforzo di allontanare i peccati con la preghiera siano contrariati: la vigilanza dello spirito si indebolisce a contatto con loro, essi mettono confusione nel cuore, soffocano il grido della preghiera. (...) Cosa ha fatto il cieco per ricevere la luce, malgrado questi ostacoli? “Ma lui continuava ancora più forte: "Figlio di Davide, abbi pietà di me!" (...) Sì, più ci assale il tumulto dei desideri, più dobbiamo rendere insistente la nostra preghiera. (...) Più è coperta la voce del cuore, con maggior vigore essa deve insistere, fino a coprire il tumulto dei pensieri invadenti e giungere all’orecchio fedele del Signore. Ognuno, penso, si riconoscerà in quest’immagine: quando ci sforziamo di volgere il cuore da questo mondo verso Dio (...), tante sono le cose inopportune che ci pesano e che dobbiamo combattere. E’ uno 'sciame' che a fatica il desiderio di Dio cerca di levare dagli occhi del cuore. (...) Ma perseverando vigorosamente nella preghiera, noi fermiamo nello spirito Gesù che passa. Come racconta il Vangelo: “Gesù allora si fermò e ordinò che glielo conducessero” (v. 40).
</p>

<h5>Silvestrini</h5>

<p>
<u>Silvestrini-21</u> / La vista degli occhi e dell'anima.<br>
La contemplazione del creato, la visione delle grandi opere che il Signore ha fatto, lo splendore del sole, tutto quello che ci circonda e vive, ci aiutano a comprendere la sua altissima grandezza, la sua divina onnipotenza, la sua onniscienza e tutte le sue eccelse virtù. Tutto egli conosce. Tutto egli vede e scruta, anche i segreti dei cuori. Egli riempie di sé l'universo: tutto è per la sua gloria. L'uomo, il creato, tutto è suo! "Quanto sono amabili tutte le sue opere" e "chi si sazierà nel contemplare la sua gloria", esclama pieno di stupore e meraviglia l'autore del libro del Siràcide. Gesù sulla sua strada, siamo al Vangelo, incontra un povero, un mendicante. È cieco e non può essere un contemplatore delle opere di Dio. Vive nel buio degli occhi e forse in parte anche della fede. Egli grida la sua preghiera, non è infatti in grado di vedere la distanza che lo separa dal Maestro che sta per sopraggiungere. Sì, la preghiera va gridata talvolta anche se sappiamo che anche il gemito di un neonato è ben percepito dal Signore. "Figlio di Davide, abbi pietà di me", ripete più volte con voce sempre più forte. Non bada a chi lo sgrida imponendogli di tacere. Occorre fede e perseveranza virtù che vengono subito premiate. Gesù si fermò e disse: "Chiamatelo!". E chiamarono il cieco dicendogli: "Coraggio! àlzati, ti chiama!". Egli, gettato via il mantello, balzò in piedi e venne da Gesù. Quello del cieco è un balzo verso la vita, verso Cristo, verso la salvezza. Allora Gesù gli disse: "Che vuoi che io ti faccia?". E il cieco a lui: "Rabbunì, che io riabbia la vista!". E Gesù gli disse: "Và, la tua fede ti ha salvato". E sùbito riacquistò la vista e prese a seguirlo per la strada". Riacquista la vista degli occhi e dono assai più importante, anche la vista dell'anima: la fede non illumina soltanto, ma diventa garanzia di salvezza per la vita eterna.
</p>

<h5>Loyola</h5>

<p>
<u>LOYOLA-21</u> / Sappiamo davvero poco del protagonista di oggi. Neanche il nome in realtà ci aiuta, perché Bartimeo in aramaico significa semplicemente “figlio di Timeo”; quello che ci viene detto è che il modo per riferirci a questa persona è quello di parlare non di lui, ma del padre. L’altra cosa che sappiamo è che è cieco, e questa diventa l’unico tratto identitario. Non è più un uomo cieco, è il cieco. Ci sono etichette pesanti che ci attacchiamo addosso l’uno all’altro, e che da caratteristiche personali più o meno gradevoli (ma più spesso meno) diventano l’unico modo attraverso il quale veniamo riconosciuti. Quello che succede di strano è che una volta che l’etichetta è stata attaccata tutto quello che facciamo e diciamo è visto in funzione di quella. Se ad esempio sono il simpaticone del gruppo, ci si aspetterà che io faccia divertire tutti sempre. Non importa se quel giorno sono triste, in maniera più o meno consapevole chi mi è intorno si aspetterà di essere divertito e rimarrà deluso se non lo farò. Perciò non è raro che per continuare ad essere importante per qualcuno mi adegui all’etichetta che mi ha attaccato addosso. Sono una grande comodità, perché mi tolgono il problema di conoscere davvero una persona: farlo chiede un tempo e un impegno che non è facile che sia disposto ad investire. Peccato però che mi perda anche tutta la bellezza che chi ho di fronte porta dentro di sé e che chiede di essere scoperta. Il cieco di oggi non ci sta: quando sente arrivare Gesù grida il suo bisogno di essere salvato e non si adegua alle richieste di non uscire dal suo ruolo. Il suo saltare in piedi, il gettare il mantello, il suo camminare verso Gesù non sono i gesti che ci si aspetta da un mendicante cieco, ma lui sa che la sua cecità non lo definisce in quanto persona. La guarigione di Bartimeo inizia proprio con la sua liberazione dal ruolo che gli altri gli hanno attaccato addosso. Chiediamo al Signore il dono della luce per capire quali sono le etichette alle quali mi adeguo e quelle alle quali chiedo agli altri di adeguarsi. / Con quale nome mi sento chiamato oggi? Qual è l’ultima etichetta che ho scelto per qualcuno? Di quale ruolo vorrei liberarmi? (Leonardo Vezzani SJ)
</p>

<h5>Letture</h5>

<p>
<u>LettureBose</u> / Timore e amore / Ciascuno deve porre quale solido e stabile fondamento nella propria anima il timore e l'amore e irrigarla con opere buone e preghiera incessante. L'amore di Dio, infatti, non nasce in noi istintivamente, automaticamente, ma è generato attraverso molte fatiche, grande impegno e la collaborazione di Cristo, come ha detto la Sapienza: Se ricercherai la sapienza come l'argento e per essa ti darai da fare come per un tesoro, allora giungerai a comprendere il timore del Signore e troverai la conoscenza di Dio (Pr 2,4-5). Quando avrai trovato la conoscenza di Dio e avrai compreso il timore, raggiungerai facilmente anche il resto, cioè l'amore del prossimo. Quando si è conquistata la prima fatica, la seconda che le è inferiore, la segue con minor sforzo. Ma se non c'è la prima, non ci può essere neppure la seconda. Chi non ama Dio con tutto il cuore e tutta la mente (Dt 6,5), come può dedicarsi con animo retto e sincero all'amore per i fratelli, dal momento che non mostra amore per colui a causa del quale lo dovrebbe fare? L'Artefice del male troverà disarmato chi si trova in tale condizione, chi non dona la propria vita intera a Dio e non diviene partecipe del suo amore; riuscirà senza sforzo a impadronirsi di lui provocando la sua caduta attraverso i pensieri malvagi; ora gli farà sembrare pesanti i precetti della Scrittura e insopportabile il servizio dei fratelli; ora lo spingerà a essere arrogante e orgoglioso a motivo del servizio che rende a quei fratelli che sono servi al pari di lui e lo convincerà di aver adempiuto ai comandamenti del Signore e di essere grande nei cieli. Ma questo è un grave errore di giudizio. Il servo sapiente e diligente deve affidare al padrone il giudizio sui propri sentimenti e non erigersi a giudice e lodare la propria condotta al posto del padrone ... Dice Paolo: Non colui che si raccomanda da sé viene approvato, ma colui che il Signore raccomanda (2Cor 10,18). Chi non attende la raccomandazione del Signore ma anticipa il suo giudizio, cede alla gloria umana poiché cerca di ottenere l'apprezzamento dei fratelli per le sue fatiche e si comporta come uno che non ha fede. (Gregorio di Nissa, Il fine cristiano, pp. 71-73)
</p>

<p>
<u>FEGF1</u> / Accogliamo la luce e diventiamo discepoli del Signore,  Clemente Alessandrino  nel terzo secolo / «I comandi del Signore sono limpidi, danno luce agli occhi» ( Sal 18,9). Ricevi Cristo, ricevi la vista, ricevi la luce per conoscere a un tempo Dio e l’uomo. È più desiderabile il Verbo dal quale siamo illuminati «dell’oro, di molto oro fino; più dolce del miele e di un favo stillante» (Sal 18,11). E come potrebbe non essere desiderabile, dal momento che ha portato verso la luce la mente avvolta dalle tenebre e ha reso più luminosi e più acuti gli occhi dell’anima? Se non ci fosse il sole, la notte sarebbe diffusa dovunque nonostante tutte le stelle; così, se non avessimo conosciuto il Verbo e non fossimo stati da lui illuminati, saremmo come galline nutrite al buio per poi subire la morte. Apriamoci dunque alla luce per possedere Dio. Accogliamo la luce per diventare discepoli del Signore. Egli infatti la ha promesso al Padre: «Annunzierò il tuo nome ai miei fratelli, ti loderò in mezzo all’assemblea» (Sal 21,3). Esaltalo, e poi parlami di Dio tuo Padre: le tue parole apportano salvezza. Il tuo cantico mi insegnerà che nel cercare Dio, finora sono andando errando. Quando invece sei tu, o Signore, a condurmi alla luce e per tuo mezzo trovo Dio e da te accolgo il padre divento tuo coerede, perché non ti sei vergognato di chiamarmi fratello (Eb 2,11).
</p>

<h5>Verbis</h5>

<p>
<u>MichaelDavide Semeraro</u> / Esattezza / La domanda di Bartimeo è interamente accolta e la sua preghiera completamente esaudita dal Signore Gesù. Alla domanda del Signore Gesù, il cieco risponde con sincerità ed esattezza: «Rabbunì, che io veda di nuovo!» (Mc 10,51). La risposta del Signore, più che un miracolo, non è altro che una constatazione liberante in cui il Maestro non fa nessun gesto, come avviene in altri casi, ma è come se riconsegnasse quest’uomo a se stesso: «Va’, la tua fede ti ha salvato». La conclusione è quanto mai semplice, ma altamente significativa: «E subito vide di nuovo e lo seguiva lungo la strada» (10,52). Con questo racconto, che chiude la prima parte del Vangelo di Marco portando a un livello di particolare chiarezza il magistero e l’esperienza del discepolato, l’evangelista è come se ci rimandasse a noi stessi e alla nostra piena responsabilità di sapere quello di cui manchiamo, chiedere al Signore di aiutarci a ritrovarlo «di nuovo» e rimetterci in cammino con una cresciuta consapevolezza. Con la sua risposta, il Signore Gesù sembra dire a questo cieco e a ciascuno di noi che egli non può fare per noi se non quello che noi vogliamo, con tutte le nostre forze e l’esattezza del nostro desiderio, veramente per noi stessi. La prima lettura esordisce con delle parole che starebbero benissimo sulla bocca di Bartimèo: «Ricorderò ora le opere del Signore e descriverò quello che ho visto» (Sir 42,15). Il tempo della cecità, che può segnare anche il nostro cammino, deve diventare un momento propizio per vedere le cose dal di dentro, al fine di diventare capaci di guardare le cose di sempre con uno sguardo radicalmente «nuovo». La sapienza antica ci ricorda che «Tutte le cose sono a due a due, una di fronte all’altra, egli non ha fatto nulla d’incompleto» (42,24). Talora proprio la costrizione a guardarci dentro, essendoci preclusa la possibilità di guardare troppo fuori di noi, può diventare una tappa importante del nostro cammino di salvezza, che ci rimette così «lungo la strada» (Mc 10,52). Bartimeo è cieco, però se non altro sa di esserlo: i discepoli credono di vedere, eppure non colgono l’identità del loro Maestro; sono ciechi e non lo sanno! Anche se non vede – forse proprio perché non vede – Bartimeo sa chi è chi lo chiama, in un modo che i discepoli ancora non hanno intuito: «Figlio di Davide». Gesù è il Messia, ma un Messia che si riconosce e si accoglie solo “di nuovo”, in continuità e in rottura con le attese di sempre. Bertimeo riconosce Gesù, ma conosce anche se stesso, tanto da dire in verità: «Abbi pietà di me», e questo fa sentire tutta la differenza dalla richiesta di Giacomo e Giovanni di avere un posto nella gloria del Messia, seguita dal mormorio di tutti gli altri dieci! Bartimeo cieco capisce dove porta la strada del Signore Gesù e, per questo, intuisce che può chiedere di essere aiutato così da poter esserci, forse, a Gerusalemme, quando tutti, proprio tutti, non esclusi gli apostoli, saranno accecati dalla cattiveria o dalla paura.
</p>

<p>
<u>Luigi Maria Epicoco</u> / Scompostezza / Un cieco, una strada, Gesù che passa, un grido, un grido più forte, una domanda, una guarigione. Potremmo sintetizzare così il racconto del Vangelo di oggi che sembra descrivere attraverso la storia di quest’uomo la condizione di ciascuno di noi e i rischi che a volte come Chiesa corriamo. Infatti è proprio di ogni uomo rimanere bloccato e fermo su una strada quando non vede più un senso, un motivo, un orizzonte. E quando ciò accade si può solo mendicare la vita non viverla. Ma anche in una condizione simile Gesù può venire a salvarci. Per farlo usa la Chiesa, che altro non è che un popolo che fa sentire la Sua presenza: “Sentendo che era Gesù Nazareno, cominciò a gridare e a dire: «Figlio di Davide, Gesù, abbi pietà di me!»”. Noi non siamo Gesù, ma di fatto siamo ciò che più lo dovrebbe ricordare, annunciare, indicare. E davanti a un annuncio simile l’unica preghiera possibile è quella di questo cieco: “Allora egli gridò: «Gesù, Figlio di Davide, abbi pietà di me!»”. Non è una preghiera composta, misurata, a bassa voce. Non è un esercizio di stile e di equilibrio. È la preghiera urlata di chi sta annaspando, di chi sente la possibilità di un cambiamento che davvero può capovolgere la vita. La preghiera quando è vera assomiglia al grido di quest’uomo. Ma paradossalmente davanti alla scompostezza di questo cieco la medesima folla che aveva annunciato il passaggio di Gesù diventa ostacolo: “Molti lo rimproveravano perché tacesse, ma egli gridava ancora più forte: «Figlio di Davide, abbi pietà di me!»”. Può sembrare schizofrenico l’atteggiamento di chi annuncia e poi sgrida, ma è quello che sovente capita anche oggi nelle nostre comunità. Da una parte annunciamo, e dall’altra parte siamo noi stessi il motivo per cui l’uomo disperato di oggi non incontra Gesù. Fortunatamente però Gesù è più forte anche della nostra mediocrità, e sa ascoltare contro ogni tentativo di mettere a tacere: “Gesù si fermò e disse: «Chiamatelo!». Chiamarono il cieco, dicendogli: «Coraggio! Àlzati, ti chiama!»”.
</p>

<h5>DiBruno</h5>

<p>
<u>DiBruno-21</u> / Che cosa vuoi che io faccia per te?<br>
GIOVEDÌ 27 MAGGIO (Mc 10,46-52)<br>
Chi è il nostro Dio? È colui che ascolta la preghiera dell’umile, del povero, del misero, di quanti si rivolgono a Lui con preghiera fiduciosa. Preghiera ricca di fede è quella della donna che si accosta e tocca il mantello di Gesù: “Ora una donna, che aveva perdite di sangue da dodici anni e aveva molto sofferto per opera di molti medici, spendendo tutti i suoi averi senza alcun vantaggio, anzi piuttosto peggiorando, udito parlare di Gesù, venne tra la folla e da dietro toccò il suo mantello. Diceva infatti: «Se riuscirò anche solo a toccare le sue vesti, sarò salvata». E subito le si fermò il flusso di sangue e sentì nel suo corpo che era guarita dal male. E subito Gesù, essendosi reso conto della forza che era uscita da lui, si voltò alla folla dicendo: «Chi ha toccato le mie vesti?». I suoi discepoli gli dissero: «Tu vedi la folla che si stringe intorno a te e dici: “Chi mi ha toccato?”». Egli guardava attorno, per vedere colei che aveva fatto questo. E la donna, impaurita e tremante, sapendo ciò che le era accaduto, venne, gli si gettò davanti e gli disse tutta la verità. Ed egli le disse: «Figlia, la tua fede ti ha salvata. Va’ in pace e sii guarita dal tuo male»” (Mc 5,25-34). Chi prega, deve credere che per il Signore nulla è impossibile. Ma anche deve credere che l’onnipotenza del suo Dio al quale chiede è sempre governata dalla sua divina ed eterna saggezza. Noi preghiamo sempre dal nostro cuore. Dio esaudisce sempre dal suo cuore, dalla sua sapienza, dall’intelligenza e scienza del suo Santo Spirito, per il nostro più grande bene. Oggi si presenta a Gesù un cieco. Implora pietà al Figlio di Davide. Gesù sa cosa chiede, ma vuole che sia lui a manifestargli che grazia si attende: “Rabbunì, che io veda di nuovo!”. La risposta è immediata: “Va’, la tua fede ti ha salvato”. Il miracolo non è frutto della sola preghiera, ma della preghiera fatta con fede. Qual è la fede di questo cieco? Quest’uomo crede che veramente Gesù è il Figlio di Davide. Se è realmente il Cristo di Dio, è sua missione dare la vista ai ciechi. Lui è cieco ed ha diritto a riacquistare la vista. Così il miracolo ottenuto attesta che veramente, realmente Gesù è il Messia.<br>
In quel tempo, mentre Gesù partiva da Gerico insieme ai suoi discepoli e a molta folla, il figlio di Timèo, Bartimèo, che era cieco, sedeva lungo la strada a mendicare. Sentendo che era Gesù Nazareno, cominciò a gridare e a dire: «Figlio di Davide, Gesù, abbi pietà di me!». Molti lo rimproveravano perché tacesse, ma egli gridava ancora più forte: «Figlio di Davide, abbi pietà di me!». Gesù si fermò e disse: «Chiamatelo!». Chiamarono il cieco, dicendogli: «Coraggio! Àlzati, ti chiama!». Egli, gettato via il suo mantello, balzò in piedi e venne da Gesù. Allora Gesù gli disse: «Che cosa vuoi che io faccia per te?». E il cieco gli rispose: «Rabbunì, che io veda di nuovo!». E Gesù gli disse: «Va’, la tua fede ti ha salvato». E subito vide di nuovo e lo seguiva lungo la strada. <br>
La preghiera di questo cieco è fatta sulla fede: Gesù è il Figlio di Davide. Il miracolo operato da Gesù conferma che Lui veramente, realmente è il Figlio di Davide. Se è il Figlio di Davide non solo è il re d’Israele, ma è anche il re di colui che prima era cieco e ora ci vede. Se Gesù è il suo re, egli va seguito. Il cieco, dopo aver riacquistato la vista, si mette alla sequela del suo re e lo segue lungo la strada. Da questo cieco dobbiamo imparare una grande verità. La preghiera è generata dalla fede. La preghiera esaudita genera una nuova vita. Non solo viene confermata la fede, alla fede si deve dare ogni obbedienza. Vanno poste in essere tutte le conseguenze che sorgono dalla fede che è confermata dalla preghiera esaudita. Prima dell’esaudimento e dopo essere stati esauditi non si può condurre la stessa vita. L’esaudimento ha confermato la verità della nostra fede. Alla fede confermata va data obbedienza in ogni sua conseguenza. Prima il cieco non seguiva Gesù, pur avendo fede in Gesù. Ora ha fede in Gesù e anche lo segue, cammina con lui lungo la strada. Se la preghiera esaudita non produce cambiamenti sostanziali nella nostra vita, è segno che ci siamo fermati solo al miracolo. Dal prodigio fatto dal Signore non abbiamo tratto alcuna conseguenza per il nostro futuro che viene vissuto alla maniera del passato. Invece sempre deve finire il passato per iniziare un nuovo cammino con Gesù Signore. Nasce una nuova vita.<br>
Madre della Redenzione, Angeli, Santi, fateci camminare nella fede di oggi. 
</p>

<p>
<u>HomilyVoice-21</u> / <a href="file:///D:/MULO/HomilyVoice" title="HomilyVoice" class="file">HomilyVoice</a><br>
GIOVEDÌ 27 MAGGIO – VIII SETTIMANA T. O. [B]<br>
PRIMA LETTURA<br>
Neppure ai santi del Signore è dato di narrare tutte le sue meraviglie, che il Signore, l’Onnipotente, ha stabilito perché l’universo stesse saldo nella sua gloria.<br>
La creazione è la più grande manifestazione della sapienza e dell’onnipotenza, della bellezza e dell’armonia che è il nostro Dio, il solo Signore e il solo Creatore del cielo e della terra e di quanto vi è in esso.<br>
Così il Libro della Sapienza: “Davvero vani per natura tutti gli uomini che vivevano nell’ignoranza di Dio, e dai beni visibili non furono capaci di riconoscere colui che è, né, esaminandone le opere, riconobbero l’artefice. Ma o il fuoco o il vento o l’aria veloce, la volta stellata o l’acqua impetuosa o le luci del cielo essi considerarono come dèi, reggitori del mondo. Se, affascinati dalla loro bellezza, li hanno presi per dèi, pensino quanto è superiore il loro sovrano, perché li ha creati colui che è principio e autore della bellezza. Se sono colpiti da stupore per la loro potenza ed energia, pensino da ciò quanto è più potente colui che li ha formati. Difatti dalla grandezza e bellezza delle creature per analogia si contempla il loro autore. Tuttavia per costoro leggero è il rimprovero, perché essi facilmente s’ingannano cercando Dio e volendolo trovare. Vivendo in mezzo alle sue opere, ricercano con cura e si lasciano prendere dall’apparenza perché le cose viste sono belle. Neppure costoro però sono scusabili, perché, se sono riusciti a conoscere tanto da poter esplorare il mondo, come mai non ne hanno trovato più facilmente il sovrano? (Sap 13,1-9). <br>
Ecco ora cosa rivela a noi il Siracide: non solo Dio è mistero eterno ed infinito, anche le sue opere sono mistero. Non sono mistero infinito ed eterno perché esse tutte vengono dalla Parola onnipotente del Signore. Ognuna di esse però porta in sé un mistero che neanche ai santi, cioè gli angeli del cielo, è dato di narrare tutte le meraviglie in esse contenute.<br>
Quando Giobbe era tormentato perché non riusciva a comprendere come la giustizia potesse coesistere con la sofferenza, il Signore lo invitò a contemplare tutte le sue opere. Ecco un brano del dialogo del Signore con Giobbe: “Il Signore prese a dire a Giobbe in mezzo all’uragano: «Chi è mai costui che oscura il mio piano con discorsi da ignorante? Cingiti i fianchi come un prode: io t’interrogherò e tu mi istruirai! Quando ponevo le fondamenta della terra, tu dov’eri? Dimmelo, se sei tanto intelligente! Chi ha fissato le sue dimensioni, se lo sai, o chi ha teso su di essa la corda per misurare? Dove sono fissate le sue basi o chi ha posto la sua pietra angolare, mentre gioivano in coro le stelle del mattino e acclamavano tutti i figli di Dio? Chi ha chiuso tra due porte il mare, quando usciva impetuoso dal seno materno, quando io lo vestivo di nubi e lo fasciavo di una nuvola oscura, quando gli ho fissato un limite, e gli ho messo chiavistello e due porte dicendo: “Fin qui giungerai e non oltre e qui s’infrangerà l’orgoglio delle tue onde”? Da quando vivi, hai mai comandato al mattino e assegnato il posto all’aurora, perché afferri la terra per i lembi e ne scuota via i malvagi, ed essa prenda forma come creta premuta da sigillo e si tinga come un vestito, e sia negata ai malvagi la loro luce e sia spezzato il braccio che si alza a colpire? Sei mai giunto alle sorgenti del mare e nel fondo dell’abisso hai tu passeggiato? Ti sono state svelate le porte della morte e hai visto le porte dell’ombra tenebrosa? Hai tu considerato quanto si estende la terra? Dillo, se sai tutto questo! Qual è la strada dove abita la luce e dove dimorano le tenebre, perché tu le possa ricondurre dentro i loro confini e sappia insegnare loro la via di casa? Certo, tu lo sai, perché allora eri già nato e il numero dei tuoi giorni è assai grande! (Gb 38,1-21). <br>
Se neanche agli angeli è dato di cantare il mistero delle opere di Dio, essendo anche loro creature finite – la sapienza divina che ha fatto ogni cosa è eterna ed infinita – potrà mai l’uomo pensare di entrare nel mistero anche di un granello di polvere. Può esaminarlo al microscopio, ma non esaurire la comprensione del mistero. Se gli angeli sono sapienza finita, molto di più è l’uomo di sapienza finita. <br>
Giobbe dinanzi al mistero della creazione, tacque, si arrese. Non chiuse più niente al Signore: “Giobbe prese a dire al Signore: «Comprendo che tu puoi tutto e che nessun progetto per te è impossibile. Chi è colui che, da ignorante, può oscurare il tuo piano? Davvero ho esposto cose che non capisco, cose troppo meravigliose per me, che non comprendo. Ascoltami e io parlerò, io t’interrogherò e tu mi istruirai! Io ti conoscevo solo per sentito dire, ma ora i miei occhi ti hanno veduto. Perciò mi ricredo e mi pento sopra polvere e cenere» (Gb 42,1-6). <br>
Oggi l’uomo vive in un mondo di grande ateismo. Non solo non crede in Dio e nel mistero della creazione, pensa anche di poter con la sua scienza governare l’intero universo e ogni singola parte di esso. Della creazione si è fatto suo Signore, suo Dio. Non sa però che il Signore mai cederà all’uomo alla sua gloria. La creazione è sua e sua resterà in eterno. L’umanità è sua e sua rimarrà per l’eternità. L’uomo ha solo potere di distruggere la creazione. Non ha il potere di darle vita una volta che da lui è stata devastata, infangata, calpestata. La superbia rende cieco l’uomo. Ha dinanzi a sé tutti i disastri che la sua scienza provoca e neanche li vede. Quando li vede è troppo tardi per portare un qualche rimedio. L’uomo vede i disastri di ieri, quando essi non ci sono più. Non vede i disastri di oggi. Vedrà i disastri di oggi, quando sorgeranno i disastri di domini. Combatte contro i disastri di ieri mentre dona libero corso a quelli di oggi. Tanto grande è la sua cecità. La cecità cresce in misura della crescita della superbia. Più l’uomo è superbo e più è cieco. 
</p>

<p>
LEGGIAMO Sir 42,15-25<br>
Ricorderò ora le opere del Signore e descriverò quello che ho visto. Per le parole del Signore sussistono le sue opere, e il suo giudizio si compie secondo il suo volere. Il sole che risplende vede tutto, della gloria del Signore sono piene le sue opere.  Neppure ai santi del Signore è dato di narrare tutte le sue meraviglie, che il Signore, l’Onnipotente, ha stabilito perché l’universo stesse saldo nella sua gloria. Egli scruta l’abisso e il cuore, e penetra tutti i loro segreti. L’Altissimo conosce tutta la scienza e osserva i segni dei tempi, annunciando le cose passate e future e svelando le tracce di quelle nascoste. Nessun pensiero gli sfugge, neppure una parola gli è nascosta. Ha disposto con ordine le meraviglie della sua sapienza, egli solo è da sempre e per sempre: nulla gli è aggiunto e nulla gli è tolto, non ha bisogno di alcun consigliere. Quanto sono amabili tutte le sue opere! E appena una scintilla se ne può osservare. Tutte queste cose hanno vita e resteranno per sempre per tutte le necessità, e tutte gli obbediscono. Tutte le cose sono a due a due, una di fronte all’altra, egli non ha fatto nulla d’incompleto. L’una conferma i pregi dell’altra: chi si sazierà di contemplare la sua gloria?<br>
Come la creazione è opera dell’amore di Dio per noi, così anche la nostra ecologia dovrà essere opera del nostro amore per il Signore, nostro Dio e Creatore. Invece noi abbiamo una ecologia di paura, spesso anche di terrore. Ma questa ecologia non è dell’uomo che ama il suo Signore. Questa ecologia è dell’uomo senza Dio.<br>
Che quest’ecologia sia dell’uomo senza Dio, lo attesta il fatto che oggi stiamo distruggendo la creatura che Dio ha fatto a sua immagine e somiglianza e per noi tutto va bene. Poi però ci preoccupiamo della terra. Non ci preoccupiamo però né dalla fede e né dall’amore, ma solo per egoismo. Non può essere se non così. L’uomo senza Dio non conosce il vero amore, perché il vero amore è riversato dal Signore per opera dello Spirito Santo nel cuore degli uomini per la fede in Cristo Gesù. <br>
La prima ecologia da salvare oggi è l’ecologia trinitaria, poi va salvata l’ecologia cristologica e soteriologica, segue ancora l’ecologia ecclesiologica in grande sofferenza. Se queste ecologie non vengono salvate, nessun’altra ecologia potrà essere redenta. Manca l’uomo che ama e che si lascia colmare dall’amore di Dio per la fede in Cristo Gesù. <br>
LETTURA DEL  VANGELO<br>
Molti lo rimproveravano perché tacesse, ma egli gridava ancora più forte: «Figlio di Davide, abbi pietà di me!». Gesù si fermò e disse: «Chiamatelo!». Chiamarono il cieco, dicendogli: «Coraggio! Àlzati, ti chiama!». Egli, gettato via il suo mantello, balzò in piedi e venne da Gesù. <br>
La terra grida a Dio perché sia liberata dal peccato dell’uomo che la deturpa e la corrompe. Il primo grido che sale a Dio è del sangue di Abele, versato dal fratello Caino: “Caino parlò al fratello Abele. Mentre erano in campagna, Caino alzò la mano contro il fratello Abele e lo uccise. Allora il Signore disse a Caino: «Dov’è Abele, tuo fratello?». Egli rispose: «Non lo so. Sono forse io il custode di mio fratello?». Riprese: «Che hai fatto? La voce del sangue di tuo fratello grida a me dal suolo!” (Gen 4,8-10). <br>
L’ardente aspettativa della creazione, infatti, è protesa verso la rivelazione dei figli di Dio. La creazione infatti è stata sottoposta alla caducità – non per sua volontà, ma per volontà di colui che l’ha sottoposta – nella speranza che anche la stessa creazione sarà liberata dalla schiavitù della corruzione per entrare nella libertà della gloria dei figli di Dio (Rm 8,19-21). <br>
Anche il peccato di Sodoma e Gomorra sale a Dio dalla terra: “Quegli uomini si alzarono e andarono a contemplare Sòdoma dall’alto, mentre Abramo li accompagnava per congedarli. Il Signore diceva: «Devo io tenere nascosto ad Abramo quello che sto per fare, mentre Abramo dovrà diventare una nazione grande e potente e in lui si diranno benedette tutte le nazioni della terra? Infatti io l’ho scelto, perché egli obblighi i suoi figli e la sua famiglia dopo di lui a osservare la via del Signore e ad agire con giustizia e diritto, perché il Signore compia per Abramo quanto gli ha promesso». Disse allora il Signore: «Il grido di Sòdoma e Gomorra è troppo grande e il loro peccato è molto grave. Voglio scendere a vedere se proprio hanno fatto tutto il male di cui è giunto il grido fino a me; lo voglio sapere!» (Gen 18,16-21).<br>
Anche il grido degli oppressi sale a Dio dalla terra: “Il Signore disse: «Ho osservato la miseria del mio popolo in Egitto e ho udito il suo grido a causa dei suoi sovrintendenti: conosco le sue sofferenze. Sono sceso per liberarlo dal potere dell’Egitto e per farlo salire da questa terra verso una terra bella e spaziosa, verso una terra dove scorrono latte e miele, verso il luogo dove si trovano il Cananeo, l’Ittita, l’Amorreo, il Perizzita, l’Eveo, il Gebuseo. Ecco, il grido degli Israeliti è arrivato fino a me e io stesso ho visto come gli Egiziani li opprimono. Perciò va’! Io ti mando dal faraone. Fa’ uscire dall’Egitto il mio popolo, gli Israeliti!». Mosè disse a Dio: «Chi sono io per andare dal faraone e far uscire gli Israeliti dall’Egitto?». Rispose: «Io sarò con te. Questo sarà per te il segno che io ti ho mandato: quando tu avrai fatto uscire il popolo dall’Egitto, servirete Dio su questo monte» (Es 3,7-12).<br>
Oggi grida al Signore solo il peccato, stanco di essere commesso ormai senza più ritegno né pudore. Ai nostri giorni sembra viversi lo stesso momento che si viveva prima del diluvio universale: “Il Signore vide che la malvagità degli uomini era grande sulla terra e che ogni intimo intento del loro cuore non era altro che male, sempre. E il Signore si pentì di aver fatto l’uomo sulla terra e se ne addolorò in cuor suo “(Gen 6,5-6). Oggi il peccato ha cambiato nome. Il male non si chiama più male. Si chiama amore, libertà, diritto, dignità, rispetto. Essendo oggi tutto amore, libertà, diritto, dignità, rispetto, tutto si può fare e a tutti deve essere data libertà di fare ciò che si vuole.  <br>
Il cieco che vive in Gerico è immagine, figura dell’umanità. Essa deve gridare al Signore perché venga liberata da questa universale cecità. Ma l’umanità è troppo superba oggi per lasciarsi redimere dal Signore ed anche troppo cieca per vedere il suo peccato e detestarlo. La cecità dell’umanità sta elevando il peccato a struttura di vita.<br>
Il cieco che vive in Gerico grida a Cristo Gesù perché i suoi orecchi spesse volte hanno sentito parlare di Gesù Signore. Allora c’era liberata – anche se sommamente controllata da scribi e farisei – di poter parlare di Gesù e narrare i suoi molti miracoli, segni e prodigi. Oggi si vuole privare l’uomo anche della libertà di poter parlare liberamente di Gesù. Dove questa libertà ancora può essere usata, sono gli stessi discepoli di Gesù che volontariamente rinunciano a questa libertà e mettono la luce di Gesù Signore sotto il moggio. La nascondono nel più profondo del loro cuore.<br>
Il cieco che vive in Gerico grida a Gesù perché lo salvi. Quanti sono accanto a lui vogliamo che lui smetta di gridare. Ma lui non si arrende. Anzi grida più forte. Gesù ascolta il grido, si ferma e lo fa avvicinare a sé. Quest’uomo vive una profezia del profeta Baruc. Il Signore per bocca del suo profeta invita i figli di Israele a decuplicare il grido di aiuto che si innalza verso di Lui: “Coraggio, figli, gridate a Dio, poiché si ricorderà di voi colui che vi ha afflitti. Però, come pensaste di allontanarvi da Dio, così, ritornando, decuplicate lo zelo per ricercarlo; perché chi vi ha afflitto con tanti mali vi darà anche, con la vostra salvezza, una gioia perenne. Coraggio, Gerusalemme! Colui che ti ha dato un nome ti consolerà (Bar 4,27-30).  Il Signore vuole soccorrere, guarire, sanare, liberare, ma è anche necessario che l’uomo alzi il suo grido. Il peccato grida giustizia a Dio. L’uomo invece deve gridare pietà, misericordia, perdono nella vera conversione, nel vero pentimento, nella volontà ferma e decisa di ritornare a Lui. L’uomo ritorna a Dio se ritorna nella sua Legge, nei suoi Comandamenti, nel suo Vangelo, nella sua grazia e verità.
</p>

<p>
LEGGIAMO IL TESTO DI Mc 10,46-52<br>
E giunsero a Gerico. Mentre partiva da Gerico insieme ai suoi discepoli e a molta folla, il figlio di Timeo, Bartimeo, che era cieco, sedeva lungo la strada a mendicare. Sentendo che era Gesù Nazareno, cominciò a gridare e a dire: «Figlio di Davide, Gesù, abbi pietà di me!». Molti lo rimproveravano perché tacesse, ma egli gridava ancora più forte: «Figlio di Davide, abbi pietà di me!». Gesù si fermò e disse: «Chiamatelo!». Chiamarono il cieco, dicendogli: «Coraggio! Àlzati, ti chiama!». Egli, gettato via il suo mantello, balzò in piedi e venne da Gesù.  Allora Gesù gli disse: «Che cosa vuoi che io faccia per te?». E il cieco gli rispose: «Rabbunì, che io veda di nuovo!». E Gesù gli disse: «Va’, la tua fede ti ha salvato». E subito vide di nuovo e lo seguiva lungo la strada.<br>
Chi deve insegnare ad ogni uomo come si grida al Signore sono i ministri del Signore. Sono essi che devono ammaestrare ogni uomo perché gridi a Dio sempre dal pentimento, dalla vera e reale conversione, dalla volontà di abitare nella sua Legge, dal forte desiderio di camminare per le sue vie. Falso e ipocrita è ogni grido al Signore dal peccato e dalla trasgressione della legge del Signore, lontani dalla sua grazia e verità.<br>
È quanto sta succedendo ai nostri giorni. Noi chiediamo al Signore che allontani da noi questo virus che nel giro di pochi mesi ha messo l’umanità in ginocchio, rivelandole l’inefficacia della sua scienza e la stoltezza della sua perfetta organizzazione. Ma chiediamo non dalla conversione, non dal pentimento, non dall’umiltà, gridiamo invece dalla volontà di ritornare alla vita sfrenata, peccaminosa, scandalosa di prima. Noi gridiamo perché il nostro peccato grida a noi perché gli diamo nuovamente ogni vigore attraverso le azioni cattive della nostra vita.<br>
Il cieco che vive in Gerico ricevette la guarigione. Lasciò Gerico e si mise a seguire Gesù. Vero segno di conversione e di sequela. Noi chiediamo la grazia a Cristo, ma con volontà di rimanere nella nostra superbia e cecità. Invece a lui una sola grazia dobbiamo chiedere: la grazia dell’umiltà, della mitezza, della vista del bene e del male assieme alla forza di evitare il male sempre e sempre di fare il bene.<br>
Madre di Dio, Donna umile e pura, ottienici la grazia di imitarti nella tua grande umiltà. Riconosceremo i nostri peccati e li detesteremo. Amen. 
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
