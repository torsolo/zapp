<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-29</h1>-->
<h1>DIES-05-29</h1>

<h5>Oremus</h5>

<p>
<ul>
<li>Ogni mattino una Pasqua</li>
</ul>
Signore, che nessun nuovo mattino<br>
venga ad illuminare la mia vita<br>
senza che il mio pensiero<br>
si volga alla tua resurrezione<br>
e senza che in spirito io vada,<br>
con i miei poveri aromi,<br>
verso il sepolcro vuoto dell’orto!<br>
Che ogni mattino sia, per me,<br>
mattino di Pasqua!<br>
E che ogni giorno, ogni risveglio,<br>
con la gioia della Pasqua,<br>
mi giunga anche la conversione profonda,<br>
quella che sappia, in ogni situazione<br>
e in ogni persona, conoscerti<br>
come vuoi essere conosciuto oggi.<br>
Che ogni episodio della giornata<br>
sia un momento in cui io ti senta<br>
chiamarmi per nome,<br>
come chiamasti Maria!<br>
Concedimi, allora, di voltarmi verso di te.<br>
Concedimi di rispondere con una parola,<br>
dirti una parola sola, ma con tutto il cuore:<br>
«Maestro mio!»<br>
(Monaco della Chiesa d’Oriente)
</p>

<p>
<ul>
<li>Quanti si nutrono di me avranno ancora fame e quanti bevono di me avranno ancora sete. / La sapienza invita ogni uomo a gustare la sua cena. È il banchetto nel quale si attinge la vera vita. Ci si libera dalla stoltezza. Ci si riveste della verità del Signore Dio nostro. Mai ci si sazia della verità del nostro Dio, perché mai un uomo potrà saziarsi di Lui. Lui crea in noi un desiderio infinito. L’uomo finito, gustando il suo Dio acquisisce, viene mosso dal Signore verso l’infinito che è Lui stesso. Per questo la fame e la sete d Dio che è sono nell’uomo mai potranno essere colmate, neanche nell’eternità. L’eternità infatti altro non è che una sete e una fame eterna del nostro Dio e Signore. La sapienza forse non chiama e l’intelligenza non fa udire la sua voce? In cima alle alture, lungo la via, nei crocicchi delle strade si apposta, presso le porte, all’ingresso della città, sulle soglie degli usci essa grida: «A voi, uomini, io mi rivolgo, ai figli dell’uomo è diretta la mia voce. Imparate, inesperti, la prudenza e voi, stolti, fatevi assennati. Ascoltate, perché dirò cose rilevanti, dalle mie labbra usciranno sentenze giuste, perché la mia bocca proclama la verità e l’empietà è orrore per le mie labbra. Tutte le parole della mia bocca sono giuste, niente in esse è tortuoso o perverso; sono tutte chiare per chi le comprende e rette per chi possiede la scienza. Accettate la mia istruzione e non l’argento, la scienza anziché l’oro fino, perché la sapienza vale più delle perle e quanto si può desiderare non l’eguaglia. Io, la sapienza, abito con la prudenza e possiedo scienza e riflessione. Temere il Signore è odiare il male: io detesto la superbia e l’arroganza, la cattiva condotta e la bocca perversa. A me appartengono consiglio e successo, mia è l’intelligenza, mia è la potenza. Per mezzo mio regnano i re e i prìncipi promulgano giusti decreti; per mezzo mio i capi comandano e i grandi governano con giustizia. Io amo coloro che mi amano, e quelli che mi cercano mi trovano. Ricchezza e onore sono con me, sicuro benessere e giustizia. Il mio frutto è migliore dell’oro più fino, il mio prodotto è migliore dell’argento pregiato. Sulla via della giustizia io cammino e per i sentieri dell’equità, per dotare di beni quanti mi amano e riempire i loro tesori (Cfr. Pro 8,1-36). La sapienza si è costruita la sua casa, ha intagliato le sue sette colonne. Ha ucciso il suo bestiame, ha preparato il suo vino e ha imbandito la sua tavola. Ha mandato le sue ancelle a proclamare sui punti più alti della città: «Chi è inesperto venga qui!». A chi è privo di senno ella dice: «Venite, mangiate il mio pane, bevete il vino che io ho preparato. Abbandonate l’inesperienza e vivrete, andate diritti per la via dell’intelligenza» (Pro 9,1-6). Quando viene detto della sapienza, vale infinitamente di più per la Vergine Maria, che è Madre della Sapienza divina, Madre di Cristo Gesù, nostro Signore. Più la Vergine Maria si ama e più la si vuole amare. Più la si cerca e più la si vuole cercare. Più ci si sazia di lei e più di Lei si ha fame e sete. Del suo amore mai ci si sazia a sufficienze. Il cuore è sempre assetato di Lei, sempre affamato. Se non abbiamo una fame e una sete della Vergine Maria sempre più grande, forte, irresistibile, più che un assetato in un deserto, è segno che noi non amiamo la Madre nostra celeste. È il segno che con Lei abbiamo solo un rapporto commerciale, un rapporto di qualche grazia da chiedere o di qualche favore da ottenere. Ma questo è un rapporto di puro interesse. Mai potrà dirsi relazione di vero amore, vera devozione, vera figliolanza. Il segno che amiamo veramente la Madre di Dio è dato dalla fame e dalla sete di Lei che ogni giorno si fanno più possenti e irresistibili nel nostro cuore. / Vergine Maria, Madre della Divin Sapienza, donaci una sete e una fame ogni giorno più forti e irresistibili. Senza il tuo amore, siamo perduti, smarriti, confusi, morti. Angeli e Santi del Paradiso, fate che la nostra fame e la nostra sete per la Madre di Dio ogni giorno diventi più grande. Vogliamo essere affamati e assetati sempre di Lei. </li>
</ul>
</p>

<p>
<ul>
<li>O Maria. O Maria O Maria. O Maria / Dinanzi alla contemplazione della bellezza, del fulgore, della luce che si sprigiona dalla Vergine Maria il cuore è come rapito in estesi, la mente smette di pensare, lo spirito dell’uomo si estingue, l’anima si inabissa nel mistero e si lascia annullare da esso e in esso. Lo stesso nostro corpo perde la sua pesantezza e viene elevato verso il cielo, attratto da esso, allo stesso modo che una potente calamita innalza da terra il pesantissimo ferro e lo conduce dove essa desidera. Dinanzi alle prodezze compiute da Giaele, Giuditta, la stessa Ester, che sono figure della Madre del Signore, gli uomini e le donne del loro tempo, venivano prese da profondo stupore ed intonavano canti di gioia e di esultanza per celebrare e ricordare in eterno le opere compiute da queste donne singolari, attraverso le quali Dio aveva manifestato la sua divina onnipotenza, schiacciando, annullando I nemici del loro popolo. Queste donne era viste datrici di vita per tutti. Liberatrici da schiavitù, oppressione, servitù varie, dalla stessa morte che minacciosa incombeva su di loro. Il cantore delle glorie che Dio ha compiuto per mezzo della Madre sua, la Vergine Maria, inizia a celebrare le lodi della Donna fatta da Dio in un modo così eccelso ed elevato, da oscurare la bellezza di ogni altra opera del Signore. La bellezza di Lucifero, dell’Angelo portatore di luce, prima del suo peccato di superbia, comparata con la bellezza della Vergine Maria possiamo raffigurala con la fiamma di uno stoppino dinanzi alla splendida luce di mille e più soli che irradiano il cielo di Dio. Questa è la bellezza spirituale della Madre di Gesù. Inizia a celebrare la gloria di questa Donna unica nel creato del suo Dio, ma poi si ferma. Non sa andare avanti. Non sa cosa dire. Il suo cuore si blocca. I suoi pensieri si arrestano. La sua voce balbetta. Non sa sire altro se non ripetere all’infinito: O Maria, o Maria. È l’estasi di chi rimane senza parole, perché in verità non vi sono più parole da dire. Nel nome vi è tutto. Basta il nome. Basta ripeterlo all’infinito. Mentre lo si ripete, la mente si immerge nel mistero e il cuore si lascia trasportare da un vortice di dolcezza e di gioia senza fine, tanto è immensa la bellezza vista, contemplata, gustata. Dinanzi alla contemplazione della Vergine Maria diviene quasi impossibile narrare la sua bellezza. Non vi sono parole adatte. Tutte sembrano insufficienti. Bisogna allora passare dalla contemplazione al gusto. Per Lei si deve applicare la parola del Salmo: “Benedirò il Signore in ogni tempo, sulla mia bocca sempre la sua lode. Magnificate con me il Signore, esaltiamo insieme il suo nome. Guardate a lui e sarete raggianti, i vostri volti non dovranno arrossire. Gustate e vedete com’è buono il Signore; beato l’uomo che in lui si rifugia” (Cfr. Sal 34, 1-9). Il gusto è via sublime di conoscenza, supera infinitamente quella dell’occhio e dell’orecchio. Gustare la bellezza della Madre di Dio è andare infinitamente oltre la nostra mente, il nostro cuore, il nostro orecchio, il nostro tatto, il nostro odorato. I sensi bisogna che vengano messi da parte. Per essi si conoscerà sempre poco sia di Dio che delle sue opere e la Vergine Maria è l’Opera delle opere di Dio. L’Opera in assoluto di Dio è Cristo Gesù, che nasce dal suo grembo verginale, quando il Verbo si fa carne e viene ad abitare in messo a noi per darci la grazia e la verità. Si gusta la Vergine Maria non per apprendimento, non per scuola, non per studio, non per altre vie umane, della terra. Si gusta per dono dello Spirito Santo. È Lui la conoscenza perfettissima della Maria di Dio. È Lui il gusto eterno del Padre e del Figlio. Lui dovrà essere anche il nostro gusto. In Lui sempre dobbiamo gustare la bellezza di questa Donna. Senza il suo gusto divino, avremo della Vergine Maria una conoscenza terrena, fatta di pensieri di questo mondo, Mai avremo una conoscenza divina, fatta di pensieri divini. Per questo è giusto che il canto si interrompa e ci si lasci trasportare dal gusto dello Spirito Santo, dai suoi pensieri divini, che non sono più neanche pensieri, ma vita donata per partecipazione, per creazione, per dono. Spirito Santo di Dio, nostro Consolatore, Paràclito, nostra Verità eterna, donaci lo stesso tuo gusto perché vogliamo per un solo istante della nostra vita sulla terra lasciarci estasiare dalla conoscenza di questa Donna che è l’Incanto della Beata Trinità. Angeli e Santi intercedete per noi e otteneteci questa grazia. Essa sola basta a saziare la nostra vita. Nulla più è necessario ad essa. </li>
</ul>
</p>

<p>
<ul>
<li>Illusorio è il fascino e fugace la bellezza / Per accrescere un poco la bellezza del viso, delle labbra, del seno, delle gambe, delle braccia, di ogni altra parte del nostro corpo, ormai tutto visibile, avendo perso noi il significato stesso del pudore e della riservatezza, si spende anche un patrimonio. Al corpo si concede ogni tempo, ogni ora, ogni attimo della nostra giornata. Ogni più piccolo paese è fatto di cliniche e centri di benessere, bellezza estetica, armonia delle forme. Le Chiese sempre più si spopolano. Questi centri sempre più si riempiono. Questo significa che il tempo ha annullato l’eternità e il corpo ha spodestato l’anima della guida dell’uomo. Solo corpo, solo tempo, solo il visibile, solo il gusto. Fare tutto per il corpo è attestazione di insipienza, stoltezza, assoluta carenza di intelligenza. Questo è dovuto anche al fatto che ormai l’uomo è governato da un esercito di falsi profeti. Quelli uccisi da Elia sul monte Carmelo sono un minuscolo moscerino dinanzi alla tracotanza dei falsi profeti del nostro tempo. Questi falsi profeti, dai nomi infiniti: moralisti laici, opinionisti, giornalisti, teologi, predicatori, filosofi, psicologi, pedagoghi, maestri di vita, e mille altri ogni giorno privano l’uomo della sua verità eterna e lo nutrono di falsità, menzogna, idiozie. Mi sono sempre chiesto: perché un idiota che scrive idiozie viene ascoltato dal mondo? La risposta è una sola: il cuore stolto si nutre di stoltezza, insipienza, falsità. I falsi maestri inventano falsità sempre più mostruose e i cuori di peccato vi abboccano come i pesci agli ami. Lo stolto mai vedrà la falsità di cui si nutre. Glielo impedisce la sua stessa natura, che è natura falsa, di peccato, di morte. È una natura di tenebre. Il fascino del corpo è illusorio. Dura solo qualche attimo. Quanti ogni giorno sono sacerdotesse e sacerdoti del fascino sono tutti mentitori, ingannatori. Sottopongono uomini e donne a veri supplizi per il nulla. La loro scienza è falsa. La loro arte opera frutti di pochi istanti. Poi si ritorna nella verità del corpo, che è putridume e morte. Anche la bellezza delle forme armoniose del nostro corpo è fugace. Dura solo qualche istante. Poi tutto svanisce, sparisce, fugge via. Eppure l’uomo si consuma per la fugacità del suo essere corporeo. Se invece pensasse per qualche secondo a ciò che è eterno, che dura, che mai viene meno, attesterebbe che la saggezza è nel suo cuore. Chi dovrà essere per noi la Vergine Maria? Colei che perennemente dovrà manifestarci la via dell’eternità, dell’anima, dello spirito, delle cose celesti, di ciò che dura, di ciò per cui vale spendere anche tutta la nostra vita. Lei deve essere per noi la Donna saggia che ci ammaestra con la sua sapienza. Senza Lei, rimaniamo figli della stoltezza. / Vergine Maria, dal Cielo osserva questa nostra umanità disastrata, attratta da ciò che non dura, che è senza valore di salvezza, che nulla opera per la sua redenzione eterna. Dalle un raggio della divina sapienza che è nel tuo cuore, perché si possa ravvedere, uscire dal suo letargo di morte eterna e così riannodare i legami con l’eternità. Angeli e Santi, l’attenzione dell’uomo solo per ciò che non dura lo sta rendendo irrimediabilmente stolto ed insipiente. Dall’insipienza nascono tutte le forme di criminalità e delinquenza, organizzata e non.  Voi dal Cielo portate sulla terra la Madre di Dio perché ci illumini di verità eterna. È la sola via della salvezza dell’uomo.</li>
</ul>
</p>

<p>
<ul>
<li>Sua madre custodiva queste cose / È questa la vera sapienza della Madre di Dio, perennemente illuminata dallo Spirito Santo e in essa fatta crescere: sapere che le cose del Signore devono essere comprese e per comprenderle è necessario che le custodiamo nel cuore e su si esse riflettiamo senza alcuna interruzione. San Luca annota che: “Sua madre custodiva tutte queste cose nel suo cuore”. È il cuore il luogo della custodia. Ogni cosa che viene da Dio, anche le più piccole, sempre vanno custodite nel cuore con grande, somma attenzione. Neanche un frammento delle sue cose, delle sue parole, deve andare perduto. Tutto va accolto e santamente custodito. Gesù ci insegna che anche Lui tutto ha custodito di quello che il Padre gli ha dato. Dei discepoli, ne ha ricevuto Dodici, uno però si è perso, ma non per sua colpa, negligenza o altro, ma perché è stato il discepolo a percorrere la via della perdizione eterna. Gesù è senza alcuna colpa. Così parlò Gesù. Poi, alzàti gli occhi al cielo, disse: «Padre, è venuta l’ora: glorifica il Figlio tuo perché il Figlio glorifichi te. Tu gli hai dato potere su ogni essere umano, perché egli dia la vita eterna a tutti coloro che gli hai dato. Questa è la vita eterna: che conoscano te, l’unico vero Dio, e colui che hai mandato, Gesù Cristo. Io ti ho glorificato sulla terra, compiendo l’opera che mi hai dato da fare. E ora, Padre, glorificami davanti a te con quella gloria che io avevo presso di te prima che il mondo fosse. Ho manifestato il tuo nome agli uomini che mi hai dato dal mondo. Erano tuoi e li hai dati a me, ed essi hanno osservato la tua parola. Ora essi sanno che tutte le cose che mi hai dato vengono da te, perché le parole che hai dato a me io le ho date a loro. Essi le hanno accolte e sanno veramente che sono uscito da te e hanno creduto che tu mi hai mandato. Io prego per loro; non prego per il mondo, ma per coloro che tu mi hai dato, perché sono tuoi. Tutte le cose mie sono tue, e le tue sono mie, e io sono glorificato in loro. Io non sono più nel mondo; essi invece sono nel mondo, e io vengo a te. Padre santo, custodiscili nel tuo nome, quello che mi hai dato, perché siano una sola cosa, come noi. Quand’ero con loro, io li custodivo nel tuo nome, quello che mi hai dato, e li ho conservati, e nessuno di loro è andato perduto, tranne il figlio della perdizione, perché si compisse la Scrittura. Ma ora io vengo a te e dico questo mentre sono nel mondo, perché abbiano in se stessi la pienezza della mia gioia. Io ho dato loro la tua parola e il mondo li ha odiati, perché essi non sono del mondo, come io non sono del mondo. Non prego che tu li tolga dal mondo, ma che tu li custodisca dal Maligno. Essi non sono del mondo, come io non sono del mondo. Consacrali nella verità. La tua parola è verità. Come tu hai mandato me nel mondo, anche io ho mandato loro nel mondo; per loro io consacro me stesso, perché siano anch’essi consacrati nella verità. Non prego solo per questi, ma anche per quelli che crederanno in me mediante la loro parola: perché tutti siano una sola cosa; come tu, Padre, sei in me e io in te, siano anch’essi in noi, perché il mondo creda che tu mi hai mandato. E la gloria che tu hai dato a me, io l’ho data a loro, perché siano una sola cosa come noi siamo una sola cosa. Io in loro e tu in me, perché siano perfetti nell’unità e il mondo conosca che tu mi hai mandato e che li hai amati come hai amato me. Padre, voglio che quelli che mi hai dato siano anch’essi con me dove sono io, perché contemplino la mia gloria, quella che tu mi hai dato; poiché mi hai amato prima della creazione del mondo. Padre giusto, il mondo non ti ha conosciuto, ma io ti ho conosciuto, e questi hanno conosciuto che tu mi hai mandato. E io ho fatto conoscere loro il tuo nome e lo farò conoscere, perché l’amore con il quale mi hai amato sia in essi e io in loro» (Gv 17,1-26). Se vogliamo entrare nel mistero della sapienza eterna di Dio, dobbiamo imparare, come la Madre di Dio, a custodire ogni frammento della storia nella quale Dio si manifesta a noi, con la stessa attenzione e cura della Madre di Gesù. Ma anche ogni altra cosa va custodita con la stessa diligenza e santità di Cristo Signore. Custodire in Dio, nella sua verità, in Cristo, nel suo Vangelo, nella sua grazia, nello Spirito Santo, nella sua comunione, nella Chiesa, nella sua luce, è dovere di ogni discepolo. Il primo dovere del Signore è quello di custodire quanto il Padre gli dona e custodire se stesso nel Padre, in Cristo, nello Spirito Santo, nella Chiesa. Se lui non si custodisce nella verità, nessun altro lui potrà custodire e la salvezza non si compie. / Vergine Maria, Madre della Redenzione, Angeli, Santi, custoditeci nella luce e nella verità.</li>
</ul>
</p>

<p>
<ul>
<li>In sapienza, età e grazia / È la prima volta in tutta la Scrittura Santa che si afferma di una persona questa triplice crescita: in sapienza, in età, in grazia: “E Gesù cresceva in sapienza, età e grazia davanti a Dio e agli uomini”. Non solamente non è detto di alcun altro che cresceva in grazia, ma neanche è detto che cresceva in sapienza. La crescita di Gesù è perfetta nell’anima, nello spirito, nel corpo. Di Mosè è detto che lui è cresciuto in età. In Egitto non vi è sapienza. Alla corte del Faraone mai avrebbe potuto conoscerla, acquisirla, per crescere in essa: “Un giorno Mosè, cresciuto in età, si recò dai suoi fratelli e notò i loro lavori forzati ( Cfr. Es 2,5-15). Di Samuele si dice che cresce. Si afferma che il Signore è con Lui. Ma non si fa alcun riferimento alla sapienza né tantomeno alla grazia. Lui è un fedele ascoltatore della Parola: “Samuele crebbe e il Signore fu con lui, né lasciò andare a vuoto una sola delle sue parole. Perciò tutto Israele, da Dan fino a Bersabea, seppe che Samuele era stato costituito profeta del Signore. Il Signore continuò ad apparire a Silo, perché il Signore si rivelava a Samuele a Silo con la sua parola” (1Sam 3,10-21). La profezia di Isaia dice che sul Virgulto che spunta dalla radice di Iesse lo Spirito del Signore si poserà con tutta la pienezza della sua sapienza, saggezza, intelligenza. Gesù cresce nello Spirito Santo. Lo Spirito del Signore lo avvolge e lo ricolma di sé. Un germoglio spunterà dal tronco di Iesse, un virgulto germoglierà dalle sue radici. Su di lui si poserà lo spirito del Signore, spirito di sapienza e d’intelligenza, spirito di consiglio e di fortezza, spirito di conoscenza e di timore del Signore. Si compiacerà del timore del Signore. Non giudicherà secondo le apparenze e non prenderà decisioni per sentito dire; ma giudicherà con giustizia i miseri e prenderà decisioni eque per gli umili della terra. Percuoterà il violento con la verga della sua bocca, con il soffio delle sue labbra ucciderà l’empio. La giustizia sarà fascia dei suoi lombi e la fedeltà cintura dei suoi fianchi. Il lupo dimorerà insieme con l’agnello; il leopardo si sdraierà accanto al capretto; il vitello e il leoncello pascoleranno insieme e un piccolo fanciullo li guiderà. La mucca e l’orsa pascoleranno insieme; i loro piccoli si sdraieranno insieme. Il leone si ciberà di paglia, come il bue. Il lattante si trastullerà sulla buca della vipera; il bambino metterà la mano nel covo del serpente velenoso. Non agiranno più iniquamente né saccheggeranno in tutto il mio santo monte, perché la conoscenza del Signore riempirà la terra come le acque ricoprono il mare (Is 11,1-9). Quanto è detto della Sapienza, delle sue molteplici qualità e virtù, tutto si deve predicare anche di Gesù Signore. In Lui la crescita nella sapienza fu perfettissima. In lei c’è uno spirito intelligente, santo, unico, molteplice, sottile, agile, penetrante, senza macchia, schietto, inoffensivo, amante del bene, pronto, libero, benefico, amico dell’uomo, stabile, sicuro, tranquillo, che può tutto e tutto controlla, che penetra attraverso tutti gli spiriti intelligenti, puri, anche i più sottili. La sapienza è più veloce di qualsiasi movimento, per la sua purezza si diffonde e penetra in ogni cosa. È effluvio della potenza di Dio, emanazione genuina della gloria dell’Onnipotente; per questo nulla di contaminato penetra in essa. È riflesso della luce perenne, uno specchio senza macchia dell’attività di Dio e immagine della sua bontà. Sebbene unica, può tutto; pur rimanendo in se stessa, tutto rinnova e attraverso i secoli, passando nelle anime sante, prepara amici di Dio e profeti. Dio infatti non ama se non chi vive con la sapienza. Ella in realtà è più radiosa del sole e supera ogni costellazione, paragonata alla luce risulta più luminosa; a questa, infatti, succede la notte, ma la malvagità non prevale sulla sapienza (Sap 7,22-30). La grazia è la vita di Dio nell’anima ed essa cresce trasformando l’anima fino alla sua perfetta divinizzazione. In Cristo anche questa crescita fu perfetta. In Lui non vi fu però alcuna grazia sanante. La sua anima è stata sempre in Dio, con Lui, per Lui. In Lui ha operato la grazia della perfetta elevazione e trasformazione. Man mano che Gesù viveva di sapienza, nella più pura obbedienza al Padre suo, Dio prendeva possesso della sua anima e lo Spirito del Signore la modellava di più grande santità. Nella grazia e nella sapienza Gesù raggiunse il sommo. / Vergine Maria, Madre della Redenzione, Angeli, Santi, fateci crescere come Cristo Signore. </li>
</ul>
</p>

<h5>Santorale</h5>

<p>
<a href="http://www.santiebeati.it/05/29" title="SantiBeatiTestimoni" class="http">SantiBeatiTestimoni</a><br>
29 maggio: sant'Esichio, martire; san Massimino, vescovo di Treviri; santi Sisinnio, diacono, Martirio, lettore, e Alessandro, ostiario, martiri; sant'Esuperanzio, vescovo di Ravenna; san Senatore, vescovo di Milano; san Gerardo, prima monaco e poi vescovo di Mâcon; santa Bona, vergine; beati Guglielmo Arnaud e dieci compagni, martiri; beata Gherardesca, vedova; beato Riccardo Thirkeld, sacerdote e martire; beato Giuseppe Gérard, sacerdote degli Oblati di Maria Immacolata; santa Maria Orsola Ledóchowska, vergine, fondatrice delle Suore Orsoline del Sacro Cuore di Gesù Agonizzante; san Paolo VI, papa.
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a> <br>
<ul>
<li>Aiutami, Signore, a far sì che il mio cuore sia misericordioso, in modo che partecipi a tutte le sofferenze del prossimo. A nessuno rifiuterò il mio cuore. Mi comporterò sinceramente anche con coloro di cui so abuseranno della mia bontà, mentre io mi rifugerò nel Misericordiosissimo Cuore di Gesù. Non parlerò delle mie sofferenze. Alberghi in me la Tua Misericordia, o mio Signore (Diario Faustina, 163). </li>
</ul>
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>Explicare</h5>

<p>
<a href="" title="KYRIE:MovAp:Responsa" class="page">KYRIE:MovAp:Responsa</a> / <a href="" title="KYRIE:MovAp:TWEET2006" class="page">KYRIE:MovAp:TWEET2006</a>
</p>

<h5>Poesia</h5>

<h5>InFinemDei</h5>

<h5>Polis21</h5>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
