<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-16</h1>-->
<h1>DIES-05-16</h1>

<h5>Oremus</h5>

<p>
<ul>
<li>Signore Gesù, ti rendiamo grazie perché, dopo aver realizzato la purificazione dei peccati, sei salito alla destra del Padre. La tua gloria è la speranza e il pegno della nostra gloria. Il tuo corpo, diventato spirito che dà la vita, è la pietra angolare del tempio di pietre vive - la Chiesa - che si eleva verso di te dalla terra. Dacci lo Spirito che ci spinge a confessarti come Signore! Accordaci la grazia di saperti incontrare nei tuoi sacramenti, di ascoltarti nella tua Parola, di amarti e rispettarti nei tuoi fratelli, che sono anche nostri fratelli.</li>
</ul>
</p>

<p>
<ul>
<li>Canto la Madonna / Canto la Madonna: lasciatemi amare e cantare! Sono un povero pellegrino che cerco luce e amore. Vengo al Santuario col rosario in mano per diventare lo sgabello dei piedi immacolati di Maria, in eterno; Vengo a Lei per non perdermi, dopo esser passato tra profondità, frane, altezze, precipizi, oscurità di spirito, ombre nere... Vengo a Lei, e sento sopra di me un’alta pace che si libra: vedo il suo manto distendersi su tutte le tempeste, e una serenità inoffuscabile che sorpassa le regioni della luce umana, e trapassa tutti i nostri splendori, e mi avvolge e penetra. Portami, o Vergine benedetta, tra le moltitudini che riempiono le piazze e le vie; portami ad accogliere gli orfanelli ed i poveri, i membri di Gesù Cristo, abbandonati, dispersi, sofferenti, i tesori della Chiesa di Dio. Se sorretto dal tuo braccio potente, tutti io porterò a Te, o Beata Madre del Signore! Madre tenerissima di tutti noi peccatori, di tutti gli affltti. Salve, o tutta bianca, Immacolata Madre di Dio. Morire, morire d’amore dolcissimo ai tuoi piedi immacolati, o Santa Madonna! (San Luigi Orione)</li>
</ul>
</p>

<p>
<ul>
<li>Sono cresciuta come un cedro sul Libano</li>
</ul>
Dal primo giorno di Maggio fino al quindicesimo la Vergine Maria ha cantato la bellezza, la grandezza, la magnificenza, la verità, la Signoria, la misericordia, la grazia, la giustizia del suo Dio e Signore, del suo Redentore e Padre. <br>
Il suo cuore è “telescopio e microscopio spirituale potentissimo”, capace di penetrare negli abissi degli abissi più profondi di Dio e leggervi non solo le grandi verità, ma anche quelle  infinitesimali che formano la sua vita.<br>
Il nostro cuore, nel quale invece dimora il peccato, è più che camera oscura. Esso nulla vede di Dio e trasforma la sua verità in falsità, la sua luce in tenebra.<br>
In questa seconda parte del mese ascolteremo il Signore che canta le glorie di Maria. Per questo ci serviremo di un passo del Libro del Siracide. Ne presenteremo ogni giorno una voce. Cos potremo gustare con grande gioia questo canto divino. <br>
La Vergine Maria è cresciuta come un cedro sul Libano. Cedro maestoso, dall’altezza che tocca il cielo, dalla robustezza del suo tronco che incute riverenza.<br>
Il cedro è legno pregiato, non vi è l’eguale in natura. È un legno robusto, solido, resistente, dai molteplici impieghi. Salomone con esso vi costruì il tempo di Gerusalemme, la casa più nobile di tutta la terra. <br>
Chiram, re di Tiro, mandò i suoi servi da Salomone, perché aveva sentito che l’avevano unto re al posto di suo padre; infatti Chiram era sempre stato amico di Davide. <br>
Salomone mandò a dire a Chiram: «Tu sai che Davide, mio padre, non ha potuto edificare un tempio al nome del Signore, suo Dio, a causa delle guerre che i nemici gli mossero da tutte le parti, finché il Signore non li prostrò sotto la pianta dei suoi piedi. <br>
Ora il Signore, mio Dio, mi ha dato pace da ogni parte e non ho né avversari né particolari difficoltà. <br>
Ecco, ho deciso di edificare un tempio al nome del Signore, mio Dio, come ha detto il Signore a Davide, mio padre: “Tuo figlio, che io porrò al tuo posto sul tuo trono, lui edificherà il tempio al mio nome”.<br>
Ordina, dunque, che si taglino per me cedri del Libano; i miei servi saranno con i tuoi servi e io ti darò come salario per i tuoi servi quanto fisserai. <br>
Tu sai bene, infatti, che fra noi nessuno è capace di tagliare il legname come sanno fare quelli di Sidone» (1Re 5,15-20). <br>
Con questo cedro, che è Maria, Dio ha costruito la casa del Figlio suo. Da questo cedro ha tratto la carne del Verbo della vita. Carne nobile, immacolata, santissima.<br>
Dal cedro, che è Maria, è nato il Cristo Signore, il Salvatore, il Redentore dell’uomo, il Nuovo Tempio di Dio, nel quale abita corporalmente la pienezza della divinità.<br>
Vergine Maria, Cedro Maestoso del nostro Dio, “Legno pregiatissimo” dato interamente all’Unigenito Figlio del Padre per farsi carne, aiutaci perché anche noi possiamo dare il corpo a Cristo per la redenzione dell’umanità.<br>
Angeli e Santi del Signore, aiutate noi, che siamo legno vile, legno di peccato, legno che marcisce, affinché diventiamo lego pregiato per il nostro Dio.<br>
Anche del nostro legno ha bisogno il Signore per operare oggi la redenzione dell’umanità. 
</p>

<p>
<ul>
<li>Adesso e nell’ora della nostra morte. Amen</li>
</ul>
La nostra vita è una perenne tentazione.  Noi siamo immersi in essa, in essa nuotiamo, ci agitiamo, cadiamo, da essa veniamo sconfitti senza che neanche ce ne accorgiamo. La tentazione è quadruplice: nelle parole, nelle opere, nei pensieri, nelle omissioni. È come se fossimo attaccati da essa dai quattro lati. Non c’è scampo.<br>
Possiamo applicare alla tentazione quella bellissima immagine del profeta Gioele: “Udite questo, anziani, porgete l’orecchio, voi tutti abitanti della regione. Accadde mai cosa simile ai giorni vostri o ai giorni dei vostri padri? Raccontatelo ai vostri figli, e i vostri figli ai loro figli, e i loro figli alla generazione seguente. Quello che ha lasciato la cavalletta l’ha divorato la locusta; quello che ha lasciato la locusta l’ha divorato il bruco; quello che ha lasciato il bruco l’ha divorato il grillo. Svegliatevi, ubriachi, e piangete, voi tutti che bevete vino, urlate per il vino nuovo che vi è tolto di bocca. Poiché è venuta contro il mio paese una nazione potente e innumerevole, che ha denti di leone, mascelle di leonessa. Ha fatto delle mie viti una desolazione e tronconi delle piante di fico; ha tutto scortecciato e abbandonato, i loro rami appaiono bianchi” (Gl 1,2-7). <br>
Cavalletta – parole, locusta – opere, bruco – pensieri, grillo – omissioni. Questo esercito così bene agguerrito, che è mosso solo dalla voracità di distruggere ogni alito di verità, grazia, volontà di Dio nel cuore e nella mente, nel corpo e nell’anima, ogni giorno assedia la nostra vita. I suoi denti stritolano e le sue mascelle tritano, divorano e ingoiano. Oggi in modo particolare questo esercito è divenuto invisibile. Passa attraverso l’etere. Invade le nostre case. Entra nei nostri pensieri. Sconvolge la nostra vita. Noi perdiamo ogni foglia verde. Diveniamo rami secchi. <br>
L’invisibilità è l’arma micidiale. Siamo travolti dall’invisibile, dal quasi inesistente. Dove la realtà poneva un freno, dove la fisicità era un ostacolo, il mondo irreale che ci siamo costruiti ci fa vedere che tutto è un gioco. All’inizio. Ma questa è solo la strategia della tentazione. Essa vuole farci credere che tutto è semplice, giusto, santo, necessario, vero, bisogno dell’anima e del corpo. Senza una corazza celeste siamo perduti. Questa protezione infallibile la Chiesa l’ha individuata nella Vergine Maria. È Lei il Baluardo, la Difesa, il Muro di cinta, il Bunker che protegge, difende, salva dalla tentazione. <br>
La potente intercessione della Vergine Maria deve produrre ciò che lo stesso profeta Gioiele narra nella sua profezia: “Non temete, animali selvatici, perché i pascoli della steppa hanno germogliato, perché gli alberi producono i frutti, la vite e il fico danno le loro ricchezze. Voi, figli di Sion, rallegratevi, gioite nel Signore, vostro Dio, perché vi dà la pioggia in giusta misura, per voi fa scendere l’acqua, la pioggia d’autunno e di primavera, come in passato. Le aie si riempiranno di grano e i tini traboccheranno di vino nuovo e di olio. Vi compenserò delle annate divorate dalla locusta e dal bruco, dal grillo e dalla cavalletta, da quel grande esercito che ho mandato contro di voi. Mangerete in abbondanza, a sazietà, e loderete il nome del Signore, vostro Dio, che in mezzo a voi ha fatto meraviglie: mai più vergogna per il mio popolo. Allora voi riconoscerete che io sono in mezzo a Israele, e che io sono il Signore, vostro Dio, e non ce ne sono altri: mai più vergogna per il mio popolo»” (Gl 2,22-27). <br>
È la Vergine Maria lo Scudo con cui si infrangono tutti i proiettili mortali di ogni tentazione. A noi l’obbligo di invocarla, pregarla con amore, vivere con Lei una relazione di vera pietà filiale, sceglierla come nostra Madre, desiderare quotidianamente il suo aiuto, la sua intercessione, la sua preghiera. Poiché siamo sempre in tentazione, sempre abbiamo bisogno della sua mano potente che ci afferri, ci tiri fuori, ci salvi.<br>
Vergine Maria, Madre della Redenzione, Angeli e Santi di Dio, pregate per noi, oggi e sempre e nell’ora della nostra morte. Amen. 			          
</p>

<p>
<ul>
<li>(Pr 31,21) Non teme la neve per la sua famiglia, perché tutti i suoi familiari hanno doppio vestito / Ogni anima è fredda, quando è nel peccato, nel vizio. Il suo è il freddo della morte spirituale. Chi non vuole incorrere in questo freddo deve necessariamente ricorrere all’aiuto della Madre di Gesù, la Donna che Dio ha posto a capo della sua famiglia.  Se noi non siamo parte della famiglia di Dio, lei non può vestirci e noi rimaniamo nudi.</li>
</ul>
Il primo vestito con il quale Lei deve vestirci è Cristo Gesù. Ogni anima deve rivestire Gesù Signore. Ci si riveste di Cristo divenendo con Lui una sola vita, un solo corpo.  <br>
Tutti voi infatti siete figli di Dio mediante la fede in Cristo Gesù, poiché quanti siete stati battezzati in Cristo vi siete rivestiti di Cristo. Non c’è Giudeo né Greco; non c’è schiavo né libero; non c’è maschio e femmina, perché tutti voi siete uno in Cristo Gesù. Se appartenete a Cristo, allora siete discendenza di Abramo, eredi secondo la promessa (Gal 3,26-29). <br>
Il secondo vestito necessario perché l’anima sia ben riscaldata sono le virtù. Essa le deve possedere tutte. Anche per questo secondo vestito Lei ci è indispensabile. <br>
Da parte nostra non diamo motivo di scandalo a nessuno, perché non venga criticato il nostro ministero; ma in ogni cosa ci presentiamo come ministri di Dio con molta fermezza: nelle tribolazioni, nelle necessità, nelle angosce, nelle percosse, nelle prigioni, nei tumulti, nelle fatiche, nelle veglie, nei digiuni; con purezza, con sapienza, con magnanimità, con benevolenza.<br>
Con spirito di santità, con amore sincero, con parola di verità, con potenza di Dio; con le armi della giustizia a destra e a sinistra; nella gloria e nel disonore, nella cattiva e nella buona fama; come impostori, eppure siamo veritieri; come sconosciuti, eppure notissimi; come moribondi, e invece viviamo; come puniti, ma non uccisi; come afflitti, ma sempre lieti; come poveri, ma capaci di arricchire molti; come gente che non ha nulla e invece possediamo tutto! (2Cor 6,3-10).<br>
Il terzo vestito è il martirio. Esso è di tutti nella forma spirituale, dell’anima. Non è invece di tutti nella forma cruenta, cioè nel versamento del proprio sangue per Cristo.<br>
Uno degli anziani allora si rivolse a me e disse: «Questi, che sono vestiti di bianco, chi sono e da dove vengono?». Gli risposi: «Signore mio, tu lo sai». E lui: «Sono quelli che vengono dalla grande tribolazione e che hanno lavato le loro vesti, rendendole candide nel sangue dell’Agnello. Per questo stanno davanti al trono di Dio e gli prestano servizio giorno e notte nel suo tempio; e Colui che siede sul trono stenderà la sua tenda sopra di loro (Ap 7,13-14). <br>
Nessuno si può confezionare né procurare questi vestiti da solo. Occorre una brava Sarta e la Vergine è la sola che può confezionarli per noi ed anche la sola che sempre li rinnova, li aggiorna, facendoli a misura della nostra anima e del nostro spirito. Lei fa tutto questo se siamo sua famiglia, sua vita. Altrimenti Lei nulla può fare per noi.<br>
Vergine Maria, vera nostra Sarta Celeste per confezionare Cristo su misura per noi, osserva e vedi: oggi nella Chiesa per molti dei suoi figli il vestito di Cristo è sdrucito, logoro, vecchio, irriconoscibile. Anzi, molti neanche più vogliono questo vestito, ormai regna la moda dell’altro vestito: quello del Dio unico. Vieni presto in nostro aiuto e rimetti Cristo al suo giusto posto. È Lui il solo vestito del Cristiano e nessun altro.<br>
Angeli e Santi, voi che portate nel Cielo lo stupendo vestito di Gesù Signore e di ogni sua virtù,  venite in nostro aiuto perché anche noi possiamo rivestire Cristo.
</p>

<p>
<ul>
<li>(Lc 1,49) Santo è il suo nome </li>
</ul>
La vergine Maria dice di Dio “E Santo è il suo nome”. Prima di chiederci in cosa consiste la santità del nostro Dio, è giusto sapere che questo titolo è il nome con il quale Lui stesso si presenta ed anche il nome con il quale i profeti lo annunziano e lo presentano.<br>
Poiché così parla l'Alto e l'Eccelso, che ha una sede eterna e il cui nome è santo: In un luogo eccelso e santo io dimoro, ma sono anche con gli oppressi e gli umiliati, per ravvivare lo spirito degli umili e rianimare il cuore degli oppressi (Is 57, 15).  Guai, gente peccatrice, popolo carico di iniquità! Razza di scellerati, figli corrotti! Hanno abbandonato il Signore, hanno disprezzato il Santo di Israele, si sono voltati indietro (Is 1, 4).  Gridate giulivi ed esultate, abitanti di Sion, perché grande in mezzo a voi è il Santo di Israele" (Is 12, 6). Scostatevi dalla retta via, uscite dal sentiero, toglieteci dalla vista il Santo di Israele" (Is 30, 11). Pertanto dice il Santo di Israele: "Poiché voi rigettate questo avvertimento e confidate nella perversità e nella perfidia, ponendole a vostro sostegno (Is 30, 12). Poiché dice il Signore Dio, il Santo di Israele: "Nella conversione e nella calma sta la vostra salvezza, nell'abbandono confidente sta la vostra forza". Ma voi non avete voluto (Is 30, 15). Chi hai insultato e schernito? Contro chi hai alzato la voce e hai elevato, superbo, gli occhi tuoi? Contro il Santo di Israele! (Is 37, 23). Non temere, vermiciattolo di Giacobbe, larva di Israele; io vengo in tuo aiuto - oracolo del Signore- tuo redentore è il Santo di Israele (Is 41, 14). <br>
Perché vedano e sappiano, considerino e comprendano a un tempo che questo ha fatto la mano del Signore, lo ha creato il Santo di Israele (Is 41, 20). Poiché io sono il Signore tuo Dio, il Santo di Israele, il tuo salvatore. Io do l'Egitto come prezzo per il tuo riscatto, l'Etiopia e Seba al tuo posto (Is 43, 3).  Così dice il Signore vostro redentore, il Santo di Israele: "Per amor vostro l'ho mandato contro Babilonia e farò scendere tutte le loro spranghe, e quanto ai Caldei muterò i loro clamori in lutto (Is 43, 14). Dice il Signore, il Santo di Israele, che lo ha plasmato: "Volete interrogarmi sul futuro dei miei figli e darmi ordini sul lavoro delle mie mani? (Is 45, 11). Dice il nostro redentore che si chiama Signore degli eserciti, il Santo di Israele (Is 47, 4). Dice il Signore tuo redentore, il Santo di Israele: "Io sono il Signore tuo Dio che ti insegno per il tuo bene, che ti guido per la strada su cui devi andare (Is 48, 17). Poiché tuo sposo è il tuo creatore, Signore degli eserciti è il suo nome; tuo redentore è il Santo di Israele, è chiamato Dio di tutta la terra (Is 54, 5). Sono navi che si radunano per me, le navi di Tarsis in prima fila, per portare i tuoi figli da lontano, con argento e oro, per il nome del Signore tuo Dio, per il Santo di Israele che ti onora (Is 60, 9). <br>
Poiché io sono il Signore, il Dio vostro. Santificatevi dunque e siate santi, perché io sono santo; non contaminate le vostre persone con alcuno di questi animali che strisciano per terra (Lv 11, 44). Poiché io sono il Signore, che vi ho fatti uscire dal paese d'Egitto, per essere il vostro Dio; siate dunque santi, perché io sono santo (Lv 11, 45). Parla a tutta la comunità degli Israeliti e ordina loro: Siate santi, perché io, il Signore, Dio vostro, sono santo (Lv 19, 2). Sarete santi per me, poiché io, il Signore, sono santo e vi ho separati dagli altri popoli, perché siate miei (Lv 20, 26). Tu considererai dunque il sacerdote come santo, perché egli offre il pane del tuo Dio: sarà per te santo, perché io, il Signore, che vi santifico, sono santo (Lv 21, 8). <br>
Ora interroghiamoci: cosa è la santità di Dio? È la sua stessa natura che è bene purissimo, carità eterna, bontà infinita. È la comunione intratrinitaria nella quale ogni Persona divina vive tutta nell’altra. Il Padre è tutto nel Figlio e nello Spirito Santo, il Figlio è tutto nel Padre e nello Spirito Santo, lo Spirito Santo è tutto nel Padre e nel Figlio. Ogni Persona dona all’altra la sua singolarità, la sua specificità, la sua identità. Esse sono l’una nell’altra per l’altra. La santità di Dio è il bene che non conosce il male e di conseguenza mai lo potrà commettere. <br>
La santità di essenza, natura, di amore e di comunione delle Divine Persone diviene per volontà e per partecipazione di creazione bene, amore, vera carità anche nella creazione. Il Dio amore crea tutto per amore. Il Dio bontà fa ogni cosa buona. Chiede ad ogni uomo che rispetti il suo essere creato buono, che viva di purissimo amore come Dio vive solo di amore e di carità. <br>
Vergine Maria, Madre della Redenzione, Angeli, Santi, rivestiteci della santità del nostro Dio. 
</p>

<p>
<ul>
<li>(Lc 1,50) Di generazione in generazione la sua misericordia </li>
</ul>
Dio è il Santo. Nella sua natura è immutabile. La sua natura è carità eterna. Lui non può non essere carità. È dall’eternità per l’eternità. Per questo la Vergine Maria può dire: “Di  generazione in generazione la sua misericordia”. Sempre la Scrittura Santa ha cantato questa purissima verità del Signore Dio nostro. Essa attesta che in Dio non vi è alcuna ombra di male. <br>
Rendete grazie al Signore perché è buono, perché il suo amore è per sempre. Rendete grazie al Dio degli dèi, perché il suo amore è per sempre. Rendete grazie al Signore dei signori, perché il suo amore è per sempre. Lui solo ha compiuto grandi meraviglie, perché il suo amore è per sempre. Ha creato i cieli con sapienza, perché il suo amore è per sempre. Ha disteso la terra sulle acque, perché il suo amore è per sempre. Ha fatto le grandi luci, perché il suo amore è per sempre. Il sole, per governare il giorno, perché il suo amore è per sempre. La luna e le stelle, per governare la notte, perché il suo amore è per sempre. Colpì l’Egitto nei suoi primogeniti, perché il suo amore è per sempre. Da quella terra fece uscire Israele, perché il suo amore è per sempre. Con mano potente e braccio teso, perché il suo amore è per sempre. Divise il Mar Rosso in due parti, perché il suo amore è per sempre.<br>
In mezzo fece passare Israele, perché il suo amore è per sempre. Vi travolse il faraone e il suo esercito, perché il suo amore è per sempre. Guidò il suo popolo nel deserto, perché il suo amore è per sempre. Colpì grandi sovrani, perché il suo amore è per sempre. Uccise sovrani potenti, perché il suo amore è per sempre. Sicon, re degli Amorrei, perché il suo amore è per sempre. Og, re di Basan, perché il suo amore è per sempre. Diede in eredità la loro terra, perché il suo amore è per sempre. In eredità a Israele suo servo, perché il suo amore è per sempre. Nella nostra umiliazione si è ricordato di noi, perché il suo amore è per sempre. Ci ha liberati dai nostri avversari, perché il suo amore è per sempre. Egli dà il cibo a ogni vivente, perché il suo amore è per sempre. Rendete grazie al Dio del cielo, perché il suo amore è per sempre (Sal 136 (135) 1-26). <br>
Come il cielo è alto sulla terra, così è grande la sua misericordia su quanti lo temono (Sal 102, 11). Alleluia. Celebrate il Signore, perché è buono, perché eterna è la sua misericordia (Sal 105, 1). Alleluia. Celebrate il Signore perché è buono, perché eterna è la sua misericordia (Sal 106, 1). Ringrazino il Signore per la sua misericordia, per i suoi prodigi a favore degli uomini (Sal 106, 8). Ringrazino il Signore per la sua misericordia, per i suoi prodigi a favore degli uomini (Sal 106, 15).  Ringrazino il Signore per la sua misericordia e per i suoi prodigi a favore degli uomini (Sal 106, 21). Ringrazino il Signore per la sua misericordia e per i suoi prodigi a favore degli uomini (Sal 106, 31). Alleluia. Celebrate il Signore, perché è buono; perché eterna è la sua misericordia (Sal 117, 1). Dica Israele che egli è buono: eterna è la sua misericordia (Sal 117, 2). Lo dica la casa di Aronne: eterna è la sua misericordia (Sal 117, 3). Lo dica chi teme Dio: eterna è la sua misericordia (Sal 117, 4). Celebrate il Signore, perché è buono: perché eterna è la sua misericordia (Sal 117, 29). Venga su di me la tua misericordia e avrò vita, poiché la tua legge è la mia gioia (Sal 118, 77). Volgiti a me e abbi misericordia, tu che sei giusto per chi ama il tuo nome (Sal 118, 132). <br>
La misericordia del Signore è l’amore di creazione. Lui comunica se stesso per creazione. Tutto è dalla sua Parola onnipotente. Tutto è dal suo amore eterno, per vivere di amore e per amore. Essa è anche l’amore di redenzione, santificazione, elevazione, adozione filiale, partecipazione della divina natura. È l’amore che ci dona in eredità la vita eterna, il suo Cielo. È per amore che il Signore ci concede di abitare eternamente nella sua casa. Il Signore mai smetterà di amare l’uomo. Dove vi è anche un piccolo spiraglio perché Lui possa infondere la sua misericordia, sempre interviene e sempre offre la più grande grazia per rimettere l’uomo nella sua verità.<br>
La misericordia del Padre è Cristo Gesù, dato a noi come purissima grazia di salvezza. Ce lo ha dato dalla Croce, immolato, sacrificato, consumato per la nostra redenzione eterna. La misericordia di Dio giunge fino alla morte del Figlio suo, vissuta al posto nostro, in espiazione di tutti i nostri peccati. Misericordia più grande di Cristo Crocifisso non esiste. Dio muore per noi.<br>
Vergine Maria, Madre della Redenzione, Angeli, Santi, fateci di grande misericordia. 
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
16 maggio: santi Felice e Gennadio, martiri; santi Fiorenzo e Diocleziano, martiri; santi Abdas, vescovo di Kaskar, Ebedieso e compagni; san Pellegrino, primo vescovo di Auxerre e martire; san Possidio, vescovo di Calama; san Fidolo, sacerdote; san Brandano, vescovo-abate di Clonfert; sant'Onorato, vescovo di Amiens; san Carantoco, vescovo e abate di Cardigan; quarantaquattro santi martiri di Palestina; san Germerio, vescovo di Tolosa; sant'Ubaldo, vescovo di Gubbio; sant'Adamo, abate del monastero di San Sabino; beato Simone Stock, sacerdote, priore generale dei carmelitani; sant'Andrea Bobola, sacerdote gesuita e martire; beato Michele Wozniak, sacerdote e martire; beato Vitale Vladimiro Bajrak, sacerdote basiliano e martire.
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a> <br>
<ul>
<li>O Gesù, rendi il mio cuore simile al Tuo, o meglio cambialo nel Tuo, in modo che riesca a sentire le necessità degli altri cuori e soprattutto di quelli che soffrono e sono tristi; i raggi della Misericordia dimorino nel mio cuore (Diario Faustina, 514). </li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
Nella solennità pasquale, la risurrezione del Signore era causa della nostra gioia; oggi è la sua ascensione al cielo che ci dà modo di esultare, affinché noi commemoriamo e veneriamo come si conviene il giorno in cui l'umiltà della nostra natura è stata innalzata in Cristo più in alto di tutto l'esercito del cielo, più in alto di tutti gli ordini angelici, ed oltre la sublimità di ogni potenza, fino a condividere il trono di Dio Padre. È su questo ordinamento delle opere divine che noi siamo stabiliti, che noi siamo edificati: la grazia di Dio diviene, infatti, più meravigliosa nel momento in cui fa che la fede non dubiti, che la speranza non vacilli, che la carità non si affievolisca quando è scomparso alla vista degli uomini ciò che a buon diritto doveva loro ispirare rispetto. Tale è, infatti, la forza propria ai grandi spiriti, tale è la luce propria alle anime particolarmente fedeli: essa consiste nel credere instancabilmente a ciò che gli occhi del corpo non vedono, e a fissare il proprio desiderio là dove lo sguardo non può arrivare. (SAN LEONE MAGNO)
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
