<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / 21 gennaio, memoria Sant'Agnese, vergine e martire
</p>

<p>
<u>ANTIFONA</u> / Beata la vergine che, rinunciando a se stessa e prendendo la croce, ha imitato il Signore, sposo delle vergini e principe dei martiri.
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>COLLETTA</u> / Dio onnipotente ed eterno, che scegli le creature miti e deboli per confondere quelle forti, concedi a noi, che celebriamo la nascita al cielo della tua martire sant’Agnese, di imitare la sua costanza nella fede. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Cristo ha offerto sacrifici, una volta per tutte, offrendo se stesso</b> / Dalla lettera agli Ebrei (Eb 7,25 - 8,6) / Fratelli, Cristo può salvare perfettamente quelli che per mezzo di lui si avvicinano a Dio: egli infatti è sempre vivo per intercedere a loro favore. Questo era il sommo sacerdote che ci occorreva: santo, innocente, senza macchia, separato dai peccatori ed elevato sopra i cieli. Egli non ha bisogno, come i sommi sacerdoti, di offrire sacrifici ogni giorno, prima per i propri peccati e poi per quelli del popolo: lo ha fatto una volta per tutte, offrendo se stesso. La Legge infatti costituisce sommi sacerdoti uomini soggetti a debolezza; ma la parola del giuramento, posteriore alla Legge, costituisce sacerdote il Figlio, reso perfetto per sempre. Il punto capitale delle cose che stiamo dicendo è questo: noi abbiamo un sommo sacerdote così grande che si è assiso alla destra del trono della Maestà nei cieli, ministro del santuario e della vera tenda, che il Signore, e non un uomo, ha costruito. Ogni sommo sacerdote, infatti, viene costituito per offrire doni e sacrifici: di qui la necessità che anche Gesù abbia qualcosa da offrire. Se egli fosse sulla terra, non sarebbe neppure sacerdote, poiché vi sono quelli che offrono i doni secondo la Legge. Questi offrono un culto che è immagine e ombra delle realtà celesti, secondo quanto fu dichiarato da Dio a Mosè, quando stava per costruire la tenda: «Guarda - disse - di fare ogni cosa secondo il modello che ti è stato mostrato sul monte». Ora invece egli ha avuto un ministero tanto più eccellente quanto migliore è l'alleanza di cui è mediatore, perché è fondata su migliori promesse. / Parola di Dio.
</p>

<p>
<u>PSALMUS</u> / (Sal 39) <b>Ecco, Signore, io vengo per fare la tua volontà</b> / Sacrificio e offerta non gradisci, gli orecchi mi hai aperto, non hai chiesto olocausto né sacrificio per il peccato. Allora ho detto: «Ecco, io vengo». / «Nel rotolo del libro su di me è scritto di fare la tua volontà: mio Dio, questo io desidero; la tua legge è nel mio intimo». / Ho annunciato la tua giustizia nella grande assemblea; vedi: non tengo chiuse le labbra, Signore, tu lo sai. / Esultino e gioiscano in te quelli che ti cercano; dicano sempre: «Il Signore è grande!» quelli che amano la tua salvezza. 
</p>

<p>
<u>ACCLAMATIO</u> / Alleluia, Alleluia. / Il salvatore nostro Cristo Gesù ha vinto la morte e ha fatto risplendere la vita per mezzo del Vangelo. (2Tim 1,10) / Alleluia.
</p>

<p>
<u>VANGELO</u> / <b>Gli spiriti impuri gridavano: «Tu sei il Figlio di Dio!». </b>/ Dal Vangelo secondo  Marco (Mc 3,7-12) / In quel tempo, Gesù, con i suoi discepoli si ritirò presso il mare e lo seguì molta folla dalla Galilea. Dalla Giudea e da Gerusalemme, dall'Idumea e da oltre il Giordano e dalle parti di Tiro e Sidòne, una grande folla, sentendo quanto faceva, andò da lui. Allora egli disse ai suoi discepoli di tenergli pronta una barca, a causa della folla, perché non lo schiacciassero. Infatti aveva guarito molti, cosicché quanti avevano qualche male si gettavano su di lui per toccarlo. Gli spiriti impuri, quando lo vedevano, cadevano ai suoi piedi e gridavano: «Tu sei il Figlio di Dio!». Ma egli imponeva loro severamente di non svelare chi egli fosse. / Parola del Signore.
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / Cristo, unico ed eterno sacerdote, si manifesta come l'Inviato di Dio che guarisce l'umanità malata e la libera dal potere del demonio. Invochiamo il Padre celeste, perché anche in noi faccia risplendere la vittoria del Messia, dicendo: <b>In te, Signore, vinceremo la morte.</b> / Preghiamo per la Chiesa: il Signore continui a guarire e a liberare l'umanità sofferente attraverso l'opera dei cristiani. / Preghiamo per le autorità civili: non ricerchino un potere che divide e opprime, ma che risponda alle necessità degli umili e degli indifesi. / Preghiamo per le folle smarrite dei profughi, degli emigranti rifiutati, degli anziani abbandonati: la Provvidenza di Dio assista ciascuno di loro e muova alla solidarietà i cristiani. / Preghiamo per i malati psichici: la loro infermità, unita alla passione di Cristo, giovi per la salvezza di tutti e ci renda più consapevoli della nostra responsabilità verso i deboli. / Preghiamo per la nostra comunità locale: cerchi con perseveranza la presenza di Cristo nella preghiera e nei sacramenti, per essere da lui rinnovata. / Per la terra di Gesù e i popoli che vi abitano. / Per uno sviluppo della medicina nel rispetto dell'uomo. / O Dio, ti invochiamo per l'intercessione di Gesù, il tuo Cristo: guarisci il nostro cuore e il nostro corpo, perché possiamo oggi e ogni giorno sperimentare la tua misericordia. Tu che vivi e regni nei secoli dei secoli. Amen.
</p>

<p>
<u>OFFERTORIO</u> / I doni che ti presentiamo nel glorioso ricordo di santa Agnese ti siano graditi, o Signore, come fu preziosa ai tuoi occhi l’offerta della sua vita. Per Cristo nostro Signore.
</p>

<p>
<u>COMMUNIO</u> / L’Agnello assiso sul trono li guiderà alle sorgenti della vita. (Ap 7,17)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / O Dio, che hai glorificato tra i santi la beata Agnese con la duplice corona della verginità e del martirio, per la potenza di questo sacramento donaci di superare con forza ogni male, per raggiungere la gloria del cielo. Per Cristo nostro Signore.
</p>

<h3>LECTIO</h3>

<p>
<u>EVANGELIZO1</u> / <br>
San Bernardo (1091-1153) monaco cistercense e dottore della Chiesa / I gradi dell'umiltà e della superbia, cap. 3, §6.12 / "Quanti avevano qualche male gli si gettavano addosso per toccarlo" / Seguite l'esempio del nostro Salvatore che ha voluto subire la Passione per imparare la compassione, sottomettersi alla povertà per comprendere i poveri. Come "imparò l'obbedienza dalle cose che patì" (Eb 5,8), così ha voluto 'imparare' la misericordia... Forse vi sembrerà strano quanto ho appena detto di Gesù: egli che è la sapienza di Dio (1Cor 1,24), che cosa ha potuto imparare?... Voi riconoscete che egli è Dio e uomo in una sola persona. In quanto Dio eterno, ha sempre avuto la conoscenza di tutto; in quanto uomo, nato nel tempo, ha imparato molte cose nel corso del tempo. Cominciando ad essere nella nostra carne, ha anche cominciato a conoscere per esperienza le miserie della carne. Sarebbe stato meglio e più saggio per i nostri progenitori non aver fatto questa esperienza, ma il loro creatore è "venuto a cercare ciò che era perduto" (Lc 19,10). Egli ha avuto pietà della sua opera ed è venuto a trovarla, scendendo con la sua misericordia là dove ella era miseramente caduta... Non era solo per condividere la loro disgrazia, ma per liberarli dopo aver patito le loro stesse pene: per diventare misericordioso, non come un Dio nella sua beatitudine eterna, ma come un uomo che condivide la situazione degli uomini... Meravigliosa logica dell'amore! Come avremmo potuto conoscere l'ammirevole compassione di Dio se essa non si fosse interessata alla miseria esistente? Come avremmo potuto capire la compassione di Dio se essa fosse rimasta umanamente estranea alla sofferenza?... Alla misericordia di Dio, dunque, Cristo ha unito quella dell'uomo, senza cambiarla, ma moltiplicandola, come è scritto: "Uomini e bestie tu salvi, Signore. Quanto è abbondante la tua misericordia, o Dio!" (Sal 35, 7-8 Vulg).
</p>

<p>
<u>EVANGELIZO-21</u> / San Giovanni Cassiano (ca 360-435) fondatore di monastero a Marsiglia; Conferenza 13; «Dalla Galilea, dalla Giudea, dall'Idumea e da Tiro e Sidone,  venite a me voi tutti» / Dio non ha creato l'uomo perché si perdesse, bensì perché vivesse in eterno; questo disegno rimane immutabile. (...) Infatti, «Egli vuole che tutti gli uomini siano salvati e arrivino alla conoscenza della verità » (1Tm 2,4). Questa è la volontà del Padre vostro celeste, dice Gesù, «che non si perda neanche uno solo di questi piccoli» (Mt 18,14). E altrove sta scritto: «Dio non vuole che alcuna anima perisca; usa pazienza affinché tutti abbiano modo si pentirsi » (2Sm 14,14 ; 2Pt 3,9). Dio è veritiero; non mente quando dichiara sotto giuramento: «Com'è vero ch'io vivo, io non godo della morte dell'empio, ma che l'empio desista dalla sua condotta e viva» (Ez 33,11). (...) Possiamo allora pensare, senza commettere un sacrilegio enorme, che egli voglia la salvezza soltanto di alcuni, e non di tutti in generale? Chiunque si perda, si perde contro la volontà di Dio. Ogni giorno egli grida verso di lui: «Convertitevi dalla vostra condotta perversa! Perché volete perire, o casa d'Israele?» (Ez 33,11). E di nuovo, (...) insiste: «Perché allora questo popolo si ribella con continua ribellione? Hanno indurito la faccia più di una rupe, non vogliono convertirsi» (Ger 8,5; 5,3).  Quindi la grazia di Cristo è sempre a vostra disposizione. Poiché egli vuole che tutti gli uomini siano salvati, (...) li chiama tutti, nessuno escluso. «Venite a me, voi tutti che siete affaticati e oppressi, e io vi ristorerò» (Mt 11,28).
</p>

<p>
<u>DiBruno1</u> / <br>
Lo seguì molta folla / (Eb 7,25-8,6; Sal 39; Mc 3,7-12) / È da qualche giorno che Gesù ha iniziato il suo ministero messianico e dalla Galilea, dalla Giudea, da Gerusalemme, dall’Idumea, da oltre il Giordano, dalle parte di Tiro e Sidone molta folla va da Lui. Chi attrae questo mondo a Cristo sono i segni da Lui operati. I segni in Gesù sono la rivelazione della verità della sua Persona, della sua natura umana, della sua natura divina. I segni manifestano l’essere di Cristo. L’essere di Cristo è differente da ogni altro essere. È un essere che viene da Dio, necessariamente viene da Dio. Se non venisse da Dio, non potrebbe fare i segni che Lui fa. Ma se viene da Dio, come Dio è onnipotente così Gesù è onnipotente. Nulla gli è impossibile. Anche per me potrà fare ciò che io gli chiedo. È onnipotente. Viene da Dio. Compie le opere di Dio. Se io lo tocco, guarisco. Se chiedo, mi dona. / Proviamo ad applicare la verità di Cristo ad ogni suo discepolo. Gesù viene dal Padre. Dice la Parola del Padre. Compie le opere del Padre. Il discepolo viene da Cristo. È obbligato a dire la Parola di Cristo, a compiere le opere di Cristo. Gesù visibilmente rivela il suo essere dal Padre. Anche il cristiano deve rivelare visibilmente, nelle parole e nelle opere, che viene da Cristo. È obbligo della sua natura, del suo essere che non solo è essere da Cristo, ma anche essere in Cristo, per Cristo, con Cristo. Se la gente non va dal discepolo di Gesù è segno che non lo vede discepolo di Gesù. Non lo vede nel suo essere. Nel suo agire, nel suo parlare, nei suoi gesti, nei suoi pensieri, nelle sue opere. Se non lo vede, non lo vede. Nessun artificio potrà sostituire la natura. Noi spesso, anzi volentieri, vogliamo convincerci che gli artifici possano sostituire la natura. / L’artificio è ipocrisia. Tutto il mondo religioso attorno a Gesù era un mondo artificiale. Era un mondo che non solo non attraeva a Dio, giustificava la religiosità artificiale del popolo. Anzi era esso stesso che la costruiva, eludendo il Comandamento di Dio ed insegnando come lo si poteva eludere. Dinanzi al discepolo di Gesù si aprono due sole vie. O lui decide di trasformarsi, con la grazia dello Spirito Santo, in natura cristica, ontologicamente cristica, in modo da dire la Parola di Cristo, compiere le opere di Cristo, manifestare Cristo che agisce nel suo cuore, nella sua anima, nel suo spirito. Oppure non gli resta che la seconda via. Quella di costruirsi una vita artificiale, che a sua volta esige una religione artificiale, fatta solo di precetti umani, ipocritamente fatti passare come precetti di Dio. Sappiamo che l’ipocrisia è coltivata solo dagli ipocriti. / Gesù, intanto, con i suoi discepoli si ritirò presso il mare e lo seguì molta folla dalla Galilea. Dalla Giudea e da Gerusalemme, dall’Idumea e da oltre il Giordano e dalle parti di Tiro e Sidone, una grande folla, sentendo quanto faceva, andò da lui. Allora egli disse ai suoi discepoli di tenergli pronta una barca, a causa della folla, perché non lo schiacciassero. Infatti aveva guarito molti, cosicché quanti avevano qualche male si gettavano su di lui per toccarlo. Gli spiriti impuri, quando lo vedevano, cadevano ai suoi piedi e gridavano: «Tu sei il Figlio di Dio!». Ma egli imponeva loro severamente di non svelare chi egli fosse. / L’ipocrisia respinge, non attrae. Infatti scribi e farisei avevano ognuno di essi un loro mondo artificiale da coltivare. Sono tutti contro Cristo, ma divisi e separati tra di loro. Uniti per convenienza per difendere la loro ipocrisia, divisi per imporre ognuno la propria ipocrisia. Il cristiano ha una missione altissima da vivere. Egli deve manifestare al mondo che ogni Parola di Gesù è vera. Perché è vera? Perché lui l’ha accolta nel suo cuore, la vive tutta nel suo corpo e nel suo spirito, tutto il suo essere proclama la sua verità. Quando il discepolo e la Parola di Gesù sono una cosa sola, allora il mondo vede e accorre, vede e cerca, vede e segue. La folla ha bisogno di Gesù. È il suo Salvatore e Redentore. Deve però poterlo vedere in ogni suo discepolo. Questo obbligo di attestare la verità di Cristo con la sua vita mai viene meno. Esso è immortale e intramontabile. È questa la vera libertà religiosa: vivere noi tutto il Vangelo, attirando così al Vangelo il mondo. Attirando al Vangelo necessariamente si attira a Cristo Gesù. Ma per questo è necessario che il discepolo sia ontologicamente vita di Cristo. / Madre di Dio, Angeli, Santi, aiutate ogni cristiano perché diventi vita e natura di Cristo.
</p>

<p>
<u>DIBRUNO-21</u> / Si gettavano su di lui per toccarlo (Mc 3,7-12) / L’uomo è un assetato di luce vera, bene vero, speranza vera, giustizia vera, misericordia vera. Noi abbiamo trasformato il Vangelo, che è il dono di verità, giustizia, redenzione, salvezza vita eterna, che il Padre ha fatto a noi, donandoci il Figlio suo, in un sistema di teologia e in delle verità che sono solo annunziate. L’uomo è storia. La Verità eterna si è fatta storia. Anche la carità eterna si è fatta storia, perché Dio nel Figlio suo si è fatto storia. Ora spetta ad ogni discepolo di Gesù far sì che per lui e in lui, il Vangelo si faccia storia, o meglio Cristo in lui e per lui si faccia storia oggi per essere verità, carità, misericordia, giustizia, salvezza, redenzione, speranza visibile e non solo invisibile. Senza la visibilità la verità non è verità e senza la storia il Vangelo non è il Vangelo. Neanche Cristo senza la nostra storia che lo rende visibile è il vero Cristo Signore. Ecco un insegnamento che viene a noi dall’Apostolo Giacomo: “Siate di quelli che mettono in pratica la Parola, e non ascoltatori soltanto, illudendo voi stessi; perché, se uno ascolta la Parola e non la mette in pratica, costui somiglia a un uomo che guarda il proprio volto allo specchio: appena si è guardato, se ne va, e subito dimentica come era. Chi invece fissa lo sguardo sulla legge perfetta, la legge della libertà, e le resta fedele, non come un ascoltatore smemorato ma come uno che la mette in pratica, questi troverà la sua felicità nel praticarla” (Gc 1,22-25). Il Vangelo si dice e si vive. La verità si annunzia e si manifesta. La carità si predica e si mostra concretamente nella nostra storia quotidiana. Così agiva Gesù Signore.<br>
Così l’Apostolo Paolo nella Seconda Lettera ai Corinzi a proposito della carità di Cristo Gesù: “E come siete ricchi in ogni cosa, nella fede, nella parola, nella conoscenza, in ogni zelo e nella carità che vi abbiamo insegnato, così siate larghi anche in quest’opera generosa. Non dico questo per darvi un comando, ma solo per mettere alla prova la sincerità del vostro amore con la premura verso gli altri. Conoscete infatti la grazia del Signore nostro Gesù Cristo: da ricco che era, si è fatto povero per voi, perché voi diventaste ricchi per mezzo della sua povertà. E a questo riguardo vi do un consiglio: si tratta di cosa vantaggiosa per voi, che fin dallo scorso anno siete stati i primi, non solo a intraprenderla ma anche a volerla. Ora dunque realizzatela perché, come vi fu la prontezza del volere, così vi sia anche il compimento, secondo i vostri mezzi. Se infatti c’è la buona volontà, essa riesce gradita secondo quello che uno possiede e non secondo quello che non possiede. Non si tratta infatti di mettere in difficoltà voi per sollevare gli altri, ma che vi sia uguaglianza. Per il momento la vostra abbondanza supplisca alla loro indigenza, perché anche la loro abbondanza supplisca alla vostra indigenza, e vi sia uguaglianza, come sta scritto: Colui che raccolse molto non abbondò e colui che raccolse poco non ebbe di meno” (2Cor 8,7-15). La carità di Cristo Gesù è così efficace che è sufficiente toccare il suo corpo per essere sanati, guariti, purificati, mondati da ogni male. Una sua parola basta per liberare i corpi dagli spiriti impuri. Chi è corpo di Cristo deve agire come Cristo, ricco di verità, amore, santità. <br>
In quel tempo, Gesù, con i suoi discepoli si ritirò presso il mare e lo seguì molta folla dalla Galilea. Dalla Giudea e da Gerusalemme, dall’Idumea e da oltre il Giordano e dalle parti di Tiro e Sidòne, una grande folla, sentendo quanto faceva, andò da lui. Allora egli disse ai suoi discepoli di tenergli pronta una barca, a causa della folla, perché non lo schiacciassero. Infatti aveva guarito molti, cosicché quanti avevano qualche male si gettavano su di lui per toccarlo. Gli spiriti impuri, quando lo vedevano, cadevano ai suoi piedi e gridavano: «Tu sei il Figlio di Dio!». Ma egli imponeva loro severamente di non svelare chi egli fosse.<br>
La fede del discepolo di Gesù, la sua carità e la sua speranza non devono essere solo invisibili, nascosti nel suo cuore o nel profondo della sua anima. Devono essere visibili e sono visibili se operano frutti non solo per chi le possiede, ma molto di più per gli altri, che hanno bisogno di vedere, toccare, sperimentare, gustare il bene per convertirsi a Cristo. Chi non vede Cristo come fa a convertirsi a Lui? Il cristiano è visibilità di Cristo.<br>
Madre della Redenzione, Angeli, Santi, fate che noi siamo la manifestazione di Gesù. 
</p>

<p>
<u>SILVESTRINI-21</u> / Con la sua morte, Gesù ci ha salvati.<br>
Da alcuni giorno stiamo seguendo la Lettera agli Ebrei. Oggi l'autore sacro ci spiega che l'originalità del sacerdozio di Cristo è radicata nella sua persona: è santo, innocente, senza macchia, separato dai peccatori ed elevato sopra i cieli; e si manifesta nell'efficacia della sua mediazione salvifica: non ha bisogno di offrire sacrifici per i propri peccati e ha offerto se stesso per noi una volta per sempre nella sua morte. Ed ora, trasfigurato nella sua umanità, vive presso Dio. Perciò è in grado di intercedere per noi, suoi fratelli. A questo punto si innesta la parte centrale della mediazione sul modo di attuazione del sacerdozio di Gesù. Esso si svolge come mediazione di salvezza universale e piena nel santuario celeste, quello della sua umanità gloriosa. Il tempio o la tenda con la relativa liturgia terrena del popolo ebraico erano solo un'anticipazione profetica di questa nuova e definitiva liturgia celeste, attuata da Gesù, sacerdote per eccellenza. Gesù ha vissuto per fare la volontà di Dio: morire a ciò che è disumano e far crescere l'umanità in noi come Dio l'ha creata. Diventare uomini comporta questo morire, opponendosi a ciò che è disumano. Dio non chiede di rinunciare ad essere uomini, ma di esserlo veramente, vivendo come Gesù, uomo perfetto. Questo è il nostro traguardo sulla terra per/grazie all'intercessione di Cristo Signore, avere LA Vita.
</p>

<p>
<u>LOYOLA1</u> / <br>
Chissà come viveva Gesù quel sentirsi toccato da tanti mani? C’è modo e modo di toccare. Dal modo in cui si è toccati si capiscono molte cose del vissuto da cui proviene la persona che sta toccando. C’è chi spinge, strattona, tira verso di sé: c’è una voracità, un’afflizione, un bisogno di attenzione, di essere visti, che l’altro sia tutto per me, in modo esclusivo. Forse la persona sta soffrendo davvero molto e non sa come uscirne. Chiede aiuto in modo esagitato perché disperata. C’è chi ha la mano pesante, palpeggia, pizzica: c’è bisogno di contatto fisico, di sentire l’altro presente, di stare connesso con una sorgente che dà sicurezza, come se la trasmissione dell’energia vitale avvenisse per conduzione, come se rimanendo in contatto si ereditassero le stesse qualità che l’altro possiede e che permettono di vivere meglio. C’è infine chi sfiora, accarezza, usa delicatezza e gentilezza: è chi cerca l’incontro delle anime, l’intimità, lo sguardo. Il tocco si fa carezza, c’è una tensione tra il ricercare la presenza dell’altro e l’offrire la propria presenza per l’altro nel gioco della reciprocità. Più un bisogno di toccare, è un desiderio di comunione. Gesù di fronte a tutto questo non rifiuta nessun tocco. Perché guarda la folla come fosse un’umanità neonata che riconosce il suo creatore e cerca di afferrarne il dito. Reagisce invece con decisione contro gli spiriti impuri che pretendono di “sapere” chi è lui, e azzeccano la risposta, ma lo vedono a distanza e si guardano bene dal toccarlo. Se ti trovassi tra la folla davanti a Gesù, come lo toccheresti? Quale vissuto rivela il tuo tocco? Quale grazia ti viene da chiedere oggi al Signore? (Flavio Emanuele Bottaro SJ)
</p>

<p>
<u>LOYOLA-21</u> / Immaginiamo questa folla di uomini e donne, che lasciano le loro case e si mettono in cammino. Sono galilei e giudei, abitanti di Gerusalemme e dell’Idumea, vengono da luoghi lontani come le fenicie Tiro e Sidone o da oltre il Giordano. Persone tra loro molte diverse, per esperienze, storie, cultura, ma accomunate dalla stessa motivazione: vanno da Gesù.
</p>

<p>
Che cosa li spinge ad affrontare i rischi e i disagi del viaggio? Hanno sentito parlare di quello che Gesù ha compiuto, delle persone che ha guarito, come la suocera di Pietro o l’uomo dalla mano paralizzata. Anche loro hanno bisogno di essere guarite e per questo non hanno esitato a partire: ne va della vita!
</p>

<p>
Di fronte a questa situazione, Gesù chiede di preparare una barca, per non essere schiacciato dalla folla. Schiacciato fisicamente certo, ma soprattutto perché la sua parola, l’annuncio del Vangelo, non sia schiacciato dalla ricerca di una risposta immediata, per quanto importante. Gesù è venuto a salvarci, a prendersi cura non solo dei nostri bisogni fisici, ma anche di quelli più profondi, di quelli del nostro spirito.
</p>

<p>
Ma se lo schiacciamo sulle nostre necessità, se cerchiamo di possedere, invece che ascoltare e accogliere, allora sciupiamo la parte più preziosa del suo dono. Ecco che la barca non serve tanto a proteggere Gesù quanto noi, perché vi sia la distanza necessaria a far risuonare la sua parola di salvezza anche lì dove neanche sospettiamo di averne bisogno. / In questo momento che cosa è così importante nella mia vita da spingermi a mettermi in viaggio?
</p>

<p>
Quali parti della mia vita hanno bisogno di essere guarite?
</p>

<p>
Quale folla rischia di schiacciare il mio Signore?
</p>

<p>
Giuseppe Riggio SJ
</p>

<p>
<u>LettureBose</u> / <a href="" title="NuoveLettureGiorni" class="page">NuoveLettureGiorni</a> <br>
Vieni al Padre! / Ora comincio a essere discepolo. Nessuna cosa, visibile o invisibile, mi si opponga per gelosia, perché io consegua Gesù Cristo. Fuoco e croce, lotta con le fiere, mutilazioni, lacerazioni, dispersione delle ossa, scissione delle membra, trituramento di tutto il corpo, duri flagelli del diavolo vengano su di me: solo, che io consegua Gesù Cristo! A nulla mi gioveranno le delizie del mondo, né i regni di questo secolo. Per me è meglio morire (1Cor 9, 15) per Cristo Gesù, che regnare fino ai confini della terra. È lui che cerco: colui che per noi è morto! È lui che voglio: colui che per noi è risuscitato! Il parto è per me vicino. Abbiate pietà di me, fratelli: non impeditemi di vivere, non vogliate che io muoia! Colui che vuole essere di Dio, non donatelo al mondo e non seducetelo con ciò che è materiale! Lasciatemi ricevere la pura luce: quando sarò giunto là, sarò [davvero] uomo! Concedetemi di essere imitatore della passione del mio Dio. Se qualcuno ha in se stesso questo [che cerco di dire], discerna ciò che voglio e abbia compassione di me, sapendo ciò che mi sta a cuore. Il principe di questo mondo vuole rapirmi e corrompere i miei sentimenti nei confronti di Dio. Nessuno di voi, dunque, lo aiuti! State piuttosto dalla mia parte, cioè quella di Dio. Non parlate di Gesù Cristo, mentre desiderate il mondo! Non lasciatevi prendere da alcuna seduzione. E anche se io, quando sarò tra voi, dovessi supplicarvi, non datemi retta! Ma piuttosto date retta a ciò che [ora] vi scrivo. Vi scrivo infatti mentre sono vivo e desidero ardentemente morire. Il mio desiderio è crocifisso, e in me non c'è più quel fuoco che ama ciò che è materiale; c'è invece un'acqua che vive (Gv 4,10; 7,38) e parla in me, e nell'intimo mi dice: "Vieni al Padre!". Non trovo più piacere nel cibo corruttibile né nei piaceri di questo mondo. Voglio il pane di Dio, cioè la carne di Gesù Cristo, della stirpe di David (Gv 7,42; Rm 1,3; 2Tm 2,8); e voglio come bevanda il suo sangue, cioè l'amore incorruttibile. (Ignazio di Antiochia, Lettera ai romani 5,3-7,3) 
</p>

<p>
<u>FEGF1</u> / Diatèssaron, preghiera finale; "Una gran folla, sentendo ciò che faceva, si recò da lui" di Sant’Efrem  nel quarto secolo / O misericordie, elargite e dispensate su tutti gli uomini. Esse dimorano in te, Signore, che nella tua compassione per tutti gli uomini sei andato loro incontro. Con la tua morte, hai aperto loro i tesori delle tue misericordie… Il tuo essere profondo infatti è nascosto alla vista degli uomini, ma abbozzato nei loro minimi movimenti. Le tue opere ci procurano lo schizzo del loro Autore, e le creature ci indicano il loro Creatore (Sap 13,1 ; Rm 1,20), perché noi potessimo toccare colui che si sottrae alla ricerca intellettuale, ma si lascia vedere nei suoi doni. È difficile giungere ad essergli presenti faccia a faccia, ma è facile avvicinarsi a lui. Le nostre azioni di grazie non bastano, ma ti adoriamo in ogni cosa per il tuo amore verso tutti gli uomini. Tu distingui ognuno di noi, nel fondo del nostro essere invisibile, mentre siamo tutti uniti fondamentalmente mediante l’unica natura di Adamo… Adoriamo te, che hai posto ognuno di noi in questo mondo, che ci hai affidato tutto ciò che vi si trova, e che ce ne separerai, nell’ora che non conosciamo. Adoriamo te, che hai messo la parola sulla nostra bocca perché potessimo presentarti le nostre richieste. Ti acclama Adamo, che riposa nella pace, e anche noi che siamo la sua posterità, perché siamo tutti beneficiari della tua grazia. I venti ti lodano,… la terra ti loda,… i mari ti lodano,… gli alberi ti lodano,… anche le piante e i fiori ti benedicono… Tutte le cose si raccolgano e uniscano la loro voce per lodarti, rivaleggiando in azioni di grazie per tutte le tue bontà, e unite nella pace per benedirti ; tutte le cose alzino insieme per te un’opera di lode. Spetta a noi tendere verso di te ogni nostra volontà, e spetta a te riversare su di noi un po’ della tua pienezza, perché la tua verità ci converta e così scompaia la nostra debolezza che, senza la tua grazia, non può giungere a te, Maestro di ogni dono.
</p>

<p>
<u>FEGF2</u> / Il mistero dell’unità della Chiesa  da “Unitatis Redintegratio” Lo Spirito Santo che abita nei credenti e riempie e regge tutta la Chiesa, produce questa meravigliosa comunione dei fedeli e li unisce tutti così intimamente in Cristo, da essere il principio dell’unità della Chiesa. Egli realizza la diversità di grazie e di ministeri, e arricchisce di funzioni diverse la Chiesa di Gesù Cristo “per rendere atti i santi a compiere il loro ministero, affinché sia edificato il corpo di Cristo” (Ef 4, 12). Gesù Cristo vuole che il suo popolo, per mezzo della fedele predicazione del Vangelo, dell’amministrazione dei sacramenti e del governo amorevole da parte degli apostoli e dei loro successori, cioè i vescovi con a capo il successore di Pietro, sotto l’azione dello Spirito Santo, cresca e perfezioni la sua comunione nell’unità: nella confessione di una sola fede, nella comune celebrazione del culto divino e nella fraterna concordia della famiglia di Dio. Così la Chiesa, unico gregge di Dio, quale segno elevato alla vista delle nazioni, mettendo a servizio di tutto il genere umano il Vangelo della pace, compie nella speranza il suo pellegrinaggio verso la meta che è la patria celeste. Questo è il sacro mistero dell’unità della Chiesa, in Cristo e per mezzo di Cristo, mentre lo Spirito Santo opera la varietà  dei ministeri. Il supremo modello e principio di questo mistero è l’unità nella Trinità delle Persone di un solo Dio Padre e Figlio nello Spirito Santo.
</p>

<p>
<u>HomilyVoice-21</u> / PRIMA LETTURA Questo era il sommo sacerdote che ci occorreva: santo, innocente, senza macchia, separato dai peccatori ed elevato sopra i cieli. Gesù è santo, innocente, senza macchia, separato dai peccatori, elevato sopra i cieli. Gesù mai ha conosciuto il peccato. Poiché santo e immacolato, puro e sena macchia Dio lo ha fatto peccato per noi. Ha posto su di Lui tutto il peccato del mondo perché fosse lui ad espiarlo. Questa verità è così insegnata dall’Apostolo Paolo: L’amore del Cristo infatti ci possiede; e noi sappiamo bene che uno è morto per tutti, dunque tutti sono morti. Ed egli è morto per tutti, perché quelli che vivono non vivano più per se stessi, ma per colui che è morto e risorto per loro. Cosicché non guardiamo più nessuno alla maniera umana; se anche abbiamo conosciuto Cristo alla maniera umana, ora non lo conosciamo più così. Tanto che, se uno è in Cristo, è una nuova creatura; le cose vecchie sono passate; ecco, ne sono nate di nuove. Tutto questo però viene da Dio, che ci ha riconciliati con sé mediante Cristo e ha affidato a noi il ministero della riconciliazione. Era Dio infatti che riconciliava a sé il mondo in Cristo, non imputando agli uomini le loro colpe e affidando a noi la parola della riconciliazione. In nome di Cristo, dunque, siamo ambasciatori: per mezzo nostro è Dio stesso che esorta. Vi supplichiamo in nome di Cristo: lasciatevi riconciliare con Dio. Colui che non aveva conosciuto peccato, Dio lo fece peccato in nostro favore, perché in lui noi potessimo diventare giustizia di Dio (2Cor 5,14-21). Se Gesù è il Santo, anche i suoi discepoli dovranno essere santi. Non può essere Cristo il Santo e il suo corpo anch’esso chiamato alla santità più alta, fatto di persone che si consegnano al peccato. La santità è la vocazione del cristiano. Ecco come l’Apostolo Paolo annuncia questa verità: Benedetto Dio, Padre del Signore nostro Gesù Cristo, che ci ha benedetti con ogni benedizione spirituale nei cieli in Cristo. In lui ci ha scelti prima della creazione del mondo per essere santi e immacolati di fronte a lui nella carità, predestinandoci a essere per lui figli adottivi mediante Gesù Cristo, secondo il disegno d’amore della sua volontà, a lode dello splendore della sua grazia, di cui ci ha gratificati nel Figlio amato. In lui, mediante il suo sangue, abbiamo la redenzione, il perdono delle colpe, secondo la ricchezza della sua grazia. Egli l’ha riversata in abbondanza su di noi con ogni sapienza e intelligenza, facendoci conoscere il mistero della sua volontà, secondo la benevolenza che in lui si era proposto per il governo della pienezza dei tempi: ricondurre al Cristo, unico capo, tutte le cose, quelle nei cieli e quelle sulla terra (Ef 1,3-10). Se il Capo è santo, tutto il corpo dovrà essere santo. Perché tutto il corpo dovrà essere santo? Perché è il corpo di Cristo fino al giorno della Parusia che deve essere offerto al Padre in sacrificio a Lui gradito per la redenzione dei nostri fratelli. LEGGIAMO Eb 7,25-8,6 Egli invece, poiché resta per sempre, possiede un sacerdozio che non tramonta. Perciò può salvare perfettamente quelli che per mezzo di lui si avvicinano a Dio: egli infatti è sempre vivo per intercedere a loro favore. Questo era il sommo sacerdote che ci occorreva: santo, innocente, senza macchia, separato dai peccatori ed elevato sopra i cieli. Egli non ha bisogno, come i sommi sacerdoti, di offrire sacrifici ogni giorno, prima per i propri peccati e poi per quelli del popolo: lo ha fatto una volta per tutte, offrendo se stesso. La Legge infatti costituisce sommi sacerdoti uomini soggetti a debolezza; ma la parola del giuramento, posteriore alla Legge, costituisce sacerdote il Figlio, reso perfetto per sempre. Il punto capitale delle cose che stiamo dicendo è questo: noi abbiamo un sommo sacerdote così grande che si è assiso alla destra del trono della Maestà nei cieli, ministro del santuario e della vera tenda, che il Signore, e non un uomo, ha costruito. Ogni sommo sacerdote, infatti, viene costituito per offrire doni e sacrifici: di qui la necessità che anche Gesù abbia qualcosa da offrire. Se egli fosse sulla terra, non sarebbe neppure sacerdote, poiché vi sono quelli che offrono i doni secondo la Legge. Questi offrono un culto che è immagine e ombra delle realtà celesti, secondo quanto fu dichiarato da Dio a Mosè, quando stava per costruire la tenda: «Guarda – disse – di fare ogni cosa secondo il modello che ti è stato mostrato sul monte. Ora invece egli ha avuto un ministero tanto più eccellente quanto migliore è l’alleanza di cui è mediatore, perché è fondata su migliori promesse. Imitare Cristo nella santità, essere trasformati nella sua stessa santità, è la vocazione del cristiano. Ecco come sia l’Apostolo Pietro e sia l’Apostolo Paolo esortano i discepoli di Gesù alla santità: Domestici, state sottomessi con profondo rispetto ai vostri padroni, non solo a quelli buoni e miti, ma anche a quelli prepotenti. Questa è grazia: subire afflizioni, soffrendo ingiustamente a causa della conoscenza di Dio; che gloria sarebbe, infatti, sopportare di essere percossi quando si è colpevoli? Ma se, facendo il bene, sopporterete con pazienza la sofferenza, ciò sarà gradito davanti a Dio. A questo infatti siete stati chiamati, perché anche Cristo patì per voi, lasciandovi un esempio, perché ne seguiate le orme: egli non commise peccato e non si trovò inganno sulla sua bocca; insultato, non rispondeva con insulti, maltrattato, non minacciava vendetta, ma si affidava a colui che giudica con giustizia. Egli portò i nostri peccati nel suo corpo sul legno della croce, perché, non vivendo più per il peccato, vivessimo per la giustizia; dalle sue piaghe siete stati guariti. Eravate erranti come pecore, ma ora siete stati ricondotti al pastore e custode delle vostre anime (1Pt 2,18-25). Vi esorto dunque, fratelli, per la misericordia di Dio, a offrire i vostri corpi come sacrificio vivente, santo e gradito a Dio; è questo il vostro culto spirituale. Non conformatevi a questo mondo, ma lasciatevi trasformare rinnovando il vostro modo di pensare, per poter discernere la volontà di Dio, ciò che è buono, a lui gradito e perfetto. La carità non sia ipocrita: detestate il male, attaccatevi al bene; amatevi gli uni gli altri con affetto fraterno, gareggiate nello stimarvi a vicenda. Non siate pigri nel fare il bene, siate invece ferventi nello spirito; servite il Signore. Siate lieti nella speranza, costanti nella tribolazione, perseveranti nella preghiera. Condividete le necessità dei santi; siate premurosi nell’ospitalità (Rm 12,1-21). Qual è il fine della santità? Divenire in Cristo, con Cristo, per Cristo, nello Spirito Santo, sacrificio puro, santo, immacolato da offrire al Padre per la redenzione del mondo. La soteriologia cristiana è perfetta se è soteriologia nella quale viene “implicato” tutto il corpo di Cristo, che è la sua Chiesa. Se un solo figlio della Chiesa non può offrirsi al Padre in sacrificio a causa dei suoi peccati, l’opera di Cristo Signore per lui viene esposta a vanità. Mai il mio peccato dovrà esporre la redenzione di Cristo a vanità. Oggi invece dalla Chiesa è proprio scomparso questo mistero: la necessaria offerta a Dio di ogni suo figlio per la redenzione del mondo, in Cristo, con Cristo, per Cristo. I frutti di questa scomparsa del mistero sono a tutti evidenti. Ogni figlio della Chiesa è chiamato a ritornare nella verità di ogni suo mistero. Altre vie non esistono per la salvezza del mondo. LETTURA DEL VANGELO Gli spiriti impuri, quando lo vedevano, cadevano ai suoi piedi e gridavano: «Tu sei il Figlio di Dio!». Ma egli imponeva loro severamente di non svelare chi egli fosse. Gli spiriti impuri sanno che Gesù è il Cristo di Dio. Lo sanno e sempre lo rivelano servendosi della bocca di quanti sono in loro possesso. Gesù, forte della stessa fortezza del Padre suo e dello Spirito Santo impone loro severamente di non svelare chi egli fosse. Perché la sua verità non dovrà essere svelata? Perché la gente non attende il Messia secondo la purezza delle verità contenute nelle Scritture Sante, attende invece un Messia secondo il loro pensiero, la loro immaginazione, le loro false speranze e attese. Tra il Messia pensato e voluto dal Padre nello Spirito Santo e il Messia immaginato e atteso dalla gente la differenza è infinita. Oggi, come ieri, come sempre, gli spiriti infernali, non stanno annunciando un cristiano che non è secondo il pensiero del Padre, in Cristo, per lo Spirito Santo? Oggi, come ieri, come sempre, la Chiesa del Signore Gesù non è dipinta e presentata al mondo secondo la volontà di Satana e non secondo la volontà di Dio? Satana opera sempre con questa unica e sola finalità: trasformare in tenebre ogni luce: luce di Dio, di Cristo Gesù, dello Spirito Santo. Lui vuole trasformare in tenebra la luce del papa, dei vescovi, dei presbiteri, dei diaconi, dei cresimati, dei battezzati. Satana opera perché ogni discepolo di Gesù, pur rimanendo discepolo di Gesù, viva il suo discepolato da suo strumento di tenebre. Oggi Satana non sta lavorando alacremente per trasformare il Vangelo di salvezza e di redenzione in un messaggio antropologico svuotato di ogni dimensione soprannaturale, di vera salvezza e di vera redenzione? Contro questa strategia di Satana, sempre aggiornata, sempre capace di scrivere la falsità nel cuore di peccato dell’uomo, l’Apostolo Paolo ci mette in guardia, ci avvisa con solennità di dottrina e di insegnamento: Per il resto, rafforzatevi nel Signore e nel vigore della sua potenza. Indossate l’armatura di Dio per poter resistere alle insidie del diavolo. La nostra battaglia infatti non è contro la carne e il sangue, ma contro i Principati e le Potenze, contro i dominatori di questo mondo tenebroso, contro gli spiriti del male che abitano nelle regioni celesti. Prendete dunque l’armatura di Dio, perché possiate resistere nel giorno cattivo e restare saldi dopo aver superato tutte le prove. State saldi, dunque: attorno ai fianchi, la verità; indosso, la corazza della giustizia; i piedi, calzati e pronti a propagare il vangelo della pace. Afferrate sempre lo scudo della fede, con il quale potrete spegnere tutte le frecce infuocate del Maligno; prendete anche l’elmo della salvezza e la spada dello Spirito, che è la parola di Dio. In ogni occasione, pregate con ogni sorta di preghiere e di suppliche nello Spirito, e a questo scopo vegliate con ogni perseveranza e supplica per tutti i santi. E pregate anche per me, affinché, quando apro la bocca, mi sia data la parola, per far conoscere con franchezza il mistero del Vangelo, per il quale sono ambasciatore in catene, e affinché io possa annunciarlo con quel coraggio con il quale devo parlare (Ef 6,10-20). Ecco le strategie di Satana. Lui non lavora attaccando direttamente la luce. Sa che questa via non è percorribile. Lui lavora per trasformare in strumento di falsità e di tenebre ogni strumento della luce di Cristo Signore. Strategia perfetta. Così agendo ha trasformato e trasforma nella storia miliardi di discepoli di Gesù in strumenti a servizio delle sue tenebre e della sua infernale menzogna. Satana prima trasforma la verità rivelata e la teologia in falsità poi però dona il frutto della trasformazione ai discepoli di Gesù come purissima rivelazione e altissima teologia. Prima trasforma la vera adorazione di Dio in grande universale idolatria e poi offre la sua idolatria come santissima adorazione del vero Dio. Trasforma la vera morale in peccato e poi offre il suo peccato come vera, autentica moralità. Oggi Satana non ha trasformato tutta la Legge dichiarandola cosa antica, del passato, di ieri? Non ha poi dato il peccato, la trasgressione come vera volontà di Dio, dichiarando tutto amore? Chi potrà salvarci da questa strategia infernale? Solo lo Spirito Santo. Solo la nostra fermezza nell’imporre a Satana e ai suoi Angeli un silenzio eterno così come faceva Gesù. Ma come possiamo noi imporre questo silenzio eterno? Non permettendo che il pensiero di Satana entri nel nostro cuore. Rimanendo sempre noi nel cuore di Cristo, nel cuore del suo Vangelo, nel cuore della verità dello Spirito Santo. LEGGIAMO IL TESTO DI Mc 3,7-12 Gesù, intanto, con i suoi discepoli si ritirò presso il mare e lo seguì molta folla dalla Galilea. Dalla Giudea e da Gerusalemme, dall’Idumea e da oltre il Giordano e dalle parti di Tiro e Sidone, una grande folla, sentendo quanto faceva, andò da lui. Allora egli disse ai suoi discepoli di tenergli pronta una barca, a causa della folla, perché non lo schiacciassero. Infatti aveva guarito molti, cosicché quanti avevano qualche male si gettavano su di lui per toccarlo. Gli spiriti impuri, quando lo vedevano, cadevano ai suoi piedi e gridavano: «Tu sei il Figlio di Dio!». Ma egli imponeva loro severamente di non svelare chi egli fosse. Per comprendere le strategie di Satana e dei suoi Angeli, può venirci incontro un evento narrato nel primo Libro dei Re: Giòsafat disse al re d’Israele: «Consulta, per favore, oggi stesso la parola del Signore». Il re d’Israele radunò i profeti, quattrocento persone, e domandò loro: «Devo andare in guerra contro Ramot di Gàlaad o devo rinunciare?». Risposero: «Attacca; il Signore la metterà in mano al re». Giòsafat disse: «Non c’è qui ancora un profeta del Signore da consultare?». Il re d’Israele rispose a Giòsafat: «C’è ancora un uomo, per consultare tramite lui il Signore, ma io lo detesto perché non mi profetizza il bene, ma il male: è Michea, figlio di Imla». Giòsafat disse: «Il re non parli così!». Il re d’Israele, chiamato un cortigiano, gli ordinò: «Convoca subito Michea, figlio di Imla». Il re d’Israele e Giòsafat, re di Giuda, sedevano ognuno sul suo trono, vestiti dei loro mantelli, nello spiazzo all’ingresso della porta di Samaria; tutti i profeti profetizzavano davanti a loro. Sedecìa, figlio di Chenaanà, che si era fatto corna di ferro, affermava: «Così dice il Signore: “Con queste cozzerai contro gli Aramei sino a finirli”». Tutti i profeti profetizzavano allo stesso modo: «Assali Ramot di Gàlaad, avrai successo. Il Signore la metterà in mano al re». Il messaggero, che era andato a chiamare Michea, gli disse: «Ecco, le parole dei profeti concordano sul successo del re; ora la tua parola sia come quella degli altri: preannuncia il successo!». Michea rispose: «Per la vita del Signore, annuncerò quanto il Signore mi dirà». Si presentò al re, che gli domandò: «Michea, dobbiamo andare in guerra contro Ramot di Gàlaad o rinunciare?». Gli rispose: «Attaccala e avrai successo; il Signore la metterà nella mano del re». Il re gli disse: «Quante volte ti devo scongiurare di non dirmi se non la verità nel nome del Signore?». Egli disse: «Vedo tutti gli Israeliti vagare sui monti come pecore che non hanno pastore. Il Signore dice: “Questi non hanno padrone; ognuno torni a casa sua in pace!”». Il re d’Israele disse a Giòsafat: «Non te l’avevo detto che costui non mi profetizza il bene, ma solo il male?». Michea disse: «Perciò, ascolta la parola del Signore. Io ho visto il Signore seduto sul trono; tutto l’esercito del cielo gli stava intorno, a destra e a sinistra. Il Signore domandò: “Chi ingannerà Acab perché salga contro Ramot di Gàlaad e vi perisca?”. Chi rispose in un modo e chi in un altro. Si fece avanti uno spirito che, presentatosi al Signore, disse: “Lo ingannerò io”. “Come?”, gli domandò il Signore. Rispose: “Andrò e diventerò spirito di menzogna sulla bocca di tutti i suoi profeti”. Gli disse: “Lo ingannerai; certo riuscirai: va’ e fa’ così”. Ecco, dunque, il Signore ha messo uno spirito di menzogna sulla bocca di tutti questi tuoi profeti, ma il Signore a tuo riguardo parla di sciagura» (Cfr. 1Re 22,1-38). Ecco quale dovrà essere la somma vigilanza del discepolo del Signore: porre ogni attenzione perché lo spirito di menzogna non entri in lui e non governi la sua vita. Gesù mai ha permesso che lo spirito di menzogna governasse la sua vita. Ha anche pregato per Simon Pietro perché Satana non lo imprigionasse nelle sue tenebre, così come ha fatto con Giuda Iscariota. Simone, Simone, ecco: Satana vi ha cercati per vagliarvi come il grano; ma io ho pregato per te, perché la tua fede non venga meno. E tu, una volta convertito, conferma i tuoi fratelli». E Pietro gli disse: «Signore, con te sono pronto ad andare anche in prigione e alla morte». Gli rispose: «Pietro, io ti dico: oggi il gallo non canterà prima che tu, per tre volte, abbia negato di conoscermi» (Lc 22,31-34). Oggi tutti siamo sotto attacco dello spirito delle tenebre e della menzogna. Con sottile astuzia prima ha trasformato la rivelazione in falsità e poi servendosi dei suoi ministri teologi e dei suoi ministri evangelizzatori sta diffondendo la sua falsità come purissima verità del nostro Dio. Da cosa possiamo sapere che tutta la sua teologia e tutta la sua evangelizzazione è opera di tenebre e di menzogna? Dal suo odio che ha contro Cristo Gesù e contro il suo mistero. Satana ha un odio così grande contro Cristo Signore perché sa che solo Lui, Cristo Signore, lo può ridurre al silenzio. Tolto Cristo Gesù, lui si fa voce della stessa Chiesa per la rovina dei credenti e del mondo intero. Madre del Salvatore, viene in nostro soccorso. Non permettere che i discepoli di Cristo si trasformino in ministri di Satana per diffondere la sua menzogna e falsità per la rovina di ogni uomo. Tu ci aiuterai e noi tutti ritorneremo ad essere voce di Colui che è la Voce del Padre per la nostra salvezza, redenzione, luce e vita eterna. Amen.  
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
