<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-11</h1>-->
<h1>DIES-01-11</h1>

<h5>Oremus</h5>

<p>
<a href="https://www.novena.it/archivio_vangelo.htm" title="Novena" class="https">Novena</a> / <a href="FILE:///C:\MYKNOW\XDOCS\verbum\AV-Una-preghiera-al-giorno.pdf" title="1PRGG" class="FILE">1PRGG</a> / <a href="http://elefantsoftware.altervista.org/rosario/preghiere/it_0_calendario.htm#GENNAIO" title="P1" class="http">P1</a>
</p>

<p>
<sup>♦</sup> Novena a Sant'Antonio Abate (4) / O Sant'Antonio che sia durante la preghiera che il lavoro manuale hai sempre tenuto la mente rivolta al Signore ottienici dal Signore la grazia di non dimenticarci mai della sua continua presenza sia nella preghiera che nel lavoro. / Gloria al Padre...
</p>

<p>
<sup>♦</sup> Ci hai risvegliato / <br>
Ti benediciamo, altissimo Dio,<br>
Signore della misericordia,<br>
che per noi continuamente operi<br>
cose grandi e inscrutabili.<br>
Tu ci mandi il sonno per darci sollievo<br>
dalla nostra debolezza<br>
e per alleviare la stanchezza<br>
della nostra carne tribolata.<br>
Ti ringraziamo perché non ci hai fatto perire<br>
per le nostre disobbedienze,<br>
ma ci hai trattati con amore e affabilità.<br>
Scongiuriamo la tua incomparabile bontà:<br>
illumina gli occhi del nostro spirito<br>
e scuoti la nostra mente<br>
dal profondo sonno della tiepidezza;<br>
aprici la bocca e riempila della tua lode<br>
cosicché possiamo, senza distrazioni,<br>
cantare, inneggiare e confessare te,<br>
Padre senza principio,<br>
con il tuo Spirito tutto santo,<br>
buono e datore di vita,<br>
ora e sempre e per i secoli dei secoli.<br>
(San Basilio Magno )
</p>

<p>
<sup>♦</sup> Passi il tuo Spirito, Signore, come la brezza primaverile<br>
che fa fiorire la vita e la schiude all'amore;<br>
passi il tuo Spirito come l'uragano<br>
che scatena una forza sconosciuta e solleva le energie addormentate.<br>
Passi il tuo Spirito sul nostro sguardo<br>
per portarlo verso orizzonti più lontani e più vasti;<br>
passi nel nostro cuore per farlo bruciare di un ardore avido d'irradiare;<br>
passi il tuo Spirito nei nostri volti rattristati per farvi riaffiorare il sorriso.<br>
Amen.<br>
(Padre Giovanni Vannucci)
</p>

<p>
<sup>♦</sup> Signore Gesù, donaci di saper riconoscere la tua voce che ci chiama in mezzo al frastuono dei pensieri e delle emozioni di ogni giorno. Insegnaci a saper ascoltare la tua Parola che ci viene incontro. Dacci la forza di lasciare tutto per seguire solo te, unica fonte di vita vera e vissuta fino in fondo. Ricordaci sempre che la fatica della perseveranza, necessaria per seguirti, sarà ripagata da un'esistenza trasfigurata dall'amore. Amen.
</p>

<p>
<sup>♦</sup> C'è buio in me / in te invece c'è luce; / sono solo, ma tu non m'abbandoni; / non ho coraggio, ma tu mi sei d'aiuto; / sono inquieto, ma in te c'è la pace; / c'è amarezza in me, in te pazienza; / non capisco le tue vie, ma tu sai qual è la mia strada. / Tu conosci tutta l'infelicità degli uomini; / tu rimani accanto a me, / quando nessun uomo mi rimane accanto, / tu non mi dimentichi e mi cerchi, / tu vuoi che io ti riconosca / e mi volga a te. / Signore, odo il tuo richiamo e lo seguo, / aiutami! / Signore, qualunque cosa rechi questo giorno, / il tuo nome sia lodato! / Amen. (Dietrich Bonhoeffer, preghiera per i compagni di prigionia - Natale 1943)
</p>

<p>
<sup>♦</sup> Giunga a te la mia preghiera, che guizza come saetta dal desiderio che nutro per i tuoi beni eterni. Io la innalzo al tuo orecchio: aiutala,  affinché ti raggiunga e non venga meno a metà della mia corsa, né ricada a terra o vada perduta. Anche se per ora non mi vedo arrivare i beni che chiedo, sono tranquillo, perché so che verranno più tardi... Io gridavo anche di notte e tu non mi esaudivi. Ma anche questi tuoi dinieghi nell'esaudirmi non erano per confondermi ma per rendermi più saggio: perché io capissi ciò che ti avrei dovuto chiedere. Ti pregavo infatti per delle cose che, se le avessi ricevute, sarebbero state a mio danno. Da' ciò che comandi e comanda ciò che vuoi. Ogni mia speranza è posta nell'immensa grandezza della tua misericordia. Da' ciò che comandi e comanda ciò che vuoi... O amore, che sempre ardi senza mai estinguerti, carità, Dio mio, infiammami! (Agostino)
</p>

<p>
<sup>♦</sup> Abbi l'ansia dell'unità; niente è più importante di questo. / Porta pazienza con tutti perché anche il Signore porta pazienza con te. / Prega incessantemente: chiedi uno spirito di comprensione maggiore di quello che hai. / Sii instancabile nella preghiera. Crea il dialogo con il singolo come fa Dio. / Porta su di te i problemi di tutti, come un atleta: dove c'è più sofferenza ci sarà più guadagno. / Se ami tanto chi è buono, non c'è da dirti grazie: ma sono i più malati che devi curare con dolcezza. / Sei di carne e spirito per trattare con dolcezza  i problemi che percepisci: i problemi che non percepisci cerca di capirli pregando. / Non impressionarti di chi sembrava fedele e poi tradisce: sta saldo sotto i colpi come fa l'incudine. / E' proprio di un atleta resistere sotto i colpi. / E' soprattutto in vista di Dio che bisogna che sopportiamo tutti, affinché anche Lui sopporti noi. / Diventa più zelante di quello che sei. Nulla si faccia senza la tua approvazione. Ma tu non far nulla senza quella di Dio. (sant’Ignazio di Antioca)
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Quotes</h5>

<p>
<a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/5265almanacco" title="almanacco" class="https">almanacco</a> / <a href="https://www.facebook.com/profile.php?id=100044187918266" title="parlare" class="https">parlare</a><br>
<sup>♦</sup> Il nostro primo compito nell'avvicinarci a un'altra persona, a un'altra cultura, a un'altra religione è di toglierci i calzari perché il luogo a cui ci stiamo avvicinando è sacro. Sennò potremmo ritrovarci a camminare in un altro sogno. Cosa ancor più grave, potremmo dimenticare che Dio era lì prima del nostro arrivo. (Rivista Concilium 2/2013, pag 157)<br>
<sup>♦</sup> Il fondamento di ogni stato è l’educazione dei suoi giovani. (Diogene)<br>
<sup>♦</sup> L’educazione è semplicemente l’anima di una comunità, che passa da una generazione all’altra. (Gilbert K. Chesterton)<br>
<sup>♦</sup> Tutti si preoccupano di avere un vero amico, ma nessuno di esserlo. (A. Allais)
</p>

<h5>Poesia</h5>

<p>
<sup>♦</sup> CANZONE /-/ Mio dolcissimo amore, non fuggo / per stanchezza di te, / ne' perche' spero che il mondo possa offrirmi / un amore piu' degno; / ma poiche' e' destino / che io debba infine morire, e' molto meglio / che mi prenda per scherzo l'abitudine / di morire cosi' di qualche morte finta. /-/ Ieri sera anche il sole era fuggito, / eppure oggi e' qui. / lui non ha desideri e non ha sensi, / nemmeno un corso breve come il mio: / dunque non ti preoccupare per me, / credi che tutti i miei viaggi / saranno assai piu' rapidi, perche' io / ho piu' ali e piu' sproni di lui. /-/ Ma come e' fragile il potere dell' uomo, / che se anche ha buona fortuna / non vi si puo' aggiungere un' ora di piu', / ne' richiamare un' ora che ha perduta! / Ma venga pure la cattiva sorte: / le aggiungeremo la nostra forza, / le insegneremo l'arte e la portata, / cosi' che su noi tragga vantaggio. /-/ Quando sospiri non sospiri vento, / ma esali la mia anima; / quando piangi, scortesemente cortese, / corrompi il sangue della mia vita. / Non e' possibile che tu mi ami / come dici di amarmi se disperdi / con la tua la mia vita, / tu che di me sei la parte migliore. /-/ il tuo cuore da oracolo / non mi preannunci alcun male: il destino / potrebbe prendere anche la tua parte, / realizzando cosi' le tue paure; / pensa piuttosto che noi / ci siamo solo voltati le spalle nel sonno; / coloro che a vicenda si tengono vivi / non sono mai separati. /-/ (J.Donne)
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<sup>♦</sup> 
</p>

<h5>Aivanhov</h5>

<p>
<b>11/01/2001</b> Non si ripeterà mai abbastanza agli esseri umani quanto sia importante creare focolai di luce e di pace per neutralizzare le correnti tenebrose e caotiche che circolano nello spazio. È giunto il momento che sappiano come lavorano le forze cosmiche. Sapete tutti come si calcola, in fisica, la risultante di due forze; ebbene, questa legge non è valida soltanto sul piano fisico, ma anche sul piano psichico. Se migliaia di persone lavorano veramente per il bene dell'umanità, mentre miliardi di altre si preoccupano solo dei propri interessi mostrandosi egoiste, gelose e vendicative, come volete che il bene e la pace trionfino? Anche in questo caso gli avvenimenti saranno la risultante delle forze esistenti. Direte: "Ma sono diverse migliaia le persone che desiderano il trionfo del bene!" È vero, ma in modo talmente vago e così poco concreto! Ciò che in realtà vorrebbero, è di svegliarsi un bel giorno, trovandosi già in uno stato di pace, di abbondanza e di felicità, senza aver fatto nulla affinché la pace, l'abbondanza e la felicità trionfino. Gli esseri umani, o almeno la maggioranza di essi, si augurano la pace, è vero... Ma quand'è che si renderanno conto che con la loro cupidigia, il loro egoismo, la loro comprensione limitata delle cose e la loro inerzia, non possono far altro che attirare la guerra? 
</p>

<p>
<b>11/01/2002</b> La materia oppone sempre una certa resistenza. Per plasmarla bisogna introdurre in essa una forza che sia in grado di renderla malleabile o persino di scioglierla. Se prendete dell'argilla e vi versate sopra dell'acqua, si bagnerà e si diluirà. Se versate dell'acqua sul sale o sullo zucchero, questi si scioglieranno. Bisogna sempre trovare qualcosa che penetri, che diluisca, che ammorbidisca. In altri casi utilizziamo il calore, come ad esempio per forgiare i metalli. In campo spirituale, l'amore corrisponde all'acqua e al calore che ci permettono di plasmare la materia. Come il calore e come l'acqua, l'amore penetra le particelle di materia, le scioglie e le trasforma. Siete preoccupati, arrabbiati o angosciati? Potete cambiare questi stati d'animo grazie all'amore che purifica la vostra materia psichica e ne armonizza le particelle. Fino ad ora avete conosciuto soltanto l'amore passionale che devasta, ma d'ora in poi cercate di imparare a lavorare con la potenza dell'amore spirituale che sublimerà la materia del vostro essere interiore. 
</p>

<p>
<b>11/01/2003</b> La quattordicesima carta dei Tarocchi è chiamata la temperanza. Questa carta rappresenta un angelo che regge un vaso in ciascuna mano e versa nel vaso della mano destra il contenuto di quello della mano sinistra: l'acqua che l'angelo travasa è la vita, la corrente della vita divina, se la corrente si interrompe non vi è più scambio e la vita si ferma. L'angelo rappresenta invece l'uomo stesso: sì, noi siamo l'angelo che ha la possibilità di lavorare con i due recipienti; dipende da noi che il mondo divino, lo spirito discenda per animare, esaltare e vivificare la nostra materia. Siamo noi che prepariamo tale discesa quando cerchiamo di elevarci con la preghiera e la meditazione, poiché il movimento dall'alto verso il basso può verificarsi solo se è preceduto da un movimento che va dal basso verso l'alto. Lo spirito può scendere soltanto se facciamo lo sforzo di salire ovvero se compiamo tutto un lavoro di preparazione, per dargli la possibilità di manifestarsi attraverso noi. 
</p>

<p>
<b>11/01/2004</b> Nelle famiglie terrene c'è necessariamente un primogenito, poi il secondo nato, poi il terzo ecc., perché siamo sul piano fisico e sul piano fisico, che è retto dalle leggi di spazio e tempo, c'è sempre un ordine, una classificazione: un oggetto dopo l'altro, una persona dopo l'altra; non possono essere presenti tutti insieme nello stesso posto e nello stesso momento. Sul piano spirituale invece, nella famiglia divina, gli esseri umani sono tutti di uguale rango. A tutti è riconosciuto «il diritto di primogenitura», cioè la dignità di figli e figlie di Dio e solo chi mette al primo posto gli appetiti inferiori la perde. Allora suo padre non è più Dio (o lo Spirito Santo) ma Mammona, un'entità che viene così denominata da Gesù nel Vangelo. Ognuno di voi deve prendere coscienza della propria filiazione divina e lavorare per conservare il proprio rango.
</p>

<p>
<b>11/01/2005</b> Dio ci ha creati a Sua immagine, e il nostro compito, durante l’esistenza terrena, è quello di cercare in noi tale immagine allo scopo di poterla manifestare. Alcuni ci sono riusciti, e se ci sono riusciti, dire che altri non ce la faranno è un’affermazione inaccettabile. Come in natura non esistono razze superiori, così non esistono uomini superiori; esistono soltanto differenze nei gradi di evoluzione perché, nel corso delle loro successive incarnazioni, gli esseri umani non hanno compiuto i medesimi sforzi, non hanno fatto lo stesso lavoro. La verità, però, è che tutto ciò che succede nel mondo, tutte le avventure felici o infelici vissute dagli uomini rappresentano momenti diversi del tentativo di esprimere compiutamente l’immagine di Dio. Se non lo si ripete loro, come potranno gli uomini decidersi a lavorare in questa direzione? Tutta l’educazione dovrebbe porre l’accento su questo punto, affinché essi possano ritrovare tutto il sapere sepolto in loro. 
</p>

<p>
<b>11/01/2006</b> Si può paragonare l’amore ad un albero, in cui la sessualità è rappresentata dalle radici. Quelle radici sono profondamente radicate nell’essere umano, non le si può strappare e neppure si deve tentare di farlo: esse sono indispensabili, esattamente come le radici sono indispensabili all’albero. Occorre solo andare oltre, innalzarsi, salire lungo il tronco, verso i rami, verso i fiori e i frutti. E fiori e i frutti dell’amore sono il sacrificio. Anche l’amore più spirituale riceve il proprio slancio dalla forza sessuale, ma occorre imparare in quale modo coltivarlo, innaffiarlo e proteggerlo dagli insetti e dalle intemperie. Quando gusterete i frutti di quell’albero che è l’Amore, saprete che quelli sono i frutti dell’immortalità, della vita eterna.
</p>

<p>
<b>11/01/2007</b> Ogni essere umano è un libro, un libro che lui stesso sta scrivendo: i suoi pensieri e i suoi sentimenti tracciano i caratteri di una scrittura che andrà a incidersi nella materia dei suoi corpi sottili. Ma quanti di voi lo sanno? Quanti hanno cominciato a scrivere consapevolmente il proprio libro? Da sempre si istruiscono gli esseri umani a lavorare unicamente all’esterno di loro stessi – e bisogna riconoscere che in quell’ambito ci riescono magnificamente –, mentre il loro mondo interiore non è che un terreno incolto. Ma tutte quelle creazioni delle quali vanno tanto fieri non appartengono loro veramente: sono creazioni esterne a loro stessi, e dunque spariranno. Soltanto il lavoro che si fa sulla propria materia si registra per l’eternità. Direte: «Ma dal momento che quelle creazioni sono interiori, non portano niente a nessuno». Dovete ricredervi: un essere che crea sé stesso, che scrive direttamente il proprio libro, è un benefattore per tutti i suoi fratelli umani, perché è un libro vivente che li inonda del suo calore e della sua luce.
</p>

<p>
<b>11/01/2008</b> Solo l’esperienza può farci accedere alla realtà del mondo divino. I libri che potremo leggere sull’argomento ci faranno intravedere un barlume, un orientamento; ma questo non basta: bisogna poter poi andare ad istruirsi altrove, a vivere qualcosa altrove. Questo viaggio “altrove”, che i mistici chiamano “estasi”, è una proiezione dell’essere fuori del corpo. La vera conoscenza, quella che diviene in noi carne e ossa, la si acquisisce veramente soltanto se riusciamo ad elevarci fino a quelle regioni ove la Creazione e le creature hanno la propria origine. I grandi fondatori di religioni hanno ricevuto l’ispirazione dall’alto. Secondo la tradizione, sono stati degli Arcangeli ad averli istruiti; così, è stato detto che fu Metatron ad istruire Mosé, che fu l’Arcangelo Gabriel ad istruire Maometto, ecc… È un modo per dire che la vera conoscenza viene dall’alto, e che bisogna andare a cercarla in alto. A tutti coloro che sono capaci di elevarsi fino alle regioni superiori della coscienza, vengono rivelate le stesse verità; le forme e le espressioni sono diverse, ma i principi sono gli stessi. 
</p>

<p>
<b>11/01/2009</b> Parlare, scrivere, consiste nel mettere insieme delle parole aggiustandole, organizzandole: si tratta quindi di atti di creazione. Ognuno può così creare negli esseri la gioia, la fiducia, l’amore, la luce, oppure il dispiacere, l’oscurità, la malattia, la disperazione, e in questo secondo caso, anche se si esprime nello stile migliore, fabbrica dei mostri. La vera evoluzione consiste nell’imparare a servirsi della parola, orale o scritta, in vista di risultati divini, vale a dire mettere all’opera gli elementi del Verbo per creare unicamente ciò che è giusto, buono e bello. Chi lavora coscientemente in questa direzione partecipa all’opera di Dio, e verrà il giorno in cui sarà ingaggiato come Suo operaio. La Creazione, infatti, non è ancora terminata; il Creatore continua a lavorare e ha bisogno di operai che gli portino – simbolicamente parlando – delle pietre, della sabbia, dei materiali. «Serviamo solo a questo!...» direte. Sì, e non sentitevi offesi; non siamo certamente noi ad essere scelti dal Creatore per il ruolo più importante, ma qualunque sia il livello, è glorioso partecipare a quel lavoro divino. 
</p>

<p>
<b>11/01/2010</b> Nessun essere umano sulla terra è al riparo dalla sofferenza. Occorre soltanto sapere che ci sono sofferenze utili, benefiche, e altre inutili e persino nocive. Le sofferenze inutili sono quelle che ci si crea da sé trasgredendo le leggi dell'onestà, della giustizia, della bontà, della saggezza, dell'amore, e non meritano compassione. Le sofferenze utili sono quelle dell'uomo che ama gli altri e vuole sinceramente aiutarli: egli è obbligato a strappare ogni giorno qualche cosa dal suo cuore, a spogliarsi del suo egoismo, dei suoi pregiudizi. Per aiutare gli altri, non basta infatti presentarsi con buone intenzioni e buoni sentimenti: interiormente c'è tutto un lavoro di aggiustamento da fare. Questo lavoro richiede dei sacrifici; è difficile, doloroso, ma quanto è benefico!
</p>

<p>
<b>11/01/2011</b> Sentire è una cosa, pensare è un'altra, ma troppo spesso la sensazione influenza il pensiero. Può accadere che vi sentiate sfiniti, e in questo non vi è nulla di anormale; ma ecco che questa sensazione scatena in voi pensieri e sentimenti di scoraggiamento, di tristezza, di disperazione. Ebbene, no! In quei momenti, è il pensiero che deve agire sulla sensazione: anche se non può vincerla, deve essere presente come una luce, come un faro in lontananza. Il pensiero vi dice che potete risollevarvi; allora, malgrado il vostro abbattimento e il vostro sfinimento, è al pensiero che dovete credere e non alle vostre sensazioni. Non c’è più una goccia di energia nel vostro serbatoio? Ricordatevi che il serbatoio cosmico ne è pieno, ed è là che dovete andare ad attingere tramite il pensiero. Perché il pensiero serve anche a questo: appena poche gocce attinte a quel serbatoio di energie, e la fiamma della vostra lampada, che si stava spegnendo, brilla di nuovo.
</p>

<p>
<b>11/01/2012</b> Presentatevi ogni giorno dinanzi al Signore e chiedetegli di essere guidati, affinché possiate agire bene per voi stessi e per gli altri. Certo, non sarà Lui in persona che verrà ad ispirarvi, ma Egli vi invierà degli angeli che vi accompagneranno… Più tardi, verrete a sapere che lungo le vie che avete percorso, è stato possibile evitare molti incidenti e molte disgrazie, e che, viceversa, sono state realizzate molte cose buone. Le entità celesti vi diranno: «Guarda, tutto questo è stato fatto grazie a te!» Sì, un giorno saprete ciò che avete fatto o, piuttosto, ciò che è stato fatto attraverso voi. Vi verrà mostrato quante entità magnifiche si sono potute manifestare perché avevate iniziato la giornata chiedendo al Signore di dirigere la vostra vita. 
</p>

<p>
<b>11/01/2013</b> Ogni organismo, ogni società che viene alla luce, inizia preoccupandosi degli edifici in cui dovrà insediarsi, ed è così che sorgono chiese, templi, parlamenti… la sede delle Nazioni Unite o quella della Croce Rossa, ecc. E tuttavia le guerre continuano, così come le ingiustizie, la miseria, i crimini. Qualche edificio in più o in meno non potrà cambiare grandi cose, finché gli esseri umani non saranno in grado di costruire nell’invisibile – con i loro pensieri, i loro sentimenti e la loro volontà – monumenti di luce e di amore. Queste costruzioni invisibili sono altrettanto reali delle costruzioni in cemento o in vetro, e sono altresì più efficaci. Io mi auguro che noi possiamo costruire insieme un simile monumento, qualcosa di una tale potenza che tutte le coscienze nel mondo ne rimangano colpite, sconvolte. Sì, improvvisamente avverrà nelle coscienze un tale sconvolgimento che ciascuno sarà travolto da una corrente di luce irresistibile: senza porsi domande, lascerà da parte i propri interessi egoistici e deciderà di lavorare per l’avvento della fratellanza. Riusciremo un giorno a edificare un simile monumento? Non dobbiamo porci questa domanda, ma è in questo senso che dobbiamo lavorare.
</p>

<p>
<b>11/01/2014</b> Posandosi su un oggetto o un essere, ogni raggio di sole gli comunica qualcosa di vivo. Anche le pietre hanno bisogno della vita che ricevono dal sole. Sì, perché le pietre, benché inanimate, sono vive. La vita, ovviamente, è più percepibile nelle piante, che crescono, si moltiplicano e fruttificano grazie alla luce solare. Negli animali, poi, i raggi del sole si trasformano non solo in vitalità, ma anche in sensibilità. Infine, negli esseri umani i raggi del sole diventano intelligenza, ragione. È infatti a partire dal regno umano che la luce trova un'accoglienza abbastanza completa per manifestarsi come pensiero. Lo spirito che vi parla attraverso la bocca di uomini e donne è dunque un’emanazione della luce solare. Attraverso loro, è la luce che pensa, che parla, canta e crea. Via via che si apre un varco negli esseri, la luce appare sotto forma di intelligenza, di amore, di bellezza, di nobiltà, di forza. 
</p>

<p>
<b>11/01/2015</b> Nulla è più importante che accogliere con gratitudine ogni nuovo giorno che inizia e prendere la risoluzione di vivere quella giornata con amore. E cosa significa vivere con amore? Molto semplicemente respirare, mangiare, camminare, guardare, ascoltare con amore. Voi pensate di sapere tutto questo... No, non lo sapete. Vivere con amore significa elevarsi fino a quello stato di coscienza che armonizza i vostri pensieri, i vostri sentimenti, le vostre azioni, e vi mantiene in equilibrio. E quello stato di coscienza diventa una fonte di gioia, di forza e di salute, non solo per voi ma anche per tutte le creature che incontrate. Quando comincerete a comprendere veramente, con tutto il vostro essere, cosa significa vivere con amore, la vostra intera esistenza sarà trasformata. L'amore zampillerà in voi senza sosta, anche quando dormirete... Sì, anche durante il sonno.
</p>

<p>
<b>11/01/2016</b> I quattro elementi (terra, acqua, aria e fuoco) sono governati da determinati Angeli, servitori di Dio. Possiamo perciò chiedere al Signore di inviarci quegli Angeli affinché ci aiutino nel nostro lavoro spirituale. Ecco la preghiera:«Signore Iddio onnipotente, Creatore del cielo e della terra, Signore dell’universo, inviami i Tuoi servitori, gli Angeli della terra, dell’acqua, dell’aria e del fuoco, affinché io possa lavorare con loro alla venuta del Tuo Regno e della Tua Giustizia. Che l’Angelo della terra venga ad assorbire il sudiciume del mio corpo fisico, affinché io diventi capace di realizzare la Tua volontà e di esprimere il Tuo splendore!Che l’Angelo dell’acqua lavi il mio cuore da tutte le sue impurità, affinché esso diventi il ricettacolo del Tuo amore infinito!Che l’Angelo dell’aria purifichi il mio intelletto, affinché esso brilli della Tua luce e della Tua saggezza!E infine, Signore, inviami l’Angelo del fuoco per santificare la mia anima e il mio spirito, affinché essi diventino le dimore della Tua verità!»
</p>

<p>
<b>11/01/2017</b> Cos'è il sangue? Per la Scienza iniziatica, ogni goccia di sangue è una quintessenza della materia, poiché contiene i princìpi dei quattro elementi: terra, acqua, aria e fuoco. Il sangue rappresenta la vita che circola nell'universo, e in noi è ciò che più si avvicina alla luce. Il sangue è quella vita di cui san Giovanni, all'inizio del suo Vangelo, scrive che è la luce degli uomini. Ora, la luce è la materia stessa della creazione. Il racconto della Genesi rivela che, per creare il mondo, per prima cosa Dio ha chiamato la luce. Dio disse: Che la luce sia! E questa luce è condensata nel nostro sangue. Noi dobbiamo dunque essere molto attenti e considerare il sangue con immenso rispetto, prendendo coscienza che esso è luce condensata, è vita divina condensata. E come il sangue ritorna sempre al cuore, così la nostra vita deve ritornare al cuore dell'universo, al Creatore. 
</p>

<p>
<b>11/01/2018</b> Ogni organismo, ogni società che viene alla luce, inizia preoccupandosi degli edifici in cui dovrà insediarsi, ed è così che sorgono chiese, templi, parlamenti… la sede delle Nazioni Unite o quella della Croce Rossa, ecc. E tuttavia le guerre continuano, così come le ingiustizie, la miseria, i crimini. Qualche edificio in più o in meno non potrà cambiare grandi cose, finché gli esseri umani non saranno in grado di costruire nell’invisibile – con i loro pensieri, i loro sentimenti e la loro volontà – monumenti di luce e di amore. Queste costruzioni invisibili sono altrettanto reali delle costruzioni in cemento o in vetro, e sono altresì più efficaci. Io mi auguro che noi possiamo costruire insieme un simile monumento, qualcosa di una tale potenza che tutte le coscienze nel mondo ne rimangano colpite, sconvolte. Sì, improvvisamente avverrà nelle coscienze un tale sconvolgimento che ciascuno sarà travolto da una corrente di luce irresistibile: senza porsi domande, lascerà da parte i propri interessi egoistici e deciderà di lavorare per l’avvento della fratellanza. Riusciremo un giorno a edificare un simile monumento? Non dobbiamo porci questa domanda, ma è in questo senso che dobbiamo lavorare.
</p>

<p>
<b>11/01/2019</b> L'unica scienza che valga la pena studiare è la scienza della vita. Sì, perché tutti gli altri argomenti che affronterete e tutte le altre attività che intraprenderete vi porteranno veramente qualcosa solo se vi concentrerete su questa realtà essenziale: la vita. Allora, anziché utilizzarla come mezzo per soddisfare i vostri desideri, le vostre ambizioni e i vostri capricci, imparate a considerarla come un obiettivo, e impiegate tutte le vostre facoltà per rafforzarla, illuminarla e purificarla in voi, poiché senza la vita non vi rimane nulla. È la vita che alimenta l'intelletto, il cuore e la volontà. A partire dal momento in cui alimentate la vita in voi, il vostro intelletto comprende, il vostro cuore ama e si rallegra, la vostra volontà si rafforza e crea. Senza la vita, non sono più possibili nemmeno il sapere, la filosofia, la religione, l'arte. Ecco perché la scienza della vita è la chiave di tutte le realizzazioni.
</p>

<p>
<b>11/01/2020</b> Avete una difficoltà… Ebbene, prendetela e confrontatela con tutto ciò che possedete, con le vostre ricchezze e le vostre facoltà. Mettete a confronto i due aspetti: quella difficoltà non potrà resistere, scomparirà di fronte alla grandezza e all’immensità di ciò che avete. Dovete imparare a mettere così i vostri dispiaceri e le vostre tristezze di fronte ai vostri tesori, di fronte al vostro avvenire, e vedrete che non ne rimarrà più traccia. Quanto a tutti gli spiriti malvagi del mondo invisibile che vogliono turbarvi e scoraggiarvi, dite loro: «Venite qui, vi mostrerò qualcosa», e li mettete davanti a tutte le vostre attuali potenzialità, come pure a quelle che vi attendono. Certo, all’inizio quelli si ostineranno, ma ben presto capiranno che con voi stanno perdendo il loro tempo, e vi lasceranno tranquilli. Abituatevi a fare simili esercizi, e vedrete che potete trasformare e migliorare molte cose. 
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
