<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-11</h1>-->
<h1>DIES-01-11</h1>

<h5>Oremus</h5>

<p>
<ul>
<li>Signore, ti offro questo tempo che va da Betlemme a Gerusalemme, dalla grotta al sepolcro. I tempi sono brevi, questi tempi sono gli ultimi. E corti i trentatré anni che separano queste due città. Dalla fretta di Maria di visitare la madre del precursore alla fretta delle sante donne di correre al sepolcro. Che io non consideri "ordinario", Signore, questo tempo che comincia, ma, avendo fede nella Buona Novella, sappia che colui che è nato viene a cercare e a chiamare anche me, perché lo segua subito, per via dell'urgenza dei tempi.</li>
</ul>
</p>

<p>
<ul>
<li>Novena a Sant'Antonio Abate (4) / O Sant'Antonio che sia durante la preghiera che il lavoro manuale hai sempre tenuto la mente rivolta al Signore ottienici dal Signore la grazia di non dimenticarci mai della sua continua presenza sia nella preghiera che nel lavoro. / Gloria al Padre...</li>
</ul>
</p>

<p>
<ul>
<li>Ci hai risvegliato / Ti benediciamo, altissimo Dio, Signore della misericordia, che per noi continuamente operi cose grandi e inscrutabili. Tu ci mandi il sonno per darci sollievo dalla nostra debolezza e per alleviare la stanchezza della nostra carne tribolata. Ti ringraziamo perché non ci hai fatto perire per le nostre disobbedienze, ma ci hai trattati con amore e affabilità. Scongiuriamo la tua incomparabile bontà: illumina gli occhi del nostro spirito e scuoti la nostra mente dal profondo sonno della tiepidezza; aprici la bocca e riempila della tua lode cosicché possiamo, senza distrazioni, cantare, inneggiare e confessare te, Padre senza principio, con il tuo Spirito tutto santo, buono e datore di vita, ora e sempre e per i secoli dei secoli. (San Basilio Magno )</li>
</ul>
</p>

<p>
<ul>
<li>Passi il tuo Spirito, Signore, come la brezza primaverile che fa fiorire la vita e la schiude all'amore; passi il tuo Spirito come l'uragano che scatena una forza sconosciuta e solleva le energie addormentate. Passi il tuo Spirito sul nostro sguardo per portarlo verso orizzonti più lontani e più vasti; passi nel nostro cuore per farlo bruciare di un ardore avido d'irradiare; passi il tuo Spirito nei nostri volti rattristati per farvi riaffiorare il sorriso. Amen. (Padre Giovanni Vannucci)</li>
</ul>
</p>

<p>
<ul>
<li>Signore Gesù, donaci di saper riconoscere la tua voce che ci chiama in mezzo al frastuono dei pensieri e delle emozioni di ogni giorno. Insegnaci a saper ascoltare la tua Parola che ci viene incontro. Dacci la forza di lasciare tutto per seguire solo te, unica fonte di vita vera e vissuta fino in fondo. Ricordaci sempre che la fatica della perseveranza, necessaria per seguirti, sarà ripagata da un'esistenza trasfigurata dall'amore. Amen.</li>
</ul>
</p>

<p>
<ul>
<li>C'è buio in me / in te invece c'è luce; / sono solo, ma tu non m'abbandoni; / non ho coraggio, ma tu mi sei d'aiuto; / sono inquieto, ma in te c'è la pace; / c'è amarezza in me, in te pazienza; / non capisco le tue vie, ma tu sai qual è la mia strada. / Tu conosci tutta l'infelicità degli uomini; / tu rimani accanto a me, / quando nessun uomo mi rimane accanto, / tu non mi dimentichi e mi cerchi, / tu vuoi che io ti riconosca / e mi volga a te. / Signore, odo il tuo richiamo e lo seguo, / aiutami! / Signore, qualunque cosa rechi questo giorno, / il tuo nome sia lodato! / Amen. (Dietrich Bonhoeffer, preghiera per i compagni di prigionia - Natale 1943)</li>
</ul>
</p>

<p>
<ul>
<li>Giunga a te la mia preghiera, che guizza come saetta dal desiderio che nutro per i tuoi beni eterni. Io la innalzo al tuo orecchio: aiutala,  affinché ti raggiunga e non venga meno a metà della mia corsa, né ricada a terra o vada perduta. Anche se per ora non mi vedo arrivare i beni che chiedo, sono tranquillo, perché so che verranno più tardi... Io gridavo anche di notte e tu non mi esaudivi. Ma anche questi tuoi dinieghi nell'esaudirmi non erano per confondermi ma per rendermi più saggio: perché io capissi ciò che ti avrei dovuto chiedere. Ti pregavo infatti per delle cose che, se le avessi ricevute, sarebbero state a mio danno. Da' ciò che comandi e comanda ciò che vuoi. Ogni mia speranza è posta nell'immensa grandezza della tua misericordia. Da' ciò che comandi e comanda ciò che vuoi... O amore, che sempre ardi senza mai estinguerti, carità, Dio mio, infiammami! (Agostino)</li>
</ul>
</p>

<p>
<ul>
<li>Abbi l'ansia dell'unità; niente è più importante di questo. / Porta pazienza con tutti perché anche il Signore porta pazienza con te. / Prega incessantemente: chiedi uno spirito di comprensione maggiore di quello che hai. / Sii instancabile nella preghiera. Crea il dialogo con il singolo come fa Dio. / Porta su di te i problemi di tutti, come un atleta: dove c'è più sofferenza ci sarà più guadagno. / Se ami tanto chi è buono, non c'è da dirti grazie: ma sono i più malati che devi curare con dolcezza. / Sei di carne e spirito per trattare con dolcezza  i problemi che percepisci: i problemi che non percepisci cerca di capirli pregando. / Non impressionarti di chi sembrava fedele e poi tradisce: sta saldo sotto i colpi come fa l'incudine. / E' proprio di un atleta resistere sotto i colpi. / E' soprattutto in vista di Dio che bisogna che sopportiamo tutti, affinché anche Lui sopporti noi. / Diventa più zelante di quello che sei. Nulla si faccia senza la tua approvazione. Ma tu non far nulla senza quella di Dio. (sant’Ignazio di Antioca)</li>
</ul>
</p>

<p>
<ul>
<li>Non andare via Signore / Signore, se la porta del mio cuore dovesse restare chiusa un giorno, abbattila ed entra, non andare via. Se le corde del mio cuore non dovessero cantare il tuo nome un giorno, ti prego aspetta, non andare via. Se non dovessi svegliarmi al tuo richiamo un giorno, svegliami con la tua pena… non andare via. Se un altro sul tuo trono io dovessi porre un giorno, tu, mio Signore eterno, non andare via. (Rabindranath Tagore)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a><br>
11 gennaio: sant'Igino, papa; san Salvio, martire; san Tipasio il Vecchio, martire; san Pietro, detto Balsamo, martire; san Leucio, primo vescovo di Brindisi; santa Onorata, vergine; san Teodosio, cenobiarca; san Paolino, vescovo di Aquileia; beato Bernardino Scammacca, sacerdote domenicano; beato Guglielmo Carter, martire; san Tommaso da Cori, francescano; beato Francesco Rogaczewski, sacerdote e martire.
</p>

<h5>Quotes</h5>

<p>
<ul>
<li>Il nostro primo compito nell'avvicinarci a un'altra persona, a un'altra cultura, a un'altra religione è di toglierci i calzari perché il luogo a cui ci stiamo avvicinando è sacro. Sennò potremmo ritrovarci a camminare in un altro sogno. Cosa ancor più grave, potremmo dimenticare che Dio era lì prima del nostro arrivo. (Rivista Concilium 2/2013, pag 157)</li>
<li>Il fondamento di ogni stato è l’educazione dei suoi giovani. (Diogene)</li>
<li>L’educazione è semplicemente l’anima di una comunità, che passa da una generazione all’altra. (Gilbert K. Chesterton)</li>
<li>Tutti si preoccupano di avere un vero amico, ma nessuno di esserlo. (A. Allais)</li>
<li>La sofferenza, il dolore sono l'inevitabile dovere di una coscienza generosa e d'un cuore profondo. Gli uomini veramente grandi, credo, debbono provare su questa terra una grande tristezza. (Fëdor Dostoevskij)</li>
<li>L’amore non esiste per renderci felici. Io credo che esista per dimostrarci quanto sia forte la nostra capacità di sopportare il dolore. (Hermann Hesse)</li>
</ul>
</p>

<h5>Poesia</h5>

<p>
<ul>
<li>CANZONE /-/ Mio dolcissimo amore, non fuggo / per stanchezza di te, / ne' perche' spero che il mondo possa offrirmi / un amore piu' degno; / ma poiche' e' destino / che io debba infine morire, e' molto meglio / che mi prenda per scherzo l'abitudine / di morire cosi' di qualche morte finta. /-/ Ieri sera anche il sole era fuggito, / eppure oggi e' qui. / lui non ha desideri e non ha sensi, / nemmeno un corso breve come il mio: / dunque non ti preoccupare per me, / credi che tutti i miei viaggi / saranno assai piu' rapidi, perche' io / ho piu' ali e piu' sproni di lui. /-/ Ma come e' fragile il potere dell' uomo, / che se anche ha buona fortuna / non vi si puo' aggiungere un' ora di piu', / ne' richiamare un' ora che ha perduta! / Ma venga pure la cattiva sorte: / le aggiungeremo la nostra forza, / le insegneremo l'arte e la portata, / cosi' che su noi tragga vantaggio. /-/ Quando sospiri non sospiri vento, / ma esali la mia anima; / quando piangi, scortesemente cortese, / corrompi il sangue della mia vita. / Non e' possibile che tu mi ami / come dici di amarmi se disperdi / con la tua la mia vita, / tu che di me sei la parte migliore. /-/ il tuo cuore da oracolo / non mi preannunci alcun male: il destino / potrebbe prendere anche la tua parte, / realizzando cosi' le tue paure; / pensa piuttosto che noi / ci siamo solo voltati le spalle nel sonno; / coloro che a vicenda si tengono vivi / non sono mai separati. /-/ (J.Donne)</li>
</ul>
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>Luisa Piccarreta: Libro di Cielo - Volume 11°. Luglio 4, 1912. La Divina Volontà dev’essere il sepolcro dell’anima. Stamane dopo la comunione stavo dicendo al mio sempre amabile Gesù: “In che stato mi son ridotta! Pare che tutto mi sfugge, patire, virtù, tutto”. E Gesù: “Figlia mia, che c’è? Vuoi perdere il tempo? Vuoi uscire dal tuo nulla? Mettiti al tuo posto, al tuo nulla, affinché il Tutto potesse tenere il posto in te. Sappi però che tutta devi morire nella mia Volontà: il patire, le virtù, tutto. Il mio Volere dev’essere la tomba dell’a­nima, e come nella tomba la natura si consuma fino a scomparire affatto, e dalla stessa consumazione risorgerà a vita più bella e novella, così l’anima, sepolta nella mia Volontà come dentro d’una tomba, morrà al patire, alle sue virtù, ai suoi beni spirituali, e risorgerà in tutto alla vita divina. Ah, figlia mia, pare che vuoi imitare i mondani che son portati a ciò che è nel tempo e finisce, e [di] ciò che è eterno non ne fanno conto! Diletta mia, perché non vuoi imparare a vivere solo del mio Volere? Perché non vuoi vivere solo della vita del Cielo, anche stando sulla terra? Il mio Volere è l’amore, quello che non muore mai, sicché per te il sepolcro dev’essere la mia Volontà, il coperchio che ti deve serrare, incalcinare senza darti più speranza d’uscire è l’amore. E poi ogni pensiero che riguarda se stesso, anche sulle stesse virtù, è sempre guadagnare per sé e sfuggire dalla vita divina, mentre se l’anima pensa solo a me, riguarda me, prende in sé la vita divina, e prendendo la vita divina sfugge l’umana e prende tutti i beni possibili. Ci siamo intesi?”</li>
</ul>
</p>

<h5>DengMingDao</h5>

<p>
Risanamento / Il fuoco si raffredda. / L'acqua cerca l'equilibrio. / Per quanto estreme, te situazioni cambiano: non possono protrarsi in eterno. Così, l'incendio di una grande foresta è destinato a estinguersi, e il mare in tempesta a placarsi. Gli eventi naturali si bilanciano cercando il proprio opposto, e questo processo di ricerca dell'equilibrio sta alla base di ogni risanamento. E' un processo che richiede tempo. Se l'evento è di piccola portata, basterà una compensazione leggera. Se è straordinario, allora potranno occorrere giorni, anni, persino vite intere perché le cose tornino in equilibrio. Ma, senza questi lievi sbilanciamenti, la vita sarebbe priva dì movimento. E' proprio il disequilibrio a promuovere i cambiamenti. Una centratura, un equilibrio totale significherebbero la mera stasi. La vita, invece, è il succedersi ininterrotto di distruzione e risanamento. Per questo i saggi conservano la pazienza anche nelle situazioni più estreme: si tratti di una malattia, di una calamità naturale o della loro stessa ira, essi sanno che allo sconvolgimento seguirà la stabilità.
</p>

<h5>InFinemDei</h5>

<p>
<ul>
<li>Il tempo è compiuto. Da duemila anni il tempo è compiuto. Vuol dire, o Signore, che tu sei in ritardo e che i nostri primi fratelli nella fede si sono sbagliati, a partire da san Paolo? No, Signore, io so che per te mille anni sono come un giorno, ma un giorno sarà l'ultimo. Chi ama non può impedirsi di sperare, con tutto se stesso, che il domani vedrà il ritorno dell'amata. Il tempo  di vedovanza è finito e giunge quello del matrimonio, lentamente, ma giunge.</li>
</ul>
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
