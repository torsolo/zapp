<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-20</h1>-->
<h1>DIES-05-20</h1>

<h5>Oremus</h5>

<p>
<ul>
<li>Signore Gesù, che preghi il Padre per l'unità dei tuoi fratelli ancora divisi, ti ringraziamo per il dono dell'unità che continuamente ci elargisci: il dono della tua presenza supplice, il dono dello Spirito Santo che alimenta ed accorda i carismi nella Chiesa. Accresci in noi la fede nella tua preghiera onnipotente e nell'azione dello Spirito Santo, affinché possiamo diventare docili ed efficaci strumenti della tua unità che salva il mondo.</li>
</ul>
</p>

<p>
<ul>
<li>Signora dell’universo / O Donna da tutti e sopra tutti benedetta! Tu sei l’onore e la difesa del genere umano; tu sei la Madre di Dio; tu la Signora dell’universo, la regina del mondo. Tu sei la perfezione dell’universo e il decoro della santa Chiesa; tu tempio di Dio; tu giardino di delizie; tu porta del cielo, letizia del Paradiso e gloria ineffabile del sommo Dio; veramente è balbettando che cantiamo le tue lodi e le tue bellezze. Supplisci con la tua bontà alle nostre insuffiienze. (San Bernardino da Siena)</li>
</ul>
</p>

<p>
<ul>
<li>Spirito Santo Dio, che vedi i segreti dei cuori e conosci i nostri pensieri, infondi in noi tutto Te stesso, perché, purificati nell'intimo, possiamo amarTi con tutta l'anima e celebrare degnamente le Tue lodi. Spirito Santo Dio, rifulga su di noi lo Splendore della Tua gloria, l'Amore del Padre, la Potenza di Cristo Gesù. La Tua divina presenza confermi i nostri cuori nati alla nuova vita nel Tuo amore.</li>
</ul>
</p>

<p>
<ul>
<li>Come un ulivo maestoso nella pianura / La Vergine Maria è ulivo sempre verde nella casa del suo Dio. Ulivo che produce olio di altissima umiltà e di ogni altra virtù. Lei mai ha smesso di produrre quest’olio purissimo con il quale il Signore può mostrare al mondo la bellezza della sua opera. Olio di perfetta verginità, castità, dono totale, consegna senza riserve, pieno abbandono nelle mani del suo Dio. Ma io, come olivo verdeggiante nella casa di Dio, confido nella fedeltà di Dio in eterno e per sempre. Voglio renderti grazie in eterno per quanto hai operato; spero nel tuo nome, perché è buono, davanti ai tuoi fedeli (Sal 52 (51)10-11). La bellezza della Madre di Dio supera tutti gli altri alberi del suo giardino. Nessuno è paragonabile allo splendore che emana da questo albero che Dio ha fatto così maestoso e imponente, dalla bellezza incomparabile. Io li guarirò dalla loro infedeltà, li amerò profondamente, poiché la mia ira si è allontanata da loro. Sarò come rugiada per Israele. Fiorirà come un giglio e metterà radici come un albero del Libano, si spanderanno i suoi germogli e avrà la bellezza dell’olivo e la fragranza del Libano. Ritorneranno a sedersi alla mia ombra, faranno rivivere il grano, fioriranno come le vigne, saranno famosi come il vino del Libano (Os 14,5-8). Con fronde d’olivo si incorona per celebrare la vittoria del Signore su Oloferne. Anche il Signore si incorona di Maria per celebrare la sua vittoria sul Maligno. Tutte le donne d’Israele si radunarono per vederla e la colmarono di elogi e composero tra loro una danza in suo onore. Ella prese in mano dei tirsi e li distribuì alle donne che erano con lei. Insieme con loro si incoronò di fronde di ulivo: si mise in testa a tutto il popolo, guidando la danza di tutte le donne, mentre seguivano, armati, tutti gli uomini d’Israele, portando corone e inneggiando con le loro labbra (Gdt (15,12-13). La Vergine Maria è olivo dai frutti sempre nuovi. Le sue virtù non sono mai statiche. Lei cresce di virtù in virtù. In Lei il frutto è al sommo della sua perfezione e bellezza. Com’era glorioso quando si affacciava dal tempio, quando usciva dal santuario dietro il velo! Come astro mattutino in mezzo alle nubi, come la luna nei giorni in cui è piena. Come sole sfolgorante sul tempio dell’Altissimo, come arcobaleno splendente fra nubi di gloria, come rosa fiorita nei giorni di primavera, come giglio lungo i corsi d’acqua. Come germoglio del Libano nei giorni d’estate, come fuoco e incenso su un braciere, come vaso d’oro massiccio, ornato con ogni specie di pietre preziose. Come ulivo che fa germogliare i frutti e come cipresso svettante tra le nuvole (Sir 50,5-10). Maria è Colei che mai ha disatteso le aspettative del suo Dio. Mai lo ha deluso. Mai tradito. Mai ingannato. Mai rinnegato. Mai ha fatto qualcosa di meno santo, meno bello, meno perfetto, meno splendente. Sempre ha prodotto ogni frutto di verità, carità, giustizia, umiltà, misericordia, compassione, grazia. Ulivo verde, maestoso, era il nome che il Signore ti aveva imposto. Con grande strepito sono date al fuoco le sue foglie, e i suoi rami sono bruciati. Il Signore degli eserciti che ti ha piantato annuncia la sventura contro di te, per la malvagità che hanno commesso a proprio danno Israele e Giuda, irritandomi con il bruciare incenso a Baal (Ger 11,14-17). / Vergine Maria, Tu sei la sola Creatura della quale Dio si può fidare in tutto, sempre. Aiuta anche noi perché possiamo ritornare nella piena fiducia del nostro Dio. Angeli e Santi del Cielo, aiutateci perché mai rinneghiamo e mai deludiamo il Signore. </li>
</ul>
</p>

<p>
<ul>
<li>Fa', o Maria,  che il mio corpo si allontani dal male / Un tempo l’umanità era afflitta dalla peste. Poiché essa aveva un percorso rapido e i mali che produceva sul nostro corpo erano immediati e visibili, la si temeva e ognuno cercava di evitarla, per quanto era possibile. Essa però mieteva le sue numerose vittima, spesso senza alcuna colpa o responsabilità da parte loro. / Oggi vi è una peste più grande che però nessuno teme, nessuno evita, tutti cercano. Questa peste che distrugge dal di dentro il nostro corpo, con conseguenze che durano nei secoli, che non si fermano alla singola persona, come per l’antica peste, si chiama con diversi nomi: droga, alcool, fumo, cibo, lussuria, impudicizia, scandalo. Tutte queste peste assalgono l’uomo e lo distruggono nelle fibre più remote e lontane della sua umanità, rendendo il suo corpo dannoso persino nel dono della vita, attraverso la via della generazione. Queste pesti privano l’uomo e la donna di essere padre e madre di vita vera. I danni di cui esse sono causa sono irreparabili e durano per i secoli dei secoli. La droga dona euforia iniziale. Questa euforia ha però un costo altissimo. Quando non richiede la morte stessa di colui che ne fa uso, esige il sacrificio della mente, del cuore, di altri organi vitali.  La droga è una peste che consuma l’interno di chi ne fa uso e lo riduce in polvere. Non ci sono droghe leggere e droghe pesanti. Tutte richiedono il sacrificio, l’olocausto fisico di chi ne fa uso. L’alcool da molti è sottovalutato. Si pensa che con esso si possa scherzare a piacimento, a volontà. Costoro non sanno che ingeriscono nel proprio corpo una vipera velenosa che morde e inietta il suo veleno letale, che fa dell’uomo una larva. I mali fisici e psichici che esso genera si trasmettono di generazione in generazione, senza alcun riparo. Il fumo è ormai droga universale. È anche una droga legale. Si vende a buon mercato, a basso prezzo. Tutti vi possono accedere e fin dalla più tenera età. Nel corpo dell’uomo esso però non è più solo fumo, è vero cianuro che distrugge le sorgenti stesse della vita. È una peste lenta, lentissima, infallibile nel provocare la morte. Il cibo non è temuto da nessuno. Nessuno lo considera una vera peste, una fonte inesauribile di malattie e di attentato alla salute dell’uomo. Un tempo si diceva che ne uccide più la gola che la spada. Esso va assunto con parsimonia, temperanza, prudenza, somma attenzione, vigilanza. Ogni grammo in più è un veleno che noi ingeriamo nel nostro corpo per la sua rovina e non di certo per il suo bene. La lussuria è un tipo di peste particolare. Con essa si distrugge la sorgente della vita. Dal corpo dell’uomo deve sempre sgorgare la vita. Con la lussuria il corpo si trasforma in un oggetto, una cosa, uno strumento di concupiscenza smodata, disumana, perché non controllata dalla sana razionalità e dalla retta finalità che deve sempre orientare ogni nostro gesto, anche il più semplice e il meno complesso, anche quello più naturale. L’impudicizia fa sì che il nostro corpo non sia vissuto secondo la sua verità, la sua finalità, la giustizia che deve sempre regolarne l’uso. Lo si usa invece per la vanità, la concupiscenza, l’attrazione dell’altro, ma in modo non giusto, non onesto, non vero, non santo. Lo si usa per il male e per il peccato, anziché per il bene e per la virtù. Lo scandalo è l’uso peccaminoso del nostro corpo dinanzi ai piccoli nella fede o anche di età. Con lo scandalo, altra peste rovinosa, il male entra nel cuore e nella mente dei nostri fratelli e li conduce alla rovina. Questa grazia noi chiediamo oggi alla Vergine Maria, Madre della Redenzione. La preghiamo perché tenga lontano il nostro corpo da tutte queste pesti che mandano in rovina eterna non solo il nostro corpo, ma anche quello dei nostri fratelli. Chi recita con fede questa preghiera, chi invoca con essa la Vergine Maria, ha una sua promessa: Lei interverrà, ci aiuterà, ci soccorrerà, ci proteggerà, ci libererà da tutte questi pesti che assalgono il nostro corpo per la sua rovina nel tempo e nell’eternità. / Vergine Maria, Madre della Redenzione, per questa preghiera che recitiamo in tuo onore e che tu stessa ci ha insegnato, liberaci dalle pesti che assalgono il nostro corpo. Angeli e Santi, custodite la nostra natura nella verità e nella giustizia, nella santità e nella vita. </li>
</ul>
</p>

<p>
<ul>
<li>(Pr 31,24) Fornisce cinture al mercante / Questa frase merita tutta la nostra attenzione.  Prima di tutto i mercanti per noi sono i “compratori di anime”.  Per questo si deve pagare un altissimo prezzo: il proprio sangue, in tutto come ha fatto Gesù Signore. Noi siamo stati tutti redenti, perché comprati per il nostro Dio e Padre a prezzo del sangue prezioso versato per noi sulla croce. La cintura è nella Scrittura oltre che strumento per avvolgere le vesti era anche segno di riconoscimento. Essa veniva indossata da re, sacerdoti, profeti. Per il Sommo Sacerdote Aronne Dio stesso aveva stabilito come essa doveva essere fabbricata. Ma tutto il vestito di Aronne era stato minuziosamente descritto da Dio. Faranno l’efod con oro, porpora viola e porpora rossa, scarlatto e bisso ritorto, artisticamente lavorati. Avrà due spalline attaccate alle due estremità e in tal modo formerà un pezzo ben unito. La cintura per fissarlo, che sta sopra di esso, sarà della stessa fattura e sarà d’un sol pezzo: sarà intessuta d’oro, di porpora viola e porpora rossa, scarlatto e bisso ritorto. Prenderai due pietre di ònice e inciderai su di esse i nomi dei figli d’Israele: sei dei loro nomi sulla prima pietra e gli altri sei nomi sulla seconda pietra, in ordine di nascita. (Cfr. Es 28,6-13). Anche Gesù risorto indossa il suo abito sacerdotale, differente in tutto da quello di Aronne. La cintura di Cristo Gesù è una fascia d’oro, segno della sua regalità. Mi voltai per vedere la voce che parlava con me, e appena voltato vidi sette candelabri d’oro e, in mezzo ai candelabri, uno simile a un Figlio d’uomo, con un abito lungo fino ai piedi e cinto al petto con una fascia d’oro. I capelli del suo capo erano candidi, simili a lana candida come neve. I suoi occhi erano come fiamma di fuoco. I piedi avevano l’aspetto del bronzo splendente, purificato nel crogiuolo. La sua voce era simile al fragore di grandi acque. Teneva nella sua destra sette stelle e dalla bocca usciva una spada affilata, a doppio taglio, e il suo volto era come il sole quando splende in tutta la sua forza (Ap 1,12-16). Anche i profeti avevano come segno distintivo una cintura particolare. Essa era di pelle.  Anche Giovanni il Battista ne indossava una. Elia è descritto con la cintura. «Qual era l’aspetto dell’uomo che è salito incontro a voi e vi ha detto simili parole?». Risposero: «Era un uomo coperto di peli; una cintura di cuoio gli cingeva i fianchi». Egli disse: «Quello è Elia, il Tisbita!» (Cfr. 2Re 1,5-8). Ogni “mercante di anime”, che sia Papa, Vescovo, Sacerdote, Diacono, Religioso, Religiosa, Consacrato Laico o Laica, ogni fedele in Cristo deve avere come cintura del suo apostolato la Vergine Maria. È Lei la “Cintura purissima” che ci fa riconoscere come veri messaggeri ordinari o straordinari del Signore. Se Lei non è cinta ai nostri fianchi, mai possiamo essere riconosciuti come veri evangelizzatori e nessuna anima per noi andrà a Dio. Non abbiamo comprato Lei come nostra preziosa cintura. Vergine Maria, “Preziosa cintura” che ci fa veri “mercanti di anime” per il nostro Dio e Padre, in Cristo Gesù, per opera dello Spirito Santo, fa’ che ogni giorno noi ti possiamo comprare e indossare.  Senza di te ai nostri fianchi, mai il mondo ci riconoscerà come veri discepoli di Cristo Signore e noi rimarremo con le nostre anfore vuote e con i canestri privi di anime. Angeli e Santi, quando la nostra stoltezza rende vano il nostro apostolato, voi con vera azione di forza, con violenza evangelica, venite e legate questa “Cintura celeste” ai nostri fianchi. Senza di Lei il cammino è vano, le strade senza anime, i canestri vuoti, la rete rotta, il cielo di rame, la terra di ferro. Non vi sarà mai vera vita spirituale. Anche se abbiamo tutto, non abbiamo nulla. </li>
</ul>
</p>

<p>
<ul>
<li>(Lc 1,53) Ha rimandato i ricchi a mani vuote / Ricco è colui che si costruisce una vita a partire da se stesso, dalle sue ricchezze, dai suoi beni. Chi opera questo, attesta di essere spiritualmente non solo misero e meschino, ma anche stolto ed insipiente. Come si può pensare di essere ricchi perché si possiede una ricchezza che non dura, effimera, incapace di dare vita, ma soprattutto che mai possiamo portare con noi nell’eternità? Vera è solo la ricchezza eterna. Ogni ricchezza che dura solo nel tempo, non solo non è ricchezza, quanto anche è una ricchezza che inganna e conduce nella morte eterna. La Vergine Maria profetizza dalla sua altissima umiltà e povertà in spirito che il Signore “ha rimandato i ricchi a mani vuote”. Dove li ha rimandati, prima di tutto sulla terra. La loro ricchezza non nutre né l’anima e né lo spirito. Poi li ha rimandati a mani vuote nell’eternità. Cristo Signore, la Parola Eterna del Padre, attesta con la sua rivelazione, che la profezia della Madre è vera. Uno della folla gli disse: «Maestro, di’ a mio fratello che divida con me l’eredità». Ma egli rispose: «O uomo, chi mi ha costituito giudice o mediatore sopra di voi?». E disse loro: «Fate attenzione e tenetevi lontani da ogni cupidigia perché, anche se uno è nell’abbondanza, la sua vita non dipende da ciò che egli possiede».  Poi disse loro una parabola: «La campagna di un uomo ricco aveva dato un raccolto abbondante. Egli ragionava tra sé: “Che farò, poiché non ho dove mettere i miei raccolti? Farò così – disse –: demolirò i miei magazzini e ne costruirò altri più grandi e vi raccoglierò tutto il grano e i miei beni. Poi dirò a me stesso: Anima mia, hai a disposizione molti beni, per molti anni; ripòsati, mangia, bevi e divèrtiti!”. Ma Dio gli disse: “Stolto, questa notte stessa ti sarà richiesta la tua vita. E quello che hai preparato, di chi sarà?”. Così è di chi accumula tesori per sé e non si arricchisce presso Dio» (Lc 12,13-21). C’era un uomo ricco, che indossava vestiti di porpora e di lino finissimo, e ogni giorno si dava a lauti banchetti. Un povero, di nome Lazzaro, stava alla sua porta, coperto di piaghe, bramoso di sfamarsi con quello che cadeva dalla tavola del ricco; ma erano i cani che venivano a leccare le sue piaghe. Un giorno il povero morì e fu portato dagli angeli accanto ad Abramo. Morì anche il ricco e fu sepolto. Stando negli inferi fra i tormenti, alzò gli occhi e vide di lontano Abramo, e Lazzaro accanto a lui. Allora gridando disse: “Padre Abramo, abbi pietà di me e manda Lazzaro a intingere nell’acqua la punta del dito e a bagnarmi la lingua, perché soffro terribilmente in questa fiamma”. Ma Abramo rispose: “Figlio, ricòrdati che, nella vita, tu hai ricevuto i tuoi beni, e Lazzaro i suoi mali; ma ora in questo modo lui è consolato, tu invece sei in mezzo ai tormenti. Per di più, tra noi e voi è stato fissato un grande abisso: coloro che di qui vogliono passare da voi, non possono, né di lì possono giungere fino a noi”. E quello replicò: “Allora, padre, ti prego di mandare Lazzaro a casa di mio padre, perché ho cinque fratelli. Li ammonisca severamente, perché non vengano anch’essi in questo luogo di tormento”. Ma Abramo rispose: “Hanno Mosè e i Profeti; ascoltino loro”. E lui replicò: “No, padre Abramo, ma se dai morti qualcuno andrà da loro, si convertiranno”. Abramo rispose: “Se non ascoltano Mosè e i Profeti, non saranno persuasi neanche se uno risorgesse dai morti”» (Lc 16,19-31). Vi è una verità che è giusto che venga posta sul candelabro del nostro cuore e della nostra intelligenza e razionalità. Prendiamo un’anfora, che sia di raffinata fattura o semplicemente creta impastata e posta nel forno a consolidarsi, ha poca importanza. Quest’anfora può contenere solo un liquido. Se si mette dell’olio, di certo non si potrà mettere del vino. Se si mette del vino non si potrà mettere dell’acqua. Se si mette dell’unguento profumato, altre cose non possono entrare in essa. Così è il cuore dell’uomo. Perché in esso nessuna cosa della terra vi entri, è necessario che venga posto il Padre Celeste, lo Spirito Santo, Cristo Signore, la Madre di Dio e Madre nostra. Essi non vanno posti una volta per sempre, ma ogni giorno. Ponendo essi ogni giorno nel cuore, non vi sarà spazio per le cose della terra e il cuore giungerà alla pienezza della povertà in spirito, perché sarà tutto per il suo Dio e Signore. Le cose della terra saranno spazzatura. Se però l’uomo ricolmerà il cuore con la spazzatura della terra, se ne andrà sia nella storia che nell’eternità con le mani vuote di Dio. È senza Dio sulla terra e nei Cieli eterni. Ha sciupato la vita nel nulla, l’ha ricolmata di perdizione eterna. / Vergine Maria, Madre della Redenzione, Angeli, Santi, ricolmate il nostro cuore di Dio.</li>
</ul>
</p>

<p>
<ul>
<li>(Lc 1,54) Ha soccorso Israele, suo servo / Il soccorso che il Signore dona a Israele, suo servo, non è di semplice aiuto materiale, lasciandolo nel suo peccato, o liberandolo da qualche male della terra, o perdonando i suoi peccati e ristabilendolo nella sua alleanza antica. La Vergine Maria, dicendo che il Signore “Ha soccorso Israele, suo servo”, ci dice che il Signore è passato dall’Antica alla Nuova Alleanza. Il Signore va infinitamente oltre quanto descrive il Salmo. Il suo soccorso è di nuova creazione. Benedirò il Signore in ogni tempo, sulla mia bocca sempre la sua lode. Io mi glorio nel Signore: i poveri ascoltino e si rallegrino. Magnificate con me il Signore, esaltiamo insieme il suo nome. Ho cercato il Signore: mi ha risposto e da ogni mia paura mi ha liberato. Guardate a lui e sarete raggianti, i vostri volti non dovranno arrossire. Questo povero grida e il Signore lo ascolta, lo salva da tutte le sue angosce. L’angelo del Signore si accampa attorno a quelli che lo temono, e li libera. Gustate e vedete com’è buono il Signore; beato l’uomo che in lui si rifugia. Temete il Signore, suoi santi: nulla manca a coloro che lo temono. I leoni sono miseri e affamati, ma a chi cerca il Signore non manca alcun bene. Venite, figli, ascoltatemi: vi insegnerò il timore del Signore. Chi è l’uomo che desidera la vita e ama i giorni in cui vedere il bene? Custodisci la lingua dal male, le labbra da parole di menzogna. Sta’ lontano dal male e fa’ il bene, cerca e persegui la pace. Gli occhi del Signore sui giusti, i suoi orecchi al loro grido di aiuto. Il volto del Signore contro i malfattori, per eliminarne dalla terra il ricordo. Gridano e il Signore li ascolta, li libera da tutte le loro angosce. Il Signore è vicino a chi ha il cuore spezzato, egli salva gli spiriti affranti. Molti sono i mali del giusto, ma da tutti lo libera il Signore. Custodisce tutte le sue ossa: neppure uno sarà spezzato. Il male fa morire il malvagio e chi odia il giusto sarà condannato. Il Signore riscatta la vita dei suoi servi; non sarà condannato chi in lui si rifugia (Sal 34 (33) 1-23). Il soccorso vero di Dio è il ritorno dell’uomo nella benedizione eterna e la benedizione eterna è la ricomposizione della sua perfetta verità, anzi la conduzione in una verità anche più grande. Il Signore disse ad Abram: «Vattene dalla tua terra, dalla tua parentela e dalla casa di tuo padre, verso la terra che io ti indicherò. Farò di te una grande nazione e ti benedirò, renderò grande il tuo nome e possa tu essere una benedizione. Benedirò coloro che ti benediranno e coloro che ti malediranno maledirò, e in te si diranno benedette tutte le famiglie della terra» (Gen 12,1-3). L’angelo del Signore chiamò dal cielo Abramo per la seconda volta e disse: «Giuro per me stesso, oracolo del Signore: perché tu hai fatto questo e non hai risparmiato tuo figlio, il tuo unigenito, io ti colmerò di benedizioni e renderò molto numerosa la tua discendenza, come le stelle del cielo e come la sabbia che è sul lido del mare; la tua discendenza si impadronirà delle città dei nemici. Si diranno benedette nella tua discendenza tutte le nazioni della terra, perché tu hai obbedito alla mia voce» (Gen 22,15-18). Questa verità ancora più grande è l’introduzione dell’uomo nella Nuova Alleanza che sarà fondata sulla creazione del cuore nuovo dell’uomo, per opera dello Spirito Santo. Ecco, verranno giorni – oracolo del Signore –, nei quali con la casa d’Israele e con la casa di Giuda concluderò un’alleanza nuova. Non sarà come l’alleanza che ho concluso con i loro padri, quando li presi per mano per farli uscire dalla terra d’Egitto, alleanza che essi hanno infranto, benché io fossi loro Signore. Oracolo del Signore. Questa sarà l’alleanza che concluderò con la casa d’Israele dopo quei giorni – oracolo del Signore –: porrò la mia legge dentro di loro, la scriverò sul loro cuore. Allora io sarò il loro Dio ed essi saranno il mio popolo. Non dovranno più istruirsi l’un l’altro, dicendo: “Conoscete il Signore”, perché tutti mi conosceranno, dal più piccolo al più grande – oracolo del Signore –, poiché io perdonerò la loro iniquità e non ricorderò più il loro peccato» (Ger 31,31-34). La Vergine Maria sta cantando nel suo “Magnificat” che le cose passate sono passate. Dio sta facendo cose tutte nuove per i suoi figli. Questo soccorso nuovo bisogna che venga compreso. Il soccorso nuovo è la creazione dell’uomo nuovo. Il Signore viene per fare un Nuovo Israele chiamando Israele a lasciarsi fare nuovo nel Nuovo Israele, che è il Figlio Suo Unigenito. / Vergine Maria, Madre della Redenzione, Angeli, Santi, fateci nuovi in Cristo nuovo uomo. </li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
20 maggio: san Bernardino da Siena, sacerdote francescano; santa Lidia; sant'Aura, martire; san Baudelio, martire; san Talaleo, martire; san Lucifero, vescovo di Cagliari; sant'Ilario, vescovo di Tolosa; sant'Austregisilo, vescovo di Bourges; sant'Atanasio, vescovo di Brescia; san Teodoro, vescovo di Pavia; beato Guido della Gherardesca, eremita; beata Colomba, vergine del terz'ordine domenicano; san Protasio Chong Kuk-bo, martire; sant'Arcangelo Tadini, sacerdote, fondatore delle Suore Operaie della Santa Casa di Nazareth; beato Luigi Talamoni, sacerdote, fondatore delle Suore Misericordine di San Gerardo.
</p>

<h5>Quotes</h5>

<p>
<ul>
<li>O mio Gesù, Tu sai quanta fatica occorre per trattare sinceramente e con semplicità con coloro dai quali la nostra natura rifugge, oppure con coloro che consapevolmente od anche inconsapevolmente ci hanno fatto soffrire. Umanamente la cosa è impossibile. In quei momenti più che in altre circostanze, cerco di scoprire Gesù in quelle date persone e per amore di Gesù faccio tutto per quelle persone ( Diario, 766). </li>
<li>I fanciulli trovano il tutto nel nulla, gli uomini il nulla nel tutto. (GIACOMO LEOPARDI, Zibaldone)</li>
<li>Se ci fosse nel mondo un numero più cospicuo di persone che desiderano la propria felicità più di quanto desiderino l'infelicità altrui, potremmo avere il paradiso nel giro di qualche anno. (Bertrand Russell)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
Padre misericordioso e onnipotente, sole di giustizia e fonte di ogni bene, mentre declina il giorno rischiara le nostre menti perché oltre le penombre che oscurano la verità possiamo scorgere l'icona del tuo volto. Tutto sia visto nell'unità del tuo Cristo e nella comunione dello Spirito Santo.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
