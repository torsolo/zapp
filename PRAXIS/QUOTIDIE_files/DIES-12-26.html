<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-26</h1>-->
<h1>DIES-12-26</h1>

<h5>Oremus</h5>

<p>
<ul>
<li>Donaci, o Padre, di esprimere con la vita il mistero che celebriamo nel giorno di natalizio di Santo Stefano primo martire e insegnaci ad amare anche i nostri nemici sull'esempio di lui che morendo pregò per i suoi persecutori. Per Cristo nostro Signore. Amen.</li>
</ul>
</p>

<p>
<ul>
<li>Signore Gesù, tu sei con noi, vivo e vero, nell'Eucaristia. Signore, accresci la nostra fede. Signore, donaci una fede che ama. Tu che ci vedi, tu che ci ascolti, tu che ci parli: illumina la nostra mente perché crediamo di più; riscalda il nostro cuore perché ti amiamo di più! La tua presenza, mirabile e sublime ci attragga, ci afferri, ci conquisti. Signore, donaci una fede più grande. Signore, donaci una fede più viva. (Giovanni Paolo II)</li>
</ul>
</p>

<p>
<ul>
<li>Preghiamo / Il racconto della vita e della morte di Stefano sono imitazione di Gesù. L'effetto immediato della resurrezione è di rendere i discepoli capaci di imitare Gesù fino in fondo. Noi a che punto ci fermiamo, invece? /-/ Gesù, Amore di ogni amore, / tu eri sempre in me ed io l'ho dimenticato. / Tu eri nel cuore del mio cuore, / ed io ti cercavo altrove. / Quando me ne stavo lontano da te, tu mi aspettavi. / Ed ora oso dirti: / tu il Risorto, tu sei la mia vita.</li>
</ul>
</p>

<p>
<ul>
<li>La nostra casa, Signore, sia salda, / perché fondata su di te, che sei la roccia; / luminosa, perché illuminata da te, / che sei la luce; / serena perché guardata da te, / che sei la gioia; / silente, perché governata da te, / che sei la pace; / ospitale, perché abitata da te, / che sei l'amore. / Nessuno, Signore, venga alla nostra casa / senza esservi accolto; / nessuno, vi pianga / senza essersi consolato; / nessuno vi ritorni / senza ritrovarti nella preghiera, / nell'amore e nella pace. / (Mons. Claudio Civetti, Rinascita cristiana)</li>
</ul>
</p>

<p>
<ul>
<li>Scritti / INNO - SANTO STEFANO PRIMO MARTIRE /-/ Ancora il cielo risuona di canti, / ancora volano angeli e cantano, / ma già la chiesa si veste di sangue / e per te, Stefano, canta e piange. /-/ Tu sei il primo suo fiore purpureo, / colui che primo ha saputo morire: / morir con lui, nel nome di lui, / pur tu chiedendo pietà come lui. /-/ Così ha inizio e continua pur oggi / la tua avventura, o chiesa, nel mondo: / unica storia per cui sei creduta, / questa e non altra sarà la tua gloria. /-/ Stefano, insegnaci a legger pur noi, / e più, a viver di sacre Scritture: / tu primo diacono, esempio di come / Cristo risorto si svela ai fratelli. / (D.M.Turoldo)</li>
</ul>
</p>

<p>
<ul>
<li>Guarda come ti ha amato! / Ti voglio cantare una lode, o figlio del re, sposato con me alla croce dei dolori. Il tuo fianco trafitto dalla lancia del soldato, e la passione che tu hai sopportato per me, mi dicono una sola cosa: guarda come egli ti ha amato! Il Signore mi ha preparato uno squisito banchetto. Ma egli mi ha visto venire con un misero mantello, per cui mi riveste in nobile bellezza con l’abito fragrante del suo Sangue prezioso. Lui in persona è il mio ornamento; dal suo fianco santo sgorgano acqua e sangue come un bianco vestito e come dei rubini. E la mia bellezza ora affascina la terra. Chi ha mai visto uno sposo che si sacrifichi in occasione del banchetto nuziale? Solo Cristo si dona in cibo agli eletti, versa nel calice il suo Sangue per i figli della Chiesa. La sua croce è un trionfo e una vittoria di salvezza per i redenti. O amato, ricevi eterna lode, tu che col tuo proprio Sangue hai chiesto la mano della sposa! (Daniel Ange)</li>
</ul>
</p>

<p>
<ul>
<li>Chi è Gesù per me / Gesù è la parola che va proclamata. Gesù è la verità che dev’essere narrata. Gesù è la vita che dev’essere vissuta. Gesù è l’amore che dev’essere amato. Gesù è la gioia che dev’essere condivisa. Gesù è la pace che dev’essere donata. Gesù è l’affamato che dev’essere nutrito. Gesù è l’ignudo che dev’essere vestito. Gesù è il malato che dev’essere sanato. Gesù è il reietto che dev’essere accolto. Gesù è il piccolo che bisogna abbracciare. Gesù è il cieco che bisogna guidare. Gesù è il muto cui bisogna parlare. Gesù è il drogato che bisogna aiutare. Gesù è lo straniero che bisogna accogliere. Gesù è il povero che bisogna soccorrere. Per me Gesù è il mio tutto di tutto. (Madre Teresa di Calcutta)</li>
</ul>
</p>

<h5>Quotes</h5>

<p>
<ul>
<li>Socrate, nel guardare le merci esposte in vendita al mercato, esclamava: «Di quante cose non ho bisogno!». (Diogene Laerzio)</li>
<li>Non lasciatevi scoraggiare da coloro che, delusi dalla vita, sono diventati sordi ai desideri più profondi e autentici del loro cuore. (Giovanni Paolo II)</li>
<li>Solamente i grandi saggi hanno i più grandi difetti e sanno riconoscerli (Cina)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Aivanhov</h5>

<p>
<b>26/12/2001</b> La creazione del primo uomo non deve essere interpretata così come viene raccontata nei Libri sacri, cioè come la creazione di un essere umano uguale a noi. Su questo punto la Cabala ci offre dei chiarimenti. La Cabala chiama il primo uomo "Adamo Kadmon", che significa "uomo (Adamo) primordiale (Kadmon)". Adamo Kadmon è il primo essere creato da Dio, l'Uomo cosmico il cui corpo è formato dalle costellazioni e dai mondi. Dio sta oltre l'universo creato. Nella Cabala, l'universo è simboleggiato dall'Albero della Vita formato dalle sephirot Kether, Hokmah, Binah, Hessed, Gebourah, Tiferet, Netzach, Hod, Iesod e Malkut. Questo è l'Albero della Vita, l'Albero sefirotico, che rappresenta il corpo di Adamo. Kether è la testa. Hokmah è il è il suo occhio destro e la parte destra del viso. Binah è il suo occhio sinistro e la parte sinistra del viso; Hessed è il braccio destro, Gebourah il braccio sinistro, Tiferet il cuore e il plesso solare, Netzach la gamba destra, Hod la gamba sinistra, Iesod gli organi genitali, Malkut i piedi. Adamo Kadmon è l'archetipo cosmico di cui noi siamo una cellula, un riflesso. 
</p>

<p>
<b>26/12/2002</b> Geometricamente un cerchio è definito dal centro e dalla circonferenza. Tuttavia, qualunque sia la dimensione della circonferenza, il centro resta sempre un punto minuscolo. Se si trasferisce tale realtà nel mondo spirituale si può affermare che la circonferenza rappresenta l'anima che ha la proprietà di espandersi all'infinito, quanto al punto centrale esso rappresenta lo spirito. Lo spirito non ha dimensione, ma possiede la particolare proprietà di vibrare così intensamente, che si presenta ovunque nello stesso tempo. Lo spirito non ha dimensioni perché è immateriale, mentre l'anima è materiale. Certamente, non è fatta della materia spessa del piano fisico che conosciamo, ma della materia primordiale che è pura luce. Lo spirito non può creare niente senza la materia dell'anima nella quale è racchiuso. Quando i fisici procedono alla fissione dell'atomo, simbolicamente non fanno altro che liberare lo spirito, le forze imprigionate nella materia dell'anima. 
</p>

<p>
<b>26/12/2003</b> I ricercatori che si sono dedicati al problema del sonno hanno scoperto che in esso esistono diversi stadi, diversi gradi. Anche sul piano psichico e sul piano spirituale esistono diversi livelli di sonno o di veglia, cioè diversi livelli di coscienza. Il nostro compito è risvegliarci. Nella tradizione cristiana si dice che dobbiamo nascere di nuovo. Perché nascere di nuovo? Gesù così si esprime nel suo discorso a Nicodemo: "Se un uomo non nasce di nuovo non può vedere il Regno di Dio!" In realtà però la nuova nascita, come il risveglio, è un processo continuo. Ogni nostro progresso nella via della luce e della verità è una nuova nascita, un nuovo risveglio. Il fine della vita spirituale è risvegliarsi e questo è anche il significato del nome Buddha: Il Risvegliato. 
</p>

<p>
<b>26/12/2004</b> Bisogna creare dei centri di luce ovunque nel mondo, affinché creino il legame tra la terra e il Cielo. Sono dei canali viventi per i quali scendono le benedizioni divine per tutti gli esseri umani. Per fortuna tali centri già esistono, poiché senza di essi la terra sarebbe preda di tutte le forze oscure e distruttrici. Se veramente volete aiutare la vostra famiglia, il vostro paese, il mondo intero, dovete fare di tutto per creare quei centri di luce per i quali la terra entra in contatto con il Cielo. Formare centri simili è il compito più glorioso che possiate intraprendere: fare in modo che tutte le anime umane profittino dei vostri sforzi, affinché, grazie al vostro lavoro, possano ricevere il nutrimento spirituale e la gioia.
</p>

<p>
<b>26/12/2005</b> In quanto principio cosmico, il Figlio, la seconda persona della Santa Trinità, è chiamato «l’unigenito Figlio di Dio». A questo principio cosmico si è dato il nome di Cristo, e, per il suo lavoro, Gesù si è identificato con questo principio cosmico. Non dobbiamo confondere alcune realtà umane con le realtà cosmiche per il fatto che usiamo le stesse parole, «padre» e «figlio». Dio, il Padre, è il principio creatore di tutto ciò che esiste, e il Figlio, che i cristiani hanno chiamano il Cristo, è la Sua prima emanazione. Il principio cristico deve discendere in ogni anima umana attraverso la potenza dello Spirito Santo, affinché ognuno diventi un vero figlio o una vera figlia di Dio. Gesù è stato il conduttore del Cristo, è stato la voce del Cristo, ha servito il Cristo, si è identificato con il Cristo, ma non è il Cristo. In quanto principio cosmico, il Cristo può incarnarsi in un essere umano che si è preparato a riceverlo; ma un solo essere umano, per eccezionale che sia, non può essere l’unica incarnazione di Dio; questo non ha senso. 
</p>

<p>
<b>26/12/2006</b> Le verità espresse nella Bibbia sono state vissute da spiriti eccezionali. Per comprenderle occorre sforzarsi di seguire quegli esseri fino alle regioni in cui essi stessi sono riusciti ad elevarsi, e dunque bisogna entrare nella loro visione delle cose. Per interpretare le parabole di Gesù, ad esempio, l’analisi dei testi non è sufficiente: c’è bisogno di un’altra scienza, la scienza dei simboli, che può essere acquisita solo attraverso l’esercizio delle facoltà dell’anima e dello spirito. Comprenderemo i testi sacri solo quando riusciremo a vibrare alla stessa lunghezza d’onda dei loro autori, altrimenti la loro lingua, la loro vera lingua ci rimarrà estranea. Dobbiamo sentire ciò che essi stessi hanno sentito, vivere ciò che essi stessi hanno vissuto, vale a dire elevarci sino al loro livello di coscienza; allora, veramente, scaturirà la luce! Ma quel livello di coscienza elevato può essere raggiunto soltanto migliorando il nostro modo di vivere, mostrandoci più attenti e più rispettosi delle leggi del mondo spirituale.
</p>

<p>
<b>26/12/2007</b> Noi abbiamo un certo aspetto fisico che fa sì che si venga riconosciuti come il tale o il tal altro: davanti a certe forme fisiche non ci si può sbagliare; ma interiormente, noi abbiamo la facoltà di identificarci con tutto ciò che esiste, e d’altronde è quello che facciamo, più o meno consapevolmente, nell’arco di tutta la giornata: c’è qualcosa in noi che, per mimetismo, non smette mai di identificarsi con ciò che tocchiamo, vediamo, udiamo. Allora, bisogna essere vigili!Ogni giorno dobbiamo fermarci alcuni istanti per domandarci con chi o con che cosa ci stiamo identificando. Perché gli esseri e le cose con i quali ci identifichiamo sono esattamente quello che noi diventeremo, prima o poi. Poiché Gesù ha detto: «Voi siete la luce del mondo», è con la luce che dobbiamo identificarci per diventare realmente, un giorno, quella luce.
</p>

<p>
<b>26/12/2008</b> Durante i novi mesi passati nel grembo della madre, il bambino è attaccato a lei tramite il cordone ombelicale, conducendo quindi una vita di dipendenza: è sua madre che respira per lui, che mangia per lui. Allo stesso modo, finché non siamo ancora nati sul piano spirituale – ciò che la tradizione cristiana chiama “seconda nascita” – vi sono altri esseri che mangiano e respirano in nostra vece, che pensano in nostra vece. L’uomo esce dal grembo di sua madre, ma vive sempre nel grembo di un’altra madre: la Natura. Un giorno, egli dovrà tagliare anche questo cordone ombelicale per diventare indipendente. In realtà, neppure allora si sarà completamente guadagnato la propria indipendenza, poiché ci saranno altri cordoni da tagliare… fino al giorno in cui diverrà libero come il Signore. Ma quel giorno è ancora tanto lontano, e nell’attesa egli deve rimanere legato alla sua madre Natura. Anche se raggiungerà delle regioni superiori, si tratterà sempre della Natura, ed egli avrà sempre dei cordoni da tagliare.
</p>

<p>
<b>26/12/2009</b> Le montagne sono immense antenne che mettono la Terra in comunicazione con il Cielo: esse sono il legame fra Terra e Cielo, e per questo l’acqua che scende dalle alte montagne è impregnata dei fluidi del Cielo. Tramite le loro cime, le montagne captano le forze e le energie celesti che si manifestano sotto forma di grandi turbinii, di onde potenti e luminose. A causa della presenza di queste correnti di energie, gli spiriti della natura, che sono spiriti molto evoluti, visitano spesso le cime dei monti: essi s’immergono in quegli effluvi per rinforzarsi, per rigenerarsi, e poi ripartono per svolgere il loro lavoro attraverso il mondo.
</p>

<p>
<b>26/12/2010</b> Dio è una sorgente che zampilla; e poiché Egli ha fatto l'uomo a Sua immagine - un microcosmo creato a immagine del macrocosmo - anche in noi esiste una sorgente che aspetta le condizioni per zampillare e fluire. Se attraverso il pensiero e la preghiera riusciamo a legarci alla Sorgente celeste, faremo scaturire l'acqua dalla nostra sorgente, e tutte le nostre cellule saranno irrorate e vivificate dall'acqua divina che le attraverserà. Grazie a quella sorgente che è amore, vita e luce, diverremo uno strumento perfetto nelle mani del Cielo. Allora, saremo in grado di realizzare il programma dato dal Maestro Peter Deunov in questa formula tanto bella e profonda: "Abbiate il cuore puro come il cristallo, l'intelletto luminoso come il sole, l'anima vasta come l'Universo, lo spirito potente come Dio e unito a Dio".
</p>

<p>
<b>26/12/2011</b> La vita spirituale è simile a una terra nella quale dovete sotterrarvi per crescere. Fino ad allora, somiglierete al seme che è rimasto nel granaio. In questo granaio, ovviamente, il seme è tranquillo, non subisce né la pioggia né il vento né la grandine, ma ben presto marcirà o sarà rosicchiato dai topi, il che è anche peggio. Invece, il seme che viene interrato deve subire le intemperie, però germoglia e dà frutto, quindi è utile. Abbracciando la vita spirituale, non sarete al riparo: dovrete affrontare il vento e gli uragani, ma troverete anche delle condizioni che vi permetteranno di crescere e dare frutti all’umanità. Non è forse preferibile essere esposti alle intemperie ma crescere, piuttosto che essere mangiati dai topi e dalla muffa? Con la vita spirituale, è vero, dovrete subire delle prove che un’esistenza puramente materialista vi avrebbe risparmiato, ma ciò non deve turbarvi: continuate ad avanzare su questa via che vi conduce al mondo divino! 
</p>

<p>
<b>26/12/2012</b> Ogni giorno, noi mangiamo. Ma non scandalizzatevi se vi dico che anche noi veniamo mangiati. Sì, noi serviamo da nutrimento ad altre entità: gli angeli. Essi prendono i nostri buoni pensieri, i nostri buoni sentimenti e tutto ciò che in noi è ispirato dalla saggezza e dall’amore. Gli angeli ci considerano come alberi che producono fiori e frutti; e quando essi vengono a coglierli, non rompono i nostri rami, al contrario, ci innaffiano e hanno cura di noi, affinché possiamo dare frutti ancora più succulenti. Esistono però anche “angeli” di un’altra specie: le entità tenebrose, i demoni. Anche loro devono nutrirsi, e vanno a deliziarsi presso quegli esseri umani i cui disegni e sentimenti malvagi sono per quelle entità dei piatti succulenti: perciò, esse prendono loro tutte le energie lasciandoli svuotati. Non c'è nulla di peggio che essere divorati dagli spiriti tenebrosi, e non c'è niente di più auspicabile che servire da nutrimento alle entità celesti. Ecco perché gli Iniziati ci dicono che dobbiamo offrirci ogni giorno al Signore affinché Egli si nutra di noi. Con questa immagine, ci rivelano che l’ideale spirituale dell’uomo è quello di essere assorbito dal Signore per avere in Lui la propria dimora.
</p>

<p>
<b>26/12/2013</b> Tutto ciò che esiste nell'universo è contenuto in quel principio che tutti possediamo: l'Anima superiore. L'Anima superiore, che tocca il Cielo, che abita il Cielo, è un'emanazione di Dio stesso. Incarnandoci nella materia, abbiamo perduto la consapevolezza dell'esistenza di questa Anima in noi, ma se cerchiamo di conoscerla, se ci identifichiamo in essa, ci avviciniamo al nostro vero essere: la nostra coscienza si eleva, le sue vibrazioni diventano più intense, finché un giorno essa si fonderà nella coscienza dell'Anima universale e noi saremo un tutt'uno con Dio e con tutta la creazione. Questa verità, ossia che possediamo in noi una quintessenza di tutto ciò che esiste nell'universo, non deve rimanere un'idea astratta, ma dobbiamo viverla, e sta dunque a noi cercare, scavare... Dobbiamo andare a esplorare questo sapere e questi tesori contenuti in noi, e riportarli alla nostra coscienza.
</p>

<p>
<b>26/12/2014</b> Perché, dopo un momento di grande intensità spirituale, provate una tale sensazione di pienezza? Eppure, esteriormente non vi è accaduto nulla; niente è cambiato, ma voi vi sentite appagati come se vi foste nutriti, dissetati... Gli ignoranti diranno sicuramente che si tratta di un'illusione. Ma allora, quando soffrono, quando sono infelici senza una causa apparente, quei momenti di angoscia e di depressione... sono un'illusione anche quelli? Eh no, per loro sono una realtà; la sofferenza è una realtà, mentre la gioia spirituale è un'illusione. Che ragionamento! D'ora in avanti cercate di elevarvi fino alle regioni dell'anima e dello spirito, mangiate, bevete, e saprete che cos'è la pienezza. A quel punto non sarà più come sul piano fisico, dove ogni giorno si è costretti a mangiare per non ritrovarsi affamati e senza forze. Il nutrimento che assumete nelle regioni sublimi vi sazia per giorni e giorni. Il mondo divino è fatto di elementi d'una tale ricchezza che, se riuscirete ad assaporarli anche una sola volta, la sensazione di pienezza che essi vi daranno non vi lascerà più. Niente potrà togliervi quella sensazione di eternità. Ovviamente, prima di arrivare a questo, dovrete esercitarvi a lungo e cercare ogni giorno il vostro nutrimento, così come fate per lo stomaco fisico. Ma se cercherete di partecipare ai banchetti dell'anima e dello spirito, un giorno nulla potrà più togliervi quella sensazione di pienezza.
</p>

<p>
<b>26/12/2015</b> Da secoli le Vergini nere sono venerate in certe chiese, dove la loro presenza ha sollevato molti quesiti. La risposta è semplice: le Vergini nere sono legate al processo alchemico della trasmutazione della materia. La materia prima sulla quale l’alchimista deve lavorare è descritta anzitutto come una sorta di caos primordiale, e la Vergine nera ne è un simbolo. Ecco il motivo per cui, il più delle volte, le statue che la rappresentano sono collocate sotto terra, in grotte o in cripte, perché la materia che esse simboleggiano è estratta dalla terra vergine primordiale, il che viene espresso dall’aggettivo “nero”. E gli alchimisti dicono che, così come la Vergine ha messo al mondo il Cristo-Bambino nel dolore, allo stesso modo, dopo una lunga cottura nel fuoco, la materia alchemica dà vita alla pietra filosofale che trasmuta i metalli in oro e guarisce da tutte le malattie.
</p>

<p>
<b>26/12/2016</b> Il discepolo di un insegnamento iniziatico ha il compito di costruire il proprio corpo spirituale, grazie al quale nascerà una seconda volta. Egli possiede l'idea, il Regno di Dio e la sua Giustizia, la perfezione, l'armonia celeste, e ora deve assemblare i materiali per costruire l'edificio. In realtà, dal momento che l'idea esiste già, i materiali arriveranno automaticamente. A partire dall'istante in cui avete l'idea, il progetto, e lo esponete nel vostro cuore e nella vostra anima, esso attira dal cosmo tutti gli elementi necessari, e questi vengono a distribuirsi in base alle linee direttrici già disegnate, già tracciate. Quanto a voi, dovete solo mantenere quell'idea con fermezza nella vostra anima e orientare tutte le vostre attività secondo le indicazioni fornite dal progetto. È così che formerete il vostro corpo spirituale, il corpo di gloria, il corpo del Cristo. Ciò che viene chiamata “la seconda nascita” è la costruzione, fatta dall'essere umano, di quel corpo luminoso che gli permette di vivere e di agire nel piano spirituale. 
</p>

<p>
<b>26/12/2017</b> Ogni giorno dobbiamo lavorare per rendere la nostra vita più pura e più intensa, poiché è questa vita che produrrà fenomeni della più alta magia sui cuori, sulle anime, sulle intelligenze, sulle entità e sulle forze della natura, e anche sugli oggetti materiali. A cosa serve venire sulla terra se si vive un’esistenza mediocre? Mangiare, bere, dormire, darsi un po' da fare per assicurarsi la sopravvivenza, avere qualche avventura passionale dalla quale si esce più o meno distrutti… Cos’è mai tutto questo a paragone dell’eternità di splendore che ci attende se impariamo quest'unica cosa: come vivere. Perché gli Iniziati possiedono l’equilibrio, la pace e la gioia? Perché hanno lavorato per purificare la propria vita, per renderla bella e potente. Hanno compreso che la vera magia si trova nella vita e da nessun’altra parte. Poter vivere e infondere la vita divina, animare gli esseri, stimolarli, esaltarli, resuscitarli: non esiste magia più alta di questa.
</p>

<p>
<b>26/12/2018</b> Tutto ciò che esiste nell'universo è contenuto in quel principio che tutti possediamo: l'Anima superiore. L'Anima superiore, che tocca il Cielo, che abita il Cielo, è un'emanazione di Dio stesso. Incarnandoci nella materia, abbiamo perduto la consapevolezza dell'esistenza di questa Anima in noi, ma se cerchiamo di conoscerla, se ci identifichiamo in essa, ci avviciniamo al nostro vero essere: la nostra coscienza si eleva, le sue vibrazioni diventano più intense, finché un giorno essa si fonderà nella coscienza dell'Anima universale e noi saremo un tutt'uno con Dio e con tutta la creazione. Questa verità, ossia che possediamo in noi una quintessenza di tutto ciò che esiste nell'universo, non deve rimanere un'idea astratta, ma dobbiamo viverla, e sta dunque a noi cercare, scavare... Dobbiamo andare a esplorare questo sapere e questi tesori contenuti in noi, e riportarli alla nostra coscienza.
</p>

<p>
<b>26/12/2019</b> Mettete nella vostra mente, nel vostro cuore e nella vostra anima un ideale sublime, un ideale che forse non realizzerete mai. E non pensiate che il perseguire un tale ideale sia scoraggiante. Al contrario. Analizzatevi: come vi sentite quando avete ottenuto ciò che desideravate? Per un momento siete soddisfatti, ma poi?... A partire dall’istante in cui non avete più sforzi da fare per raggiungere un nuovo obiettivo, perdete il vostro slancio e, a volte, anche il gusto di vivere. Allora, datevi un obiettivo che non raggiungerete mai, e rimarrete sempre svegli, attivi, entusiasti. Nei suoi pensieri e nei suoi desideri, l’essere umano ha possibilità infinite; nel mondo dell’anima e dello spirito non ci sono limiti per lui. Se sente dei limiti, è perché egli stesso si è limitato. È quindi coscientemente che dovete essere capaci di nutrire un ideale irrealizzabile: a poco a poco sentirete che, grazie ai vostri desideri e ai vostri pensieri, riuscirete a elevarvi molto in alto nello spazio; là, raggiungerete gli esseri e gli elementi che sono in corrispondenza esatta con quei desideri e quei pensieri: li attirerete a voi e ve ne nutrirete. 
</p>

<p>
<b>26/12/2020</b> In qualunque settore, le gioie e i piaceri prettamente fisici, sensuali, alla lunga comportano l'attenuarsi della sensibilità: occorrono piaceri e sensazioni sempre più forti per ottenere un poʼ di felicità, e dunque diventa sempre più difficile essere felici, perché si diventa sempre più insensibili. Chi è dedito a eccessi nel mangiare e nel bere finisce per perdere il gusto; chi accumula esperienze sessuali ben presto prova indifferenza. Si tratta di una legge che si verifica in tutti i campi. Allora diminuite un poʼ i vostri piaceri, affinateli: diventerete sempre più sensibili e la minima sensazione vi procurerà le più grandi gioie.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
