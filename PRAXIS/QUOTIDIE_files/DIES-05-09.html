<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-09</h1>-->
<h1>DIES-05-09</h1>

<h5>Oremus</h5>

<p>
<ul>
<li>Signore Gesù Cristo, Figlio eterno di Dio! Tu accogli come amici tutti quelli che credono nella tua parola e nella testimonianza della Chiesa. Per mezzo del battesimo, tu fai entrare i tuoi amici nella comunanza d'amore che esiste, dall'eternità, tra te e tuo Padre. Anche se la nostra ragione non può capirlo, noi possiamo con un cuore che crede avere fiducia nella tua parola. Vogliamo mostrarci degni di essere stati eletti. Aiutaci! Ciò che in primo luogo ti interessa, è che tutti quelli che fanno parte della tua Chiesa si amino gli uni gli altri dell'amore assoluto con cui tu ci ami! Aiutaci a trattare tutti i cristiani con un amore rispettoso, e a cercare un'unione completa nella verità, perché la tua gioia fiorisca in noi.</li>
</ul>
</p>

<p>
<ul>
<li>Gesù, tu sei il solo e vero amico. Tu prendi parte alle mie pene, te le addossi, possiedi il segreto di volgermele in bene. Tu mi ascolti con bontà, quando ti racconto le mie afflizioni e non manchi mai di addolcirle. Ti trovo sempre in ogni luogo. Tu non ti allontani mai e, se io sono costretto a cambiare dimora, continuo a trovarti dove vado. Tu non ti annoi mai di ascoltarmi; non ti stanchi mai di farmi del bene. (San Claudio de la Colombière)</li>
</ul>
</p>

<p>
<ul>
<li>L’importante è seminare / Semina semina: l’importante è seminare - poco, molto, tutto il grano della speranza. Semina il tuo sorriso perché splenda intorno a te. Semina le tue energie per affrontare le battaglie della vita. Semina il tuo coraggio per risollevare quello altrui. Semina il tuo entusiasmo, la tua fede il tuo amore. Semina le più piccole cose, i nonnulla. Semina e abbi fiucia: ogni chicco arricchirà un piccolo angolo della terra. (Ottaviano Menato)</li>
</ul>
</p>

<p>
<ul>
<li>L'anima mia magnifica il Signore e il mio spirito esulta in Dio, mio salvatore, perché ha guardato l'umiltà della sua serva. D'ora in poi tutte le generazioni mi chiameranno beata. Grandi cose ha fatto in me l'Onnipotente e Santo è il suo nome: di generazione in generazione la sua misericordia si stende su quelli che lo temono. Ha spiegato la potenza del suo braccio, <b>ha disperso i superbi nei pensieri del loro cuore;</b> ha rovesciato i potenti dai troni, ha innalzato gli umili; ha ricolmato di beni gli affamati, ha rimandato i ricchi a mani vuote. Ha soccorso Israele, suo servo, ricordandosi della sua misericordia, come aveva promesso ai nostri padri, ad Abramo e alla sua discendenza, per sempre. ♦ La Genesi racconta come al Signore basti una semplice discesa dal suo cielo sulla terra per disperdere i superbi nei pensieri del loro cuore. “Tutta la terra aveva un’unica lingua e uniche parole. Emigrando dall’oriente, gli uomini capitarono in una pianura nella regione di Sinar e vi si stabilirono. Si dissero l’un l’altro: «Venite, facciamoci mattoni e cuociamoli al fuoco». Il mattone servì loro da pietra e il bitume da malta. Poi dissero: «Venite, costruiamoci una città e una torre, la cui cima tocchi il cielo, e facciamoci un nome, per non disperderci su tutta la terra». Ma il Signore scese a vedere la città e la torre che i figli degli uomini stavano costruendo. Il Signore disse: «Ecco, essi sono un unico popolo e hanno tutti un’unica lingua; questo è l’inizio della loro opera, e ora quanto avranno in progetto di fare non sarà loro impossibile. Scendiamo dunque e confondiamo la loro lingua, perché non comprendano più l’uno la lingua dell’altro». Il Signore li disperse di là su tutta la terra ed essi cessarono di costruire la città. Per questo la si chiamò Babele, perché là il Signore confuse la lingua di tutta la terra e di là il Signore li disperse su tutta la terra” (Gen 11,1-9). Dio non ha bisogno di bombe atomiche, missili, aerei stealth, sottomarini atomici superequipaggiati, fortezze volanti, persone addestrate al sommo della resistenza umana, altre armi sofisticatissime. Nulla di tutto questo al Signore necessita per annientare la superbia di un uomo, un popolo, una nazione, per abbattere un regno, per sostituire una dinastia. A lui basta abbandonare l’uomo ad un pensiero stolto, insipiente, stupido, insignificante. La rovina dell’uomo sono i suoi pensieri. Ecco la preghiera del giusto. “Signore, a te grido, accorri in mio aiuto; porgi l’orecchio alla mia voce quando t’invoco. La mia preghiera stia davanti a te come incenso, le mie mani alzate come sacrificio della sera. Poni, Signore, una guardia alla mia bocca, sorveglia la porta delle mie labbra. Non piegare il mio cuore al male, a compiere azioni criminose con i malfattori: che io non gusti i loro cibi deliziosi” (Sal 141 (140) 1-4). È sufficiente un solo pensiero di stoltezza ed è la rovina dell’uomo superbo, arrogante, prepotente, che si pensa onnipotente. Con lui è la rovina di tutto un popolo. La storia sempre conferma la profezia della Vergine Maria. Basta esaminare la fine di casati potente, grandi regni, di singole persone e di moltitudini di uomini e di donne. / Vergine Maria, Regina dei Profeti, ottienici il dono della santa umiltà. Angeli e Santi del Cielo, liberateci da ogni superbia e arroganza nei pensieri.</li>
</ul>
</p>

<p>
<ul>
<li><b>Ave, o Maria,</b> piena di grazia, il Signore è con te. Tu sei benedetta fra le donne e benedetto è il frutto del tuo seno, Gesù. Santa Maria, Madre di Dio, prega per noi peccatori, adesso e nell'ora della nostra morte. Amen. ♦ Essa è il frutto di tre parole: dell’Angelo, di Santa Elisabetta, della Chiesa, rispettivamente: “Rallégrati, piena di grazia: il Signore è con te”. “Benedetta tu fra le donne e benedetto il frutto del tuo grembo!” “Santa Maria, Madre di Dio, prega per noi peccatori, adesso e nell’ora della nostra morte. Amen”. L’Angelo entra nella casa della Vergine Maria, in Nazaret, e le rivolge un saluto, che nessun orecchio umano aveva mai sentito: “Rallègrati, piena di grazia: il Signore è con te”. Chiediamoci: perché la Vergine Maria è invitata a rallegrarsi, gioire, esultare, fare sprigionare tutta la letizia che è nel suo cuore? Nell’Antico Testamento uno solo era il motivo per cui una persona, o un intero popolo era invitato a esultare di gioia: “La venuta del suo Dio”. Rallègrati, Maria! Dio sta per venire con potenza nella tua vita. Il tuo Signore sta per invaderti in un modo nuovo, inaspettato, inaudito. Rallègrati, Maria! Il tuo Creatore sta venendo per farti una proposta che ogni donna del suo popolo vorrebbe oggi sentire. Rallègrati, Maria! Il tuo Salvatore per mezzo di te vuole fare nascere l’Uomo nuovo, dal quale poi sorgerà l’umanità nuova. Rallegrati, Maria! Lo Spirito Santo sta per prendere dimora nel tuo seno dal quale dovrà nascere il Figlio dell’altissimo. Rallegrati, Maria! Dal tuo sì alla proposta divina cielo e terra esulteranno perché l’universo intero sarà riconciliato con Dio. Rallègrati, Maria! In te il Signore sta per compiere un’opera che mai ha compiuto e mai più compirà: tu sarai Madre Vergine in eterno. Rallègrati, Maria! Da te non nascerà un uomo, come per tutte le altre donne. In Te si farà vero Uomo, rimanendo vero Dio, il Verbo Eterno del Padre. Rallègrati, Maria! Ciò che i cieli dei cieli non riescono a contenere si farà carne nel tuo grembo verginale. Tu sarai la Madre del tuo Signore, del tuo Dio. Rallègrati, Maria! Il Signore chiede il tuo cuore per dare al suo Figlio Unigenito una dimora sulla nostra terra. Rallègrati, Maria! Tutto il Cielo attende il tuo sì per innalzare al suo Dio e Signore il canto nuovo della vita. Rallègrati, Maria! Da te oggi nasce la speranza di salvezza per l’umanità. Tu sei la porta della vita per ogni uomo. Rallègrati, Maria! Tu sei la casa di Dio sulla terra. Dio ha scelto te come suo tabernacolo vivente. Infiniti sono i motivi per cui Maria è invitata a rallegrarsi. Nella sua gioia è la nostra gioia, la gioia dell’uomo. Oggi l’umanità sta perdendo la verità della gioia. Ignora che essa nasce solo dalla visita di Dio. Ignorando la via della gioia, si sta inabissando in gioie di morte, di annientamento del suo essere e della sua natura, del suo operare e del suo agire. Si sta tagliando ogni ponte per la stessa costruzione di se stessa. / Vergine Maria, Madre della Redenzione, Donna della gioia perfetta, Angeli a Santi di Dio, riconduceteci alla vera fonte di ogni gioia duratura ed eterna. </li>
</ul>
</p>

<p>
<ul>
<li>(Pr 31,15b) Distribuisce il cibo alla sua famiglia e dà ordini alle sue domestiche / La vita dell’uomo sulla terra è fatta di una molteplicità di carismi e di ministeri. Vi è il ministero di chi comanda, chi governa, chi progetta ed il ministero di chi ascolta, obbedisce, esegue gli ordini ricevuti. Senza il primo ministero – quello del governo – ogni altro ministero è inutile, perché senza alcuna progettazione, alcun fine comune. Ci sono due fini da realizzare nella comunità degli uomini, uno comunitario e uno personale. Quello comunitario è sovranazionale, nazionale, regionale, provinciale, comunale, scolastico, familiare. Anche nella Chiesa è così: fine universale, nazionale, regionale, diocesano, parrocchiale, ma anche particolare di ciascuna persona. Fine universale e fine personale mai potranno essere separati. Separarli è contrario alla stessa umanità che è una, non due e vive su una stessa terra, non su due, sotto un solo Dio Creatore e Signore, non su due e non su molti. È proprio di chi comanda armonizzare in modo equo e giusto i due fini: quello universale e l’altro particolare. Tutti gli errori politici di ogni tempo naufragano quando i due fini vengono separati, messi in contrapposizione, se ne sceglie uno, si abolisce l’altro. Il comunismo abolisce il fine particolare in nome del fine collettivo. Il liberalismo distrugge il fine universale in nome del fine personale. È la deriva umana. È la catastrofe. I due fini sono un solo fine. Anche nella Chiesa questi due fini vanno vissuti nella più alta verità rivelata.  A volte per il raggiungimento del fine universale è chiesto al singolo anche il suo olocausto, la sua immolazione, il sacrificio a Dio di tutta la sua vita. L’amore è proprio questo: dare la propria vita come prezzo per il riscatto e la redenzione degli altri fratelli. Chi è la Vergine Maria nella Chiesa? È Colei che distribuisce il cibo, cioè la grazia di Dio ad ogni cuore. È Lei l’amministratrice dei beni eterni del Figlio. Tutto è nelle sue mani. Ma è anche Colei che dona ordini alle sue domestiche, cioè ad ogni anima che vive con Lei e per Lei, perché tutto nella Casa si svolga per il bene più grande. Lei, come alle nozze di Cana, vede cosa manca. Va da Gesù e chiede che intervenga. Va dai servi e ordina loro pronta e immediata obbedienza a Gesù Signore. Senza obbedienza la Chiesa è nella grande sofferenza, precipita nella penuria sia della grazia che della verità. Nulla è più necessario al cristiano dell’obbedienza alla Madre Celeste. Vergine Maria, Donna solerte, vigile, attenta, tu che con occhi puri, santi, vedi quanto manca sulla tavola del nostro cuore e del cuore della Chiesa, vieni sempre e comandaci ciò che vuoi, però dacci anche un cuore umile, puro, scevro da ogni superbia e orgoglio, perché possiamo obbedirti con immediatezza, senza alcun ritardo. Angeli e Santi Dio, voi che siete sempre pronti ad obbedire ad ogni richiesta della vostra Madre Celeste, venite in nostro soccorso. A volte noi siamo pigri, lenti, ritardiamo, facciamo passare secoli prima di ascoltare. Liberateci da ogni stoltezza di vizio e di peccato, così la nostra obbedienza sarà in tutto simile alla vostra.</li>
</ul>
</p>

<p>
<ul>
<li>(Lc 1,40) Salutò Elisabetta / È semplicemente straordinario. Se esaminiamo cosa Maria fa nella casa di Zaccaria, rimaniamo senza fiato. Il nostro cuore si ricolmerà di stupore infinito: “Entrata nella casa di Zaccaria, salutò Elisabetta”. Tutto il lavoro, la fatica missionaria di Maria consiste in un saluto. Nulla di più. In tutta la Scrittura Antica, ma anche nel Vangelo e in tutto il Nuovo Testamento, non troviamo un evento simile, neanche in qualche modo paragonabile. Anche nei miracoli più semplici di Gesù, vi è una parola. Nel Vangelo di Giovanni si parla di Gesù che vede Natanaele sotto il fico, ma non lo saluta. Gli dirà una parola nei giorni seguenti. Il Vangelo secondo Luca parla di Gesù che vede Zaccheo sull’albero e lo chiama. Ma anche qui c’è una parola ben precisa. Il giorno dopo Gesù volle partire per la Galilea; trovò Filippo e gli disse: «Seguimi!». Filippo era di Betsàida, la città di Andrea e di Pietro. Filippo trovò Natanaele e gli disse: «Abbiamo trovato colui del quale hanno scritto Mosè, nella Legge, e i Profeti: Gesù, il figlio di Giuseppe, di Nàzaret». Natanaele gli disse: «Da Nàzaret può venire qualcosa di buono?». Filippo gli rispose: «Vieni e vedi». Gesù intanto, visto Natanaele che gli veniva incontro, disse di lui: «Ecco davvero un Israelita in cui non c’è falsità». Natanaele gli domandò: «Come mi conosci?». Gli rispose Gesù: «Prima che Filippo ti chiamasse, io ti ho visto quando eri sotto l’albero di fichi». Gli replicò Natanaele: «Rabbì, tu sei il Figlio di Dio, tu sei il re d’Israele!». Gli rispose Gesù: «Perché ti ho detto che ti avevo visto sotto l’albero di fichi, tu credi? Vedrai cose più grandi di queste!». Poi gli disse: «In verità, in verità io vi dico: vedrete il cielo aperto e gli angeli di Dio salire e scendere sopra il Figlio dell’uomo» (Gv 1,43-51). Entrò nella città di Gerico e la stava attraversando, quand’ecco un uomo, di nome Zaccheo, capo dei pubblicani e ricco, cercava di vedere chi era Gesù, ma non gli riusciva a causa della folla, perché era piccolo di statura. Allora corse avanti e, per riuscire a vederlo, salì su un sicomòro, perché doveva passare di là. Quando giunse sul luogo, Gesù alzò lo sguardo e gli disse: «Zaccheo, scendi subito, perché oggi devo fermarmi a casa tua». Scese in fretta e lo accolse pieno di gioia. Vedendo ciò, tutti mormoravano: «È entrato in casa di un peccatore!». Ma Zaccheo, alzatosi, disse al Signore: «Ecco, Signore, io do la metà di ciò che possiedo ai poveri e, se ho rubato a qualcuno, restituisco quattro volte tanto». Gesù gli rispose: «Oggi per questa casa è venuta la salvezza, perché anch’egli è figlio di Abramo. Il Figlio dell’uomo infatti è venuto a cercare e a salvare ciò che era perduto» (Lc 19,1-10). Di Maria invece si parla di un semplice saluto. Un evento che è quotidiano tra gli uomini. Maria ci rivela invece, a noi che siamo tutti indaffarati, che non sappiamo quale opera inventare, che ogni giorno scriviamo montagne di libri per aggiornare la nostra missione, perché perennemente senza veri frutti di salvezza, che non è ciò che è fuori di noi che salva e realizza la Parola del Signore. È invece ciò che è dentro di noi che crea la redenzione, la salvezza, che porta la conversione e la benedizione di Dio tra gli uomini. Il segreto di Maria è nella prima parola che l’Angelo le ha detto: “Piena di grazia”. “Piena di Dio”, “Piena di Spirito Santo”, “Piena di amore, verità, giustizia, santità”, “Piena di Cielo”.  Maria è vera casa di Dio, vero suo tempio, vero Cielo vivente, vero Paradiso in mezzo agli uomini. Dove Lei va, porta tutto Dio. È Dio che realizza ogni sua Parola. Dio però vuole esse portato. Maria è il vero carro di Dio, della visione secondo Ezechiele, che porta Dio sulla nostra terra, nella nostra casa, nel nostro cuore, nella nostra vita. Questa verità mai va dimenticata. Questa è la straordinaria potenza, anzi onnipotenza di Maria. Tutto è racchiuso in un saluto. Questa la sua grande opera: lasciare la sua casa, venire, salutare Elisabetta. Dio non le chiede altro, non vuole altro. Questo gli basta. Il soffio di Maria è in tutto come il soffio di Dio. È il soffio che fa uscire Dio dal cuore e lo versa nella casa. È un soffio di Spirito Santo. È come il soffio di Cristo Gesù Risorto. Questo soffio esce dal suo cuore, entra per l’orecchio nel cuore di chi sta dinanzi. Avviene lo stesso cambiamento che si è realizzato non appena la creta impastata ricevette il soffio di Dio. L’uomo divenne essere vivente. Cambia la sostanza stessa di una vita. Al discepolo di Gesù è chiesto questo soffio per la vita della missione. / Vergine Maria, Madre della Redenzione, Angeli, Santi, ricolmateci di Spirito Santo. </li>
</ul>
</p>

<p>
<ul>
<li>(Lc 1,41) Il bambino sussultò nel suo grembo / Il fiato di Maria è alito di Spirito Santo. Con il suo saluto, lo Spirito del Signore che è in Maria, si posa su Elisabetta, viene ricolmato il bambino che lei porta nel grembo: “Appena Elisabetta ebbe udito il saluto di Maria, il bambino sussultò nel suo grembo. Nell’Antica Scrittura mai lo Spirito del Signore era passato da una persona ad un’altra. Neanche a Mosè è stata concessa una grazia così alta. Quando il Signore volle affiancare a Mosè altre persone che lo aiutassero nella guida del popolo, è stato Lui a prendere lo Spirito che era su Mosè e a versarlo sui settantadue che erano stati scelti per questo ministero. Mosè udì il popolo che piangeva in tutte le famiglie, ognuno all’ingresso della propria tenda; l’ira del Signore si accese e la cosa dispiacque agli occhi di Mosè. Mosè disse al Signore: «Perché hai fatto del male al tuo servo? Perché non ho trovato grazia ai tuoi occhi, al punto di impormi il peso di tutto questo popolo? L’ho forse concepito io tutto questo popolo? O l’ho forse messo al mondo io perché tu mi dica: “Portalo in grembo”, come la nutrice porta il lattante, fino al suolo che tu hai promesso con giuramento ai suoi padri? Da dove prenderò la carne da dare a tutto questo popolo? Essi infatti si lamentano dietro a me, dicendo: “Dacci da mangiare carne!”. Non posso io da solo portare il peso di tutto questo popolo; è troppo pesante per me. Se mi devi trattare così, fammi morire piuttosto, fammi morire, se ho trovato grazia ai tuoi occhi; che io non veda più la mia sventura!». Il Signore disse a Mosè: «Radunami settanta uomini tra gli anziani d’Israele, conosciuti da te come anziani del popolo e come loro scribi, conducili alla tenda del convegno; vi si presentino con te. Io scenderò e lì parlerò con te; toglierò dello spirito che è su di te e lo porrò su di loro, e porteranno insieme a te il carico del popolo e tu non lo porterai più da solo. Mosè dunque uscì e riferì al popolo le parole del Signore; radunò settanta uomini tra gli anziani del popolo e li fece stare intorno alla tenda. Allora il Signore scese nella nube e gli parlò: tolse parte dello spirito che era su di lui e lo pose sopra i settanta uomini anziani; quando lo spirito si fu posato su di loro, quelli profetizzarono, ma non lo fecero più in seguito. Ma erano rimasti due uomini nell’accampamento, uno chiamato Eldad e l’altro Medad. E lo spirito si posò su di loro; erano fra gli iscritti, ma non erano usciti per andare alla tenda. Si misero a profetizzare nell’accampamento. Un giovane corse ad annunciarlo a Mosè e disse: «Eldad e Medad profetizzano nell’accampamento». Giosuè, figlio di Nun, servitore di Mosè fin dalla sua adolescenza, prese la parola e disse: «Mosè, mio signore, impediscili!». Ma Mosè gli disse: «Sei tu geloso per me? Fossero tutti profeti nel popolo del Signore e volesse il Signore porre su di loro il suo spirito!». E Mosè si ritirò nell’accampamento, insieme con gli anziani d’Israele (Cfr. Num 11,1-30). Mosè non è pieno di grazia e neanche Elia. Eliseo a quest’ultimo aveva chiesto due terzi del suo Spirito. Il profeta rispose che li avrebbe ottenuti se lo avesse visto mentre veniva rapito in cielo. Ma non era Elia a versarlo su di lui, ma il Signore.  Maria è piena di grazia. È a perfetta immagine di Dio. È anche a perfetta immagine di Cristo Risorto, non per suo merito, ma per la grande misericordia con la quale il Signore l’ha avvolta. Essendo piena di Dio, piena di Cristo, piena dello Spirito Santo, il suo fiato è fiato che comunica Dio, come tutto il suo corpo è corpo che dona Dio. Non per nulla la sua carne è stata assunta da Dio per formare con essa il suo Figlio Unigenito nella sua natura umana. La Chiesa è mandata nella casa del mondo per visitare ogni uomo. Se essa vi si reca e porta con sé lo Spirito Santo, il suo alito converte, il suo saluto salva, la sua parola redime, perché è veicolo, carro dello Spirito Santo. Ma per questo è necessario che come Maria ogni suo figlio sia pieno di grazia, verità, giustizia, pace. Sia pieno di Dio. Senza la pienezza in noi della grazia di Cristo Gesù, anche se conosciamo la Scrittura a memoria e tutta la dottrina della Chiesa in un modo infallibilmente vero, a nulla serve. Chi converte non sono le opere, le parole. È lo Spirito del Signore. Lo Spirito converte se trasformato in alito, in soffio. Ma perché questo avvenga è necessario che anche la nostra carne sia tutta spirituale, come la carne della Madre di Dio, impastata tutta di grazia. Nulla è più necessaria al cristiano della grazia di Dio. / Vergine Maria, Madre della Redenzione, Angeli, Santi, ricolmateci di grazia e verità.</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
9 maggio: sant'Isaia, profeta; sant'Erma; san Pacomio, abate; santi trecentodieci martiri persiani; san Dionigi, vescovo di Vienne; san Geronzio, vescovo di Cervia; san Beato, sacerdote ed eremita; beato Forte Gabrielli, eremita; beato Benincasa da Montepulciano, religioso servita; beato Tommaso Pickering, martire benedettino; san Giuseppe Hiên, sacerdote domenicano e martire; beata Maria Teresa di Gesù Gerhardinger, vergine, fondatrice delle Suore Scolastiche di Nostra Signora; beato Stefano Grelewski, sacerdote e martire.
</p>

<h5>Quotes</h5>

<p>
<ul>
<li>«Rifletti sull'amore del prossimo. È il Mio amore che ti guida nell'amore del prossimo? Preghi per i nemici? Desideri il bene per coloro che in qualsiasi maniera ti hanno rattristata od offesa? Sappi che tutto ciò che fai di buono per qualsiasi anima lo accetto come se lo avessi fatto a Me stesso» (Diario Faustina, 1768). </li>
<li>Gli uomini si danno agli affari come se dovessero stare sempre in questo mondo: fanno tele di ragno! Non si può stringere l’acqua con le mani. Così le cose del mondo: chi l’abbraccia nulla stringe. (S. Giuseppe da Copertino)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
Infine avevo trovato riposo... Considerando il corpo mistico della Chiesa, non mi ero riconosciuta in nessuno dei membri descritti da san Paolo, o piuttosto volevo riconoscermi in tutti... La carità mi diede la chiave della mia vocazione. Compresi che, se la Chiesa aveva un corpo, composto di differenti membra, la parte più necessaria, la più nobile di tutte non le mancava, compresi che la Chiesa aveva un cuore, e che questo cuore era ardente d'amore. Compresi che solo l'amore faceva agire i membri della Chiesa, che se l'amore fosse venuto a mancare gli apostoli non avrebbero più annunciato il Vangelo, i martiri avrebbero rifiutato di versare il loro sangue... Compresi che l'amore racchiudeva tutte le vocazioni, che era tutto, che abbracciava tutti i tempi e tutti i luoghi... in una parola, che era eterno! Allora, nell'eccesso della mia gioia delirante, ho esclamato: "O Gesù, mio amore... la mia vocazione finalmente l'ho trovata, la mia vocazione è l'amore! Sì, ho trovato il mio posto nella Chiesa e questo posto, o mio Dio, me l'avete dato voi... Nel cuore della Chiesa, mia madre, io sarò l'amore... così sarò tutto... così il mio sogno sarà realizzato. (SANTA TERESA DI GESÙ BAMBINO)
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
