<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-14</h1>-->
<h1>DIES-12-14</h1>

<h5>Oremus</h5>

<p>
A che punto è la notte, ho gridato alle stelle e a una falce di luna? Sperando nel vento ho implorato: a che punto è la notte? Ma nulla ha tradito il velluto di quiete. Invece che vagare per sentieri scoscesi una preghiera è salita dal cuore: Ave Maria, il Signore è con te. Con te è venuto il Figlio di Dio e ha acceso il mio giorno. (San Giovanni della Croce)
</p>

<p>
Benedetta in tutti i tempi Tu porti un nome onorato, o Maria benedetta in tutti i tempi, opera d’arte che loda il nobile artefice. Dolce fanciulla a causa del prezioso angelico messaggio, hai doni di bellezza superiori a quelli di tutti gli uomini. Più rossa delle rose e superiore ai gigli nel candore, tu sei il nuovo fiore delle terra, che il cielo coltiva dall’alto. Cristallo, ambra, oro, porpora, perla candida, smeraldo: dove giunge il fulgore della tua forma, tutti i metalli svaniscono. La neve è vinta dal tuo candore, il sole dalla bellezza dei tuoi capelli e i suoi raggi impallidiscono, o Vergine, di fronte alla tua bellezza. Il rubino si spegne e l’ardente lucifero cede di fronte a te; in ogni circostanza sei superiore alle meteore. (San Venanzio Fortunato)
</p>

<p>
Signore, la croce è troppo pesante per te, e tuttavia tu la porti perchè il Padre lo vuole, per noi. Il suo carico è superiore alle tue forze, e tuttavia tu non la rifiuti. Cadi, ti rialzi e prosegui ancora. Insegnami a capire che ogni vera sofferenza presto o tardi, in un modo o nell’altro, risulterà alla fine troppo pesante per le nostre spalle, perchè non siamo creati per il dolore, ma per la felicità. Ogni croce sembrerà superiore alle forze. Sempre si udrà il grido stanco e pieno di paura: “Non ne posso più!”. Signore, aiutami in quell’ora con la forza della tua pazienza e del tuo amore affinché non mi perda d’animo. Tu sai quanto grande può essere il peso di una croce. Non ci imputare il diventare deboli, ma aiutaci a rialzarci. Rinnovami nella pazienza, infondimi la tua forza nell’anima. Allora mi rialzerò di nuovo, accetterò il mio peso e andrò oltre. (Romano Guardini)
</p>

<p>
Ricordati, Signore, di chi ha tutto e non sa che farsene: perché gli manchi tu! (Tonino Bello)
</p>

<h5>Quotes</h5>

<p>
<ul>
<li>Non si può vedere che dove non c’è più alcuna tenebra di potere. Il potere, cieco, oscura la gloria. (Christian Bobin)</li>
<li>Nella sera della vita sarai esaminato sull’amore. Impara ad amare Dio come Egli vuole essere amato e lascia il tuo modo di fare e di vedere. (S. Giovanni della Croce)</li>
<li>Le parole sincere offendono le orecchie (Giappone)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<p>
San Giovanni della Croce: Giovanni (Fontiveros, Spagna, c. 1542 – Ubeda, 14 dicembre 1591) è fra i grandi maestri e testimoni dell’esperienza mistica. Entrato nel Carmelo ebbe un’accurata formazione umanistica e teologica. Condivise con santa Teresa d’Avila il progetto di riforma dell’Ordine Carmelitano che attuò e visse con esemplare coerenza. Il Signore permise che subisse dolorose incomprensioni da parte dei confratelli di Ordine e di Riforma. In questo cammino di croce, abbracciato per puro amore, ebbe le più alte illuminazioni mistiche di cui è cantore e dottore nelle sue opere: «La salita al monte Carmelo», «La notte oscura dell’anima», «Il cantico spirituale» e «La fiamma viva di amore». Fra le più alte voci della lirica spagnola, è il mistico «del nulla e del tutto», guida sapiente di generazioni di anime alla contemplazione e all’unione con Dio. / Non ci sia per me altro vanto che nella croce del Signore nostro Gesù Cristo, per mezzo della quale il mondo per me è stato crocifisso, come io per il mondo. (Gal 6,14) / O Dio, che hai reso il santo presbitero Giovanni della Croce maestro della rinuncia perfetta di sé e appassionato discepolo della croce, concedi a noi di restare sempre saldi nella sua imitazione per giungere alla contemplazione eterna della tua gloria. Per il nostro Signore Gesù Cristo, tuo Figlio, che è Dio, e vive e regna con te, nell’unità dello Spirito Santo, per tutti i secoli dei secoli. / Accogli, Dio onnipotente, il sacrificio che ti offriamo nella memoria di san Giovanni, e donaci di testimoniare nella santità della vita la passione del Signore che celebriamo nel mistero. Per Cristo nostro Signore. / «Se qualcuno vuol venire dietro a me, rinneghi se stesso, prenda la sua croce e mi segua», dice il Signore. (Mt 16,24) / O Dio, che in san Giovanni ci hai dato un mirabile testimone del mistero della Croce concedi che, rinvigoriti dalla comunione a questo sacrificio, aderiamo con piena fedeltà a Cristo e operiamo nella Chiesa per la salvezza di tutti. Per Cristo nostro Signore.
</p>

<h5>Aivanhov</h5>

<p>
<b>14/12/2001</b> Il giorno in cui vi deciderete a mettere Dio, il Maestro dell'Universo, al centro della vostra vita, gli angeli e gli arcangeli Lo seguiranno per tenergli compagnia, e per voi sarà l'inizio della vera trasformazione. Perché questo accada, bisogna prima di tutto che vi rivolgiate al Signore dicendo: "Voglio compiere la tua volontà e non la mia, o Signore. Vieni a stabilirti in me, Ti ho preparato un posto". Poi dovete continuare a lavorare in questo senso. Alla fine, quando il Signore sentirà che ci sono buone condizioni per Lui, verrà, e con Lui verranno i suoi angeli che prenderanno dimora in voi. Vedete, solo cambiando il modo di pensare, tutto cambia, non può essere altrimenti. Vi sembra possibile che il Signore decida di stabilirsi in qualche luogo per poi ritrovarsi solo o circondato da diavoli? No di certo! Egli arriva accompagnato da un seguito di entità luminose e belle che vengono a cantare intorno a Lui. 
</p>

<p>
<b>14/12/2002</b> Facendo l'uomo a sua immagine, il Creatore ha inscritto nell'anima delle sue creature un'impronta di Sé stesso. Tale impronta è la causa di quella sensazione di vuoto e di insoddisfazione che non smetteranno di provare, fino al giorno in cui giungeranno ad unirsi a Lui. Finché non avranno realizzato tale fusione, le creature cercheranno, faranno delle esperienze più o meno felici, crederanno ogni volta di poter finalmente realizzare ciò che desiderano; ma si troveranno sempre sconfitte, deluse. In realtà, tale delusione non è poi così negativa poiché spinge le anime ad andare avanti a cercare e a cercare senza sosta, per avvicinarsi al Beneamato, lo Spirito cosmico e unirsi a Lui. 
</p>

<p>
<b>14/12/2003</b> Ci sono delle persone che non hanno mai conosciuto i loro genitori, non sanno nemmeno chi sono, ma non hanno nessun dubbio sul fatto che esistano ed alcuni passano tutta la vita a cercare i minimi indizi della loro esistenza. La verità è che i genitori esistono nei loro figli, in tutto quello che hanno trasmesso loro come caratteristiche fisiche o psichiche; quindi, che ci siano o non ci siano, la parte più importante è quella interiore. I figli portano sempre in sé e con sé i loro genitori. I biologi e gli psicologi studiano nei figli l'applicazione delle leggi dell'ereditarietà. Questo va bene, ma non basta: chi studierà ora la nostra ereditarietà divina, quei germi divini che abbiamo ricevuti dal nostro Padre e dalla nostra Madre celesti e che dobbiamo far crescere fino a divenire come loro? 
</p>

<p>
<b>14/12/2004</b> Da secoli, in Occidente, si assiste alle lotte alle quali si abbandonano la religione e la scienza. Per molto tempo la religione è stata abbastanza potente da riportare la vittoria. Poi, a poco a poco, la situazione si è ribaltata: in misura dei suoi progressi, la scienza ha preso il sopravvento e si è presa la rivincita sino a riuscire a ridicolizzare la religione che è stata costretta a battere in ritirata. Ma come la religione non ha potuto opporsi allo sviluppo della scienza, la scienza stessa, quali che siano i suoi progressi, non potrà né soppiantare né distruggere la religione. Esiste un legame tra questi due campi e ciascuno deve contribuire a sottolineare, illuminare l'altro. Coloro che cercano di separarle o di opporle commettono un errore. Il Signore non può avere introdotto, nell'universo che Egli ha creato e nell'uomo che Egli ha fatto a sua immagine, due realtà incompatibili; dunque, si devono scoprire le leggi che reggono sia il mondo materiale sia quello spirituale. 
</p>

<p>
<b>14/12/2005</b> Nelle vostre relazioni con gli altri, il problema in cui è proprio necessario vederci chiaro, è quello delle due nature, superiore e inferiore, che costituiscono l’essere umano. Quando incontrate qualcuno, non crediate di essere molto informati su di lui, conoscendo la sua posizione sociale o la sua professione. Non ne sapreste molto di più neanche se vi dicessero che è sposato oppure no, che ha dei figli o non ne ha. Queste precisazioni non vi danno alcuna garanzia sulla sua moralità e sul modo in cui si comporterà. Nell’uomo, la natura inferiore non ha altra preoccupazione che cercare il campo in cui sarà più a proprio agio per manifestare il bisogno di dominio, per saziare le sue brame e soddisfare le sue ambizioni; queste condizioni, le può trovare benissimo nelle attività di un vescovo, di un ministro, di un uomo d’affari o di un operaio, ecc. Tutti coloro che non hanno lavorato per controllare la propria natura inferiore possono solo comportarsi come esseri malvagi, a prescindere dal loro posto nella società. 
</p>

<p>
<b>14/12/2006</b> «Io sono Lui». Come far sì che questa formula, che gli yogi dell’India ripetono, diventi una realtà? Ecco un esercizio che potete fare. Immaginate di uscire dal vostro corpo per innalzarvi verso il Cielo… Mentre state salendo, vi estendete nello spazio infinito, e vi fondete con l’Anima universale. Anche se ad un certo punto vi sembrerà di scomparire e di non avere più coscienza di voi stessi, questo non dovrà turbarvi, poiché, mentre vi dissolverete nello spazio, lo spirito divino scenderà su di voi. Si installerà in voi per lavorare, e sarà lui a parlare, sarà lui ad agire e a manifestarsi attraverso di voi. Direte: «Ma che cosa mi accadrà se non sarò più io?» In realtà, sarete sempre voi, non perderete la vostra identità: avrete solo trovato il vostro vero Sé.
</p>

<p>
<b>14/12/2007</b> Mai nessuno potrà impedire che si verifichino lutti, incidenti o drammi, ma per non doverli subire troppo duramente, ognuno può trovare qualche mezzo per fronteggiarli. L’inverno è un periodo difficile, ma colui che ha isolato bene la propria casa e ha preparato di che riscaldarsi, supera quelle difficoltà. La stessa cosa succede nella vita interiore. È fatale che siate sconvolti da certi avvenimenti, da certe condizioni o situazioni; viviamo in un mondo talmente caotico che siamo sempre esposti a ricevere dei colpi. Non si tratta dunque di trasformare il mondo, il che è impossibile, bensì di trasformare noi stessi, di illuminare e fortificare il nostro essere interiore. La trasformazione del mondo riguarda Dio, ed Egli non si aspetta questo da noi. Quello che ci chiede, è lavorare su noi stessi per non lasciarci mai abbattere.
</p>

<p>
<b>14/12/2008</b> Voi lavorate per un ideale, vi mostrate disinteressati, generosi, e ovviamente vi esponete al fatto che qualcuno abusi di voi o si mostri ingrato. Viene allora il momento in cui siete tentati di dire: «Sono un idiota… sono un pollo!… Avrei dovuto capire in anticipo che la vita è una giungla e che per avere successo e farsi rispettare non bisogna avere tanti scrupoli. Oh, come sono stato sciocco! Ma adesso basta! Farò come gli altri». Ebbene, ecco il ragionamento peggiore che esista. È doloroso perdere le proprie illusioni. A chi lo dite!… Ma perché aggiungere a questo anche la perdita del vostro ideale, ossia la perdita della sola cosa che possa realmente dare un senso alla vostra vita? D’ora in poi, quando sarete delusi dagli esseri umani, piangete pure un po’, se proprio non potete farne a meno, ma non pensate mai di aver avuto torto a seguire il divino cammino della bontà, della generosità e del sacrificio. Continuate! 
</p>

<p>
<b>14/12/2009</b> Attualmente, il mondo pullula di specialisti. Certo, la specializzazione è utile, necessaria, ma prima di specializzarsi è auspicabile avere una visione dell’insieme. Se inizierete esplorando un piccolo pezzo di terra, ragionerete e classificherete le cose in modo erroneo, perché non saprete nulla della totalità alla quale esso appartiene. Se invece avete acquisito una visione d’insieme, potrete permettervi di concentrarvi su un punto particolare senza rischi di errore. La vita è troppo breve perché se ne possa studiare ogni campo nei dettagli; ecco perché il metodo degli Iniziati consiste nel considerare anzitutto l’insieme. Anche se questo non offre una conoscenza molto precisa delle cose, ne presenta almeno uno scorcio conforme alla realtà. Se poi essi decidono di concentrarsi su un soggetto, lo approfondiscono molto meglio di uno specialista, il quale non ha alcuna idea dell’insieme; la conoscenza che gli Iniziati hanno dell’insieme, dell’unità, li illumina su quella piccola particella isolata dal tutto, e possono così situarla con esattezza.
</p>

<p>
<b>14/12/2010</b> Quante volte esitate a manifestare la bontà dicendovi che nessuno apprezzerà il vostro gesto: gli esseri umani sono ingrati e anche cattivi - figuriamoci! - e non vale quindi la pena di cercare di fare qualcosa per loro. Ebbene, ecco un modo di pensare molto pericoloso, perché vi paralizza in ciò che avete di meglio. Avete fatto del bene e non siete stati ricompensati, siete stati persino ingannati. È possibile, ma dovete capire una volta per tutte che la vostra condotta non deve dipendere dall'atteggiamento degli altri. Fate il bene e non aspettatevi niente; contate soltanto su Colui che vede tutto, che sa tutto. Lui solo può apprezzare le vostre azioni buone e generose, ed è quindi da Lui che verrà la ricompensa... ma forse sotto una forma diversa da quella che vi aspettavate. La vostra salute migliorerà, sarete più forti, più saggi, più felici: non è forse la migliore ricompensa?
</p>

<p>
<b>14/12/2011</b> I vostri difetti sono il risultato di cattive abitudini che avete contratto nelle vostre incarnazioni anteriori e, quando volete sbarazzarvene, vi concentrate e vi accanite su di essi. Ebbene, no, non è un buon metodo. Preoccupatevi piuttosto di ciò che potete costruire per l’avvenire. Dite a voi stessi: «Ora creerò qualcosa di nuovo», e lavorate ogni giorno con una fede incrollabile e una convinzione assoluta. Prendete tutti gli elementi che Dio vi ha donato: il pensiero, il sentimento, l’immaginazione… e sforzatevi di proiettare in voi stessi le più belle immagini, di vedervi immersi nella musica, di vedervi nella luce, di vedervi nel sole, nella perfezione delle forme, con qualità, doni e virtù: la bontà, la generosità, la possibilità di sostenere gli altri, di aiutarli, di illuminarli. Un giorno, sarà questa costruzione luminosa, perfetta, a ricoprire tutte le lacune e le imperfezioni del passato. 
</p>

<p>
<b>14/12/2012</b> Volete trovare l’equilibrio, la pace? Sforzatevi di raggiungere ogni giorno il centro divino in voi stessi. A quel punto, tutte le particelle del vostro essere e tutte le energie che circolano in voi si armonizzeranno e si ordineranno rispetto a quel centro divino intorno al quale inizieranno a gravitare. Il segreto della vita spirituale consiste nel recuperare la moltitudine degli elementi disparati che sono andati a disperdersi in tutte le direzioni, e farli ruotare intorno al vostro sole interiore, così come i pianeti ruotano intorno al sole cosmico. A quel punto, sì, si può parlare di ordine, di armonia e di pace, si può parlare di Regno di Dio: perché esiste un centro, un sole, un nucleo intorno al quale tutti gli altri elementi trovano il proprio posto, scoprendo così la traiettoria da seguire.
</p>

<p>
<b>14/12/2013</b> La fame non è unicamente una sensazione provata dal corpo fisico. Si può aver mangiato a sazietà ed essere ancora affamati! Perché? Perché anche se il corpo fisico è soddisfatto, il corpo astrale continua a desiderare. In principio esiste un'armonia tra i due; normalmente, se il corpo fisico è soddisfatto, anche il corpo astrale lo è. Tuttavia può verificarsi uno squilibrio: il corpo fisico avrebbe ancora bisogno di cibo, mentre il corpo astrale è già sazio; oppure è il corpo fisico ad essere sazio, mentre il corpo astrale desidera ancora mangiare. Si può ritrovare lo stesso squilibrio nel campo della sessualità. Anche se il loro corpo fisico è soddisfatto, vi sono esseri che continuano ad aver fame nel piano astrale, ed è terribile: il loro corpo fisico non può fare più niente, ma il loro corpo astrale, che continua a desiderare e a reclamare senza mai sentirsi appagato, fa vivere a quegli esseri i tormenti dell'inferno. Questa mancanza di corrispondenza tra il corpo fisico e il corpo astrale finisce non solo per distruggere la salute di queste persone, poiché esse riducono allo stremo il proprio corpo fisico, ma tale squilibrio può altresì finire per raggiungere il piano mentale provocando gravi turbe: perversioni, e anche la pazzia. 
</p>

<p>
<b>14/12/2014</b> In qualunque campo, sia esso politico, sociale, scientifico, religioso o morale, si sente parlare di responsabilità. Presidenti, ministri, generali, direttori, genitori, professori ecc. sanno bene di avere delle responsabilità. Moltissimi esseri umani e avvenimenti dipendono da costoro, dalla loro condotta e dalle loro decisioni. In realtà, però, la nozione di “responsabilità” si estende molto oltre, poiché tutte le creature esistenti sono vincolate tra loro e si influenzano a vicenda. È così che ciascuno esercita un'influenza sugli altri, non solo con le proprie azioni, ma anche con i propri pensieri e sentimenti. Qualunque cosa facciano, gli esseri umani sono responsabili. Essi però lo ignorano o, pur sapendolo, non ne tengono conto a sufficienza, ed è questa la ragione per cui vi sono tante sofferenze nel mondo. Perciò se volete manifestarvi come esseri utili e benefici, sforzatevi di considerare ogni vostra attività come un'occasione per elevarvi spiritualmente. Anche se vi sembra che ciò che fate non produca alcun effetto, sappiate che in realtà, da qualche parte, non si sa dove, c'è sempre qualcosa di buono che si risveglia e riceve un impulso.
</p>

<p>
<b>14/12/2015</b> Se decidete di seguire un insegnamento spirituale, non andate a raccontarlo intorno a voi cercando di convincere gli altri. Cercate di approfondire le verità che scoprite, applicatele in modo ragionevole e lasciate tranquilli gli altri. Una precauzione del genere è utile soprattutto all’inizio, perché all'inizio interiormente non si è saldi né ben armati. Già non è facile comprendere cosa sia veramente la spiritualità o la religione, e per viverla profondamente, armoniosamente, ci sono tantissime cose da mettere a punto in se stessi!Ditevi che sarà il modo in cui risolverete tale questione a rivelare la qualità del vostro impegno spirituale. Se con un comportamento eccessivo, fanatico, mettete gli altri nella situazione di diventare aggressivi e di sprofondare nel loro materialismo perché volete mostrare troppo la vostra spiritualità, voi siete responsabili. Cercate piuttosto di mostrarvi comprensivi, pazienti: non solo riuscirete a far loro accettare la vostra filosofia, ma forse li convincerete anche a seguire il vostro esempio. 
</p>

<p>
<b>14/12/2016</b> Talvolta si ritrovano le verità della Scienza iniziatica sotto forma di regole o usanze instaurate dagli esseri umani. Essi non ne conoscono l'origine, ma le rispettano, perlomeno in determinate circostanze e per un certo tempo. Il diritto di asilo ne è un esempio. Nell'antichità, se un colpevole era inseguito e riusciva a entrare nel santuario di una divinità, veniva a trovarsi sotto la sua protezione e nessuno aveva il diritto di catturarlo. Tale usanza esisteva ancora nel Medio Evo; a quel tempo erano le chiese a servire da rifugio, e ciò può verificarsi ancora oggi. Questa tradizione è fondata su un sapere riguardante la vita spirituale: colui che, tramite il pensiero e la preghiera, riesce a rifugiarsi presso Dio, nonostante sia inseguito da nemici interiori o esteriori, si trova al riparo. Finché rimane lassù, sulle vette dell'anima e dello spirito, i suoi inseguitori sono tenuti a distanza.
</p>

<p>
<b>14/12/2017</b> Nello zodiaco, il Sagittario – un arciere a cavallo – è il simbolo dell’uomo che è giunto a far trionfare la ragione sulle forze oscure dell’istinto. Questo concetto viene anche espresso dalla figura mitologica del Centauro il cui corpo di cavallo è sormontato da un busto d'uomo. Il Sagittario e il Centauro sono simboli dell’essere umano che è costituito da due nature (inferiore e superiore), e che deve imparare a conciliarle tra loro. Egli non può sbarazzarsi della sua natura inferiore, ma può fare lo sforzo di dominarla mettendola al lavoro. Del resto, nella rappresentazione stessa del Centauro o del Sagittario, il corpo del cavallo è in movimento, corre, e quella corsa non è senza ragione, ha un senso: è al servizio di un’azione ponderata. La freccia scagliata vola in alto, ma non per andare non si sa dove; essa deve raggiungere un preciso obiettivo. Voi sapete quale padronanza è necessario possedere per tirare con l’arco e prendere la mira. Il Sagittario rappresenta dunque un essere che mette i moti della propria natura inferiore (il cavallo al galoppo) al servizio di un ideale: la freccia che va esattamente a colpire il bersaglio.
</p>

<p>
<b>14/12/2018</b> La fame non è unicamente una sensazione provata dal corpo fisico. Si può aver mangiato a sazietà ed essere ancora affamati! Perché? Perché anche se il corpo fisico è soddisfatto, il corpo astrale continua a desiderare. In principio esiste un'armonia tra i due; normalmente, se il corpo fisico è soddisfatto, anche il corpo astrale lo è. Tuttavia può verificarsi uno squilibrio: il corpo fisico avrebbe ancora bisogno di cibo, mentre il corpo astrale è già sazio; oppure è il corpo fisico ad essere sazio, mentre il corpo astrale desidera ancora mangiare. Si può ritrovare lo stesso squilibrio nel campo della sessualità. Anche se il loro corpo fisico è soddisfatto, vi sono esseri che continuano ad aver fame nel piano astrale, ed è terribile: il loro corpo fisico non può fare più niente, ma il loro corpo astrale, che continua a desiderare e a reclamare senza mai sentirsi appagato, fa vivere a quegli esseri i tormenti dell'inferno. Questa mancanza di corrispondenza tra il corpo fisico e il corpo astrale finisce non solo per distruggere la salute di queste persone, poiché esse riducono allo stremo il proprio corpo fisico, ma tale squilibrio può altresì finire per raggiungere il piano mentale provocando gravi turbe: perversioni, e anche la pazzia. 
</p>

<p>
<b>14/12/2019</b> L’universo è opera dei due principi, maschile e femminile, e può sopravvivere solo grazie al lavoro dei due principi. Nel numero 2 si trovano tutte le possibilità di creazione, ma allo stesso tempo anche tutte le possibilità di biforcazione, e dunque di conflitto. Con il 2 comincia anche ciò che viene chiamato “il male”: ecco perché si dice che questo è il numero dell’Iniziazione. Tutte le questioni più profonde, più complesse e più pericolose sono contenute nel 2. Questo numero racchiude anche il segreto dell’esistenza di colui che è chiamato “il Diavolo” e che viene sempre descritto come un’entità che insorge contro Dio dichiarandosi Suo avversario. In realtà Dio non ha avversari. Essendo l'1, Egli si situa al di là del bene e del male. Dio non è solo il bene e non ha di fronte a Sé il Diavolo – incarnazione del male – che Egli non riesce a vincere. Sia il bene sia il male sono Suoi servitori.
</p>

<p>
<b>14/12/2020</b> Cominciate la giornata dicendo a voi stessi che vivrete con amore, che mangerete e respirerete con amore. Voi pensate di sapere tutto ciò... No, non lo sapete. Quando comincerete a comprendere veramente, e con tutto il vostro essere, cosa significa vivere con amore, l'intera vostra vita cambierà. L'amore zampillerà senza sosta dal mattino alla sera, anche quando dormirete. Vivere con amore significa vivere in uno stato di coscienza che armonizza ogni atto della vita, che mantiene l'essere in un equilibrio perfetto, uno stato di coscienza che è fonte di gioia, di forza e di salute.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
