<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / <a href="./MM/bgm.mp3"><img src="./MM/audiolh.png"></a> Lunedì della IV settimana di Pasqua.
</p>

<p>
<u>ANTIFONA</u> / Cristo risorto dai morti non muore più; la morte non ha più potere su di lui. Alleluia. (Rm 6,9)
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. <a href="./MM/Kyrie.mp3"><img src="./MM/audiolh.png"></a> Signore Pietà, Cristo pietà.
</p>

<p>
<u>GLORIA</u> / <a href="./MM/Gloria.mp3"><img src="./MM/audiolh.png"></a> Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
<u>COLLETTA</u> / O Dio, luce perfetta dei santi, che ci hai donato di celebrare sulla terra i misteri pasquali, fa’ che possiamo godere nella vita eterna la pienezza della tua grazia. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Dio ha concesso anche ai pagani che si convertano perché abbiano la vita</b> / Dagli Atti degli Apostoli (At 11,1-18) / In quei giorni, gli apostoli e i fratelli che stavano in Giudea vennero a sapere che anche i pagani avevano accolto la parola di Dio. E, quando Pietro salì a Gerusalemme, i fedeli circoncisi lo rimproveravano dicendo: "Sei entrato in casa di uomini non circoncisi e hai mangiato insieme con loro!". Allora Pietro cominciò a raccontare loro, con ordine, dicendo: "Mi trovavo in preghiera nella città di Giaffa e in estasi ebbi una visione: un oggetto che scendeva dal cielo, simile a una grande tovaglia, calata per i quattro capi, e che giunse fino a me. Fissandola con attenzione, osservai e vidi in essa quadrupedi della terra, fiere, rettili e uccelli del cielo. Sentii anche una voce che mi diceva: "Coraggio, Pietro, uccidi e mangia!". Io dissi: "Non sia mai, Signore, perché nulla di profano o di impuro è mai entrato nella mia bocca". Nuovamente la voce dal cielo riprese: "Ciò che Dio ha purificato, tu non chiamarlo profano". Questo accadde per tre volte e poi tutto fu tirato su di nuovo nel cielo. Ed ecco, in quell'istante, tre uomini si presentarono alla casa dove eravamo, mandati da Cesarèa a cercarmi. Lo Spirito mi disse di andare con loro senza esitare. Vennero con me anche questi sei fratelli ed entrammo in casa di quell'uomo. Egli ci raccontò come avesse visto l'angelo presentarsi in casa sua e dirgli: "Manda qualcuno a Giaffa e fa' venire Simone, detto Pietro; egli ti dirà cose per le quali sarai salvato tu con tutta la tua famiglia". Avevo appena cominciato a parlare quando lo Spirito Santo discese su di loro, come in principio era disceso su di noi. Mi ricordai allora di quella parola del Signore che diceva: "Giovanni battezzò con acqua, voi invece sarete battezzati in Spirito Santo". Se dunque Dio ha dato a loro lo stesso dono che ha dato a noi, per aver creduto nel Signore Gesù Cristo, chi ero io per porre impedimento a Dio?". All'udire questo si calmarono e cominciarono a glorificare Dio dicendo: "Dunque anche ai pagani Dio ha concesso che si convertano perché abbiano la vita!". / Parola di Dio.
</p>

<p>
<u>PSALMUS</u> / <a href="./MM/SALMO117R.mp3"><img src="./MM/audiolh.png"></a> (Sal 41-42) <b>L'anima mia ha sete di Dio, del Dio vivente</b> / Come la cerva anela ai corsi d'acqua, così l'anima mia anela a te, o Dio. L'anima mia ha sete di Dio, del Dio vivente: quando verrò e vedrò il volto di Dio? / Manda la tua luce e la tua verità: siano esse a guidarmi, mi conducano alla tua santa montagna, alla tua dimora. / Verrò all'altare di Dio, a Dio, mia gioiosa esultanza. A te canterò sulla cetra, Dio, Dio mio.
</p>

<p>
<u>ALLELUIA</u> / Alleluia, Alleluia / Io sono il buon pastore, dice il Signore; conosco le mie pecore e le mie pecore conoscono me. (Gv 10,14) / Alleluia.
</p>

<p>
<u>VANGELO</u> / <b>Io sono la porta delle pecore</b> / Dal Vangelo secondo Giovanni (Gv 10,1-10) / In quel tempo, disse Gesù: «In verità, in verità io vi dico: chi non entra nel recinto delle pecore dalla porta, ma vi sale da un'altra parte, è un ladro e un brigante. Chi invece entra dalla porta, è pastore delle pecore. Il guardiano gli apre e le pecore ascoltano la sua voce: egli chiama le sue pecore, ciascuna per nome, e le conduce fuori. E quando ha spinto fuori tutte le sue pecore, cammina davanti a esse, e le pecore lo seguono perché conoscono la sua voce. Un estraneo invece non lo seguiranno, ma fuggiranno via da lui, perché non conoscono la voce degli estranei». Gesù disse loro questa similitudine, ma essi non capirono di che cosa parlava loro. Allora Gesù disse loro di nuovo: «In verità, in verità io vi dico: io sono la porta delle pecore. Tutti coloro che sono venuti prima di me, sono ladri e briganti; ma le pecore non li hanno ascoltati. Io sono la porta: se uno entra attraverso di me, sarà salvato; entrerà e uscirà e troverà pascolo. Il ladro non viene se non per rubare, uccidere e distruggere; io sono venuto perché abbiano la vita e l'abbiano in abbondanza». / Parola del Signore.
</p>

<p>
<u>CREDO</u> / <a href="./MM/Credo.mp3"><img src="./MM/audiolh.png"></a> Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / I doni di Dio sono offerti a tutti gli uomini di buona volontà che si aprono alla missione della Chiesa. Preghiamo con fede, dicendo: <b>Manda i tuoi apostoli, Signore.</b> / Perchè la Chiesa diventi la casa della verità, aperta a tutti i popoli. Preghiamo: / Perchè ogni uomo incontri dei fratelli che siano cooperatori di Dio nella chiamata alla fede. Preghiamo: / Perchè l'esperienza dell'incontro con Dio, per gli uomini di oggi passi attraverso le porte della libertà interiore. Preghiamo: / Perchè i sacerdoti nel loro ministero siano guidati soltanto dall'interesse per il bene dei loro fratelli. Preghiamo: / Perchè noi che abbiamo ricevuto la fede nel battesimo da bambini, la sviluppiamo attraverso le tappe della nostra esperienza cristiana, fino alla maturità di una vita sovrabbondante di carità. Preghiamo: / Per i nostalgici dei tempi passati. / Per coloro che hanno abbandonato la fede cristiana. / O Dio misericordioso, che non consideri profano tutto quello che hai purificato, fa' che accogliamo i doni del tuo Spirito attraverso tutte le vie che predisponi nella tua provvidenza, senza alcuna chiusura o impedimento. Per Cristo nostro Signore. Amen.
</p>

<p>
<u>OFFERTORIO</u> / Accogli, o Signore, i doni della tua Chiesa in festa e poiché le hai dato il motivo di tanta gioia, donale anche il frutto di una perenne letizia. Per Cristo nostro Signore. ♦ Accogli, o Signore, i doni della tua Chiesa in preghiera, perché con l’offerta del lavoro umano possiamo essere associati all’opera di Cristo redentore. Egli vive e regna nei secoli dei secoli.
</p>

<p>
<u>PREFAZIO</u> / <b>La restaurazione dell’universo per mezzo del mistero pasquale</b> / È veramente cosa buona e giusta, nostro dovere e fonte di salvezza, proclamare sempre la tua gloria, o Signore, e soprattutto esaltarti in questo tempo nel quale Cristo, nostra Pasqua, si è immolato. In lui, vincitore del peccato e della morte, l’universo risorge e si rinnova, e l’uomo ritorna alle sorgenti della vita. Per questo mistero, nella pienezza della gioia pasquale, l’umanità esulta su tutta la terra e le schiere degli angeli e dei santi cantano senza fine l’inno della tua gloria: <a href="./MM/Sanctus.mp3"><img src="./MM/audiolh.png"></a> Santo, Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / Venne Gesù, stette in mezzo ai suoi discepoli  e disse loro: «Pace a voi!». Alleluia. (Gv 20,19) ♦ Io sono il buon pastore, conosco le mie pecore e le mie pecore conoscono me. Alleluia. (Gv 10,14)
</p>

<p>
<img src="./MM/ComunioneSpirituale.jpg">
</p>

<p>
<u>GRATIAS</u> / Guarda con bontà, o Signore, il tuo popolo che ti sei degnato di rinnovare con questi sacramenti di vita eterna, e donagli di giungere alla risurrezione incorruttibile del corpo, destinato alla gloria. Per Cristo nostro Signore. ♦ Donaci, o Padre, lo spirito di carità, perché nutriti dal Corpo e dal Sangue del tuo Figlio unigenito, siamo in mezzo a tutti gli uomini operatori di quella pace che Cristo ci ha lasciato in dono. Egli vive e regna nei secoli dei secoli.
</p>

<h3>LECTIO</h3>

<p>
<u>EVANGELIZO1</u> / San Bonaventura (1221-1274) francescano, dottore della Chiesa / L'Albero di vita / La sollecitudine del Buon Pastore / Il buon Pastore, (...) nella parabola del pastore e della centesima pecora perduta, ricercata con tanta cura, finalmente ritrovata e riportata con gioia sulle spalle, mostra in una tenera immagine quali sono le cure della sua sollecitudine e quale il suo affetto per le pecore smarrite: le sue parole lo dicono esplicitamente: "Il Buon Pastore dà la vita per le pecore" (Gv 10,11), cosa che è veramente il compimento della profezia: "Come un pastore egli fa pascolare il gregge" (Is 40,11). Per questo scopo, sopportando fatiche, problemi e fame, le insidie dei farisei e pericoli di ogni tipo, ha annunciato il regno di Dio, ha percorso città e villaggi, ha passato notti vegliando in preghiera e, senza fermarsi davanti ai mormorii o allo scandalo dei farisei, si è mostrato affabile coi pubblicani: in questo modo ha affermato che "era venuto per i malati" (Mt 9,12), ed ha testimoniato a chi si pente un affetto paterno, mostrando loro il grande e aperto seno della misericordia divina. Ricordiamo i testimoni di queste cose e citiamo davanti a tutti: Matteo, Zaccheo, la peccatrice prostrata ai suoi piedi e la donna sorpresa in adulterio. Come Matteo, diventa il perfetto  discepolo di questo pastore tanto buono; come Zaccheo, dagli ospitalità; come la peccatrice, ungi di profumo e bagna di lacrime i suoi piedi, asciugali coi tuoi capelli e accarezzali coi tuoi baci, per poter sentire l'assoluzione, con la donna presentata per essere giudicata: "Nessuno ti ha condannata? Neppure io ti condanno. Va e non peccare più" (Gv 8,10-11).
</p>

<p>
<u>EVANGELIZO-21</u> / Attribuita a San Macario l'Egiziano (? - 390) monaco / Cap. 150, Sono venuto perché abbiano la vita in abbondanza / Quale è l'economia della venuta di Cristo? Il ritorno della nostra natura a se stessa e il suo risanamento. Poiché Cristo ha reso alla natura umana la dignità di Adamo, primo uomo. Inoltre gli ha dato, grazia veramente divina, e veramente grande, l'eredità celeste dello Spirito buono, facendola uscire dalla prigione delle tenebre. Ha mostrato la strada e la porta della vita; a chi è passato per questa porta, a chi ha bussato a questa porta, è possibile entrare nel Regno. E' detto infatti: "Chiedete e vi sarà dato; bussate e vi sarà aperto" (Mt 7,7). Per questa porta può entrare ognuno di coloro che vogliono trovare la libertà dell'anima e desiderano che ella lasci i propri pensieri, si arricchisca col dimorare in Cristo e lo abbia per sposo nella comunione con lo Spirito buono. Guarda in tutto ciò l'amore indicibile del Maestro per l'uomo creato da lui a sua immagine!
</p>

<p>
<u>DiBruno1</u> / Io sono la porta delle pecore (Gv 10,1-10) / È cosa buona leggere un brano del profeta Ezechiele per conoscere lo sfacelo che avviene nel gregge del Signore quando a custodia di esso vi è un cattivo pastorale: “Per colpa del pastore si sono disperse e sono preda di tutte le bestie selvatiche: sono sbandate. Vanno errando le mie pecore su tutti i monti e su ogni colle elevato, le mie pecore si disperdono su tutto il territorio del paese e nessuno va in cerca di loro e se ne cura. A te, mio gregge, così dice il Signore Dio: Ecco, io giudicherò fra pecora e pecora, fra montoni e capri. Non vi basta pascolare in buone pasture, volete calpestare con i piedi il resto della vostra pastura; non vi basta bere acqua chiara, volete intorbidire con i piedi quella che resta. Le mie pecore devono brucare ciò che i vostri piedi hanno calpestato e bere ciò che i vostri piedi hanno intorbidito. Perciò così dice il Signore Dio a loro riguardo: Ecco, io giudicherò fra pecora grassa e pecora magra. Poiché voi avete urtato con il fianco e con le spalle e cozzato con le corna contro le più deboli fino a cacciarle e disperderle, io salverò le mie pecore e non saranno più oggetto di preda: farò giustizia fra pecora e pecora. Susciterò per loro un pastore che le pascerà, il mio servo Davide. Egli le condurrà al pascolo, sarà il loro pastore. Io, il Signore, sarò il loro Dio, e il mio servo Davide sarà principe in mezzo a loro: io, il Signore, ho parlato. Stringerò con loro un’alleanza di pace e farò sparire dal paese le bestie nocive. Abiteranno tranquilli anche nel deserto e riposeranno nelle selve” (Es 34,1-25). Senza il pastore anche la pecora diviene preda della pecore. / Il profeta Osea rivela che tutti i mali del popolo, anche materiali e non solo spirituali, sono il frutto del cattivo pastore: “Ascoltate la parola del Signore, o figli d’Israele, perché il Signore è in causa con gli abitanti del paese. Non c’è infatti sincerità né amore, né conoscenza di Dio nel paese. Si spergiura, si dice il falso, si uccide, si ruba, si commette adulterio, tutto questo dilaga e si versa sangue su sangue. Per questo è in lutto il paese e chiunque vi abita langue, insieme con gli animali selvatici e con gli uccelli del cielo; persino i pesci del mare periscono. Ma nessuno accusi, nessuno contesti; contro di te, sacerdote, muovo l’accusa. Tu inciampi di giorno e anche il profeta con te inciampa di notte e farò perire tua madre. Perisce il mio popolo per mancanza di conoscenza. Poiché tu rifiuti la conoscenza, rifiuterò te come mio sacerdote; hai dimenticato la legge del tuo Dio e anch’io dimenticherò i tuoi figli” (Os 4,1-6). La prosperità di un popolo passa per l’opera solerte del pastore. Verità eterna. / <b>In quel tempo, Gesù disse: "Io sono il buon pastore. Il buon pastore dà la propria vita per le pecore. Il mercenario – che non è pastore e al quale le pecore non appartengono – vede venire il lupo, abbandona le pecore e fugge, e il lupo le rapisce e le disperde; perché è un mercenario e non gli importa delle pecore. Io sono il buon pastore, conosco le mie pecore e le mie pecore conoscono me, così come il Padre conosce me e io conosco il Padre, e do la mia vita per le pecore. E ho altre pecore che non provengono da questo recinto: anche quelle io devo guidare. Ascolteranno la mia voce e diventeranno un solo gregge, un solo pastore. Per questo il Padre mi ama: perché io do la mia vita, per poi riprenderla di nuovo. Nessuno me la toglie: io la do da me stesso. Ho il potere di darla e il potere di riprenderla di nuovo. Questo è il comando che ho ricevuto dal Padre mio".</b> / Se il pastore vuole essere la porta delle pecore, lo potrà essere solo in Cristo, con Cristo, per Cristo. Dovrà essere da Cristo in tutto, come Cristo in tutto è dal Padre. L’obbedienza di Cristo al Padre dovrà essere l’obbedienza del pastore a Cristo. Invece oggi non si custodisce il gregge dal pensiero di Cristo Gesù, che è il pensiero del Padre. Lo si regge dal pensiero degli uomini. Non è più la volontà di Cristo Gesù, che è la volontà del Padre, che il pastore insegna. Si lascia lui invece ammaestrare dalla volontà degli uomini. Quando si rinnega Cristo – ed è questa la vera crisi del pastore – sempre si cade nella schiavitù della creatura. Che sia schiavitù del proprio cuore, di Satana o di altre persone, ha poco importanza. Il pastore non è più benedizione di Dio. / Madre di Dio, Angeli, Santi, fate che ogni Pastore sia sempre dal cuore di Cristo Gesù.
</p>

<p>
<u>DIBRUNO-21</u> / Io sono la porta delle pecore (Gv 10,1-10) / La porta delle pecore è Gesù nella sua Parola di vita eterna, verità, luce, giustizia, rivelazione del mistero del Padre dal quale è anche il mistero dell’uomo per creazione. Si vive la Parola di Gesù, si entra nel regno dei cieli, ci si incammina sulla via che porta al regno eterno nel paradiso. Gesù è la roccia sulla quale va costruita la nostra casa eterna: “Entrate per la porta stretta, perché larga è la porta e spaziosa la via che conduce alla perdizione, e molti sono quelli che vi entrano. Quanto stretta è la porta e angusta la via che conduce alla vita, e pochi sono quelli che la trovano!  Non chiunque mi dice: “Signore, Signore”, entrerà nel regno dei cieli, ma colui che fa la volontà del Padre mio che è nei cieli. In quel giorno molti mi diranno: “Signore, Signore, non abbiamo forse profetato nel tuo nome? E nel tuo nome non abbiamo forse scacciato demòni? E nel tuo nome non abbiamo forse compiuto molti prodigi?”. Ma allora io dichiarerò loro: “Non vi ho mai conosciuti. Allontanatevi da me, voi che operate l’iniquità!”. Perciò chiunque ascolta queste mie parole e le mette in pratica, sarà simile a un uomo saggio, che ha costruito la sua casa sulla roccia. Cadde la pioggia, strariparono i fiumi, soffiarono i venti e si abbatterono su quella casa, ma essa non cadde, perché era fondata sulla roccia. Chiunque ascolta queste mie parole e non le mette in pratica, sarà simile a un uomo stolto, che ha costruito la sua casa sulla sabbia. Cadde la pioggia, strariparono i fiumi, soffiarono i venti e si abbatterono su quella casa, ed essa cadde e la sua rovina fu grande»” (Mt 7,13-14.21-27). Ma basta credere nella sua Parola per entrare nella vita eterna. No. Questa fede non basta. Non vi sarebbe alcuna differenza con Mosè o gli altri profeti dell’Antico Testamento. Si deve divenire per mezzo del battesimo un solo corpo con Cristo e con gli altri sacramenti raggiungere la pienezza della conformazione a Lui, ognuno nel rispetto della nuova creazione operata in lui dallo Spirito Santo: “Tutti voi infatti siete figli di Dio mediante la fede in Cristo Gesù, poiché quanti siete stati battezzati in Cristo vi siete rivestiti di Cristo. Non c’è Giudeo né Greco; non c’è schiavo né libero; non c’è maschio e femmina, perché tutti voi siete uno in Cristo Gesù. Se appartenete a Cristo, allora siete discendenza di Abramo, eredi secondo la promessa” (Gal 3,26-29). Se non si diviene un solo corpo con Cristo, non si è sulla via che porta al regno. È Cristo la via e solo Lui: “Io sono la via, la verità, la vita”. Tutto si deve compiere in Cristo, con Cristo, per Cristo. Di conseguenza tutto deve avvenire nel suo corpo che è la Chiesa, nella Chiesa, per la Chiesa, con la Chiesa. Cristo e la Chiesa sono inseparabili in eterno. / In quel tempo, Gesù disse: «In verità, in verità io vi dico: chi non entra nel recinto delle pecore dalla porta, ma vi sale da un’altra parte, è un ladro e un brigante. Chi invece entra dalla porta, è pastore delle pecore. Il guardiano gli apre e le pecore ascoltano la sua voce: egli chiama le sue pecore, ciascuna per nome, e le conduce fuori. E quando ha spinto fuori tutte le sue pecore, cammina davanti a esse, e le pecore lo seguono perché conoscono la sua voce. Un estraneo invece non lo seguiranno, ma fuggiranno via da lui, perché non conoscono la voce degli estranei». Gesù disse loro questa similitudine, ma essi non capirono di che cosa parlava loro. Allora Gesù disse loro di nuovo: «In verità, in verità io vi dico: io sono la porta delle pecore. Tutti coloro che sono venuti prima di me, sono ladri e briganti; ma le pecore non li hanno ascoltati. Io sono la porta: se uno entra attraverso di me, sarà salvato; entrerà e uscirà e troverà pascolo. Il ladro non viene se non per rubare, uccidere e distruggere; io sono venuto perché abbiano la vita e l’abbiano in abbondanza». / Oggi è questa la vera crisi della Chiesa: molti dei suoi figli annunciano una porta di salvezza che non è più Cristo Gesù. Alcuni si vergognano di predicare Cristo alle genti. Si preferisce entrare in dialogo con essi al fine di trovare vie umane di salvezza. Questa è grande insipienza. Grande stoltezza. Se altre vie esistessero, il Padre le avrebbe manifestate a noi. Invece il Padre ci ha dato una sola via: Cristo Gesù nella sua Persona e nel suo corpo che è la Chiesa. La porta è Cristo e la sua Chiesa. / Madre della Redenzione, Angeli, Santi, dateci la vera fede in Cristo e nella sua Chiesa.
</p>

<p>
<u>SILVESTRINI-21</u> / Anche le "Genti" abbiamo la vita. «In quei giorni, gli apostoli e i fratelli che stavano nella Giudea vennero a sapere che anche i pagani avevano accolto la parola di Dio». E' lo Spirito Santo che si rivolge a Pietro per dare alle Chiese via libera alla sua dimensione universale: dapprima in una visione straordinaria, di cui Pietro stesso coglie l'interpretazione, e poi facendogli constatare che anche i pagani, proprio come i discepoli del Signore, possono accogliere i doni dello Spirito. Tutti sono chiamati a convertirsi e a riceverlo in dono, come in una Pentecoste continuata, che non potremo mai impedire. Pietro è il ministro di questa evangelizzazione, di questo dono universale dello spirito di Gesù risorto. L'immagine delicata del pastore, ha però una incidenza grave: il pastore non si accontenta di dare la vita: ma dà "la sua vita". È lui a guidare i credenti. Ma egli si presenta anche come la porta delle pecore attraverso la quale esse passano per entrare nell'ovile e per uscire al pascolo. Vita per vita è la risposta del cristiano sino in fondo.
</p>

<p>
<u>LOYOLA1</u> / Gesù, scegliendo la tradizione dell’immagine del pastore per raccontare di sé, idealmente abbraccia tutto il tempo della storia della salvezza, perché si collega al tempo dell’Esodo, a quello dei profeti e alla tradizione sapienziale che si esprime nei salmi. Anche lì si parla di un pastore che conduce a verdi pascoli e ad acque tranquille, il cui bastone dà sicurezza ed è con chi cammina nelle tenebre. Giovanni crea così lo spazio e l’occasione perché Gesù possa presentare sé stesso alla luce della Scrittura. È il pastore che dona la vita per il gregge. La passione, la morte e la Resurrezione diventano un unico spazio di verità, il luogo della rivelazione della sua persona e del progetto di Dio. Il Signore dà liberamente la propria vita, lo ripete per quattro volte. Il gesto dell’offerta di sé e quella del servizio (è il pastore che si prende cura del gregge) si sovrappongono e diventano stile e storia. Questa scelta è però minacciata dalla tensione opposta di coloro che, avendo responsabilità del gregge, non se ne prendono cura, si mascherano e ingannando, disperdono. Due tensioni perciò si contrappongono. Una disperde, l’altra unifica. Sarà quest’ultima a prevalere, questa la promessa che è fondamento della nostra fede, che poggia sulla libertà di Dio, non sulle nostre decisioni e sulle nostre scelte. In tempi di prova come questi, abbiamo bisogno di parole di conforto e di sostegno. A volte noi ci sentiamo come un gregge senza pastore… ma non lo siamo: il nostro presente e il nostro futuro sono tra le mani di Colui che, dando sé stesso, ci ha mostrato che al di sotto di ogni pena e di ogni affanno, nel segreto della vita che prosegue, c’è il suo abbraccio. / Se pensi alla parola libertà, che cosa ti viene in mente? In questo tempo di isolamento, quando ti sei sentito “libero”? In che modo vuoi giocare la tua libertà nel prossimo futuro? (Diego Mattei SJ)
</p>

<p>
<u>LOYOLA-21</u> / Il pastore è colui che chiama le pecore e le conduce ai pascoli e all’acqua. Lui è la guida che apre cammini e trova nuove strade, è la porta attraverso cui passare. Restare nel recinto significa morire. La pecora se resta rinchiusa nel recinto muore perché non mangia e non beve. Quando viene il giorno, è tempo di uscire dal recinto per andare, dietro al pastore, ai pascoli della vita, ad abbeverarsi alla fonte della gioia. Tra il pastore e le pecore c’è un legame d’amore e di reciproca conoscenza. È una relazione fatta di cura e di attenzioni. Quando è tempo di riposare, il pastore ci custodisce nel recinto, e al mattino ci invita a risvegliarci ed aprire gli occhi per non stancarci mai di seguirlo. Egli ci chiama per nome, ci ama in maniera personale. Il nostro nome ci dice chi siamo, racconta la nostra storia. Per i ladri e i briganti le pecore non hanno nome – e cancellare il nome vuole dire perdere la propria identità. Gesù ci indica come riconoscerlo, come capire che lui è la porta. È la Sua voce che può salvarci. C’è nel nostro cuore una capacità di sentire e riconoscere la voce interiore della verità e distinguerla dalle altre. Diverse voci si affollano e ci confondono, ma la voce di Dio ci invita a camminare con lui. Ascoltare la voce di Dio significa riconoscere che lui c’è, e che desidera entrare in relazione con noi, perché ci chiama a stare con lui e a incamminarci con lui verso una vita nuova. / In quali occasioni sono rimasto chiuso nel mio recinto invece di uscire? In cosa riesco a distinguere la voce di Dio che mi chiama per nome? Qual è il pastore che seguo? Qual è il modello di vita che scelgo? (Pietre Vive Roma)
</p>

<p>
<u>LettureBose</u> / Va' e anche tu fa' lo stesso / Un anziano che voleva commentare la parabola del buon samaritano (Lc 10,30-37) diceva che l'uomo che discende da Gerusalemme a Gerico rappresenta Adamo, Gerusalemme il paradiso, Gerico il mondo, i briganti le potenze nemiche, il sacerdote la Legge, i leviti i profeti e il samaritano il Cristo. Le ferite sono la disobbedienza, la cavalcatura il corpo del Signore, l'ostello, cioè l'albergo, rappresenta la chiesa che accoglie chiunque vuole entrare in essa ... Il samaritano caricò il ferito sul suo giumento, cioè sul proprio corpo, dal momento che il Signore si è degnato di assumere l'umanità. Questo samaritano porta i nostri peccati (Mt 8,17) e soffre per noi, porta l'uomo moribondo e lo conduce in un ostello, cioè nella chiesa, la quale accoglie tutti e a nessuno rifiuta il suo aiuto. Gesù invita tutti a entrare in essa dicendo: Venite a me voi tutti, che siete affaticati e piegati sotto il carico e io vi darò riposo (Mt 11,28). E dopo aver condotto il moribondo nell'albergo non lo lascia subito, ma resta con lui tutta una giornata e cura le sue ferite non solo di giorno, ma anche di notte, dedicandogli tutta la sua attenzione e tutta la sua premura. Quando al mattino si prepara a partire, prende dalla sua borsa, dal suo fondo personale, due denari e li dona all'albergatore ... Questo guardiano delle anime si è fatto veramente più vicino della Legge e dei profeti; ha avuto misericordia di quell'uomo caduto nelle mani dei briganti e si è mostrato suo prossimo non soltanto con le parole, ma anche con le azioni. È dunque possibile a noi, seguendo ciò che è scritto: Siate miei imitatori come io lo sono di Cristo (1 Cor 11,1), imitare Cristo e aver compassione di quelli che sono caduti nelle mani dei briganti, avvicinarci a loro, fasciare le ferite, versarvi olio e vino, caricarli sulla nostra cavalcatura e portare i loro pesi. È proprio per esortarci a questo che il Figlio di Dio non si rivolge soltanto al dottore della Legge ma anche a tutti noi, dicendo: Va' e anche tu fa' lo stesso (Lc 10,3 7). (Origene, Omelie sul Vangelo di Luca 34,3.7-9) 
</p>

<p>
<u>MichaelDavideSemeraro</u> / Il tuo nome è Cammino, alleluia! / Questa quarta settimana di Pasqua, quando il cammino verso la Pentecoste è già a metà, è contrassegnata da una particolare compagnia che è quella del pastore, bello, buono e vero. Il bel Pastore si fa guida verso la pienezza non solo della gioia pasquale, ma della stessa nostra esistenza sempre più vissuta vicino a Cristo Signore. Gesù parla di se stesso attraverso una «similitudine» e sembra che coloro che l’ascoltano – stranamente – «non capirono di che cosa parlava loro» (Gv 10,6). Questa incomprensione induce il Signore a riprendere il discorso e a ribadire la stessa cosa attraverso l’uso di un’altra immagine: «In verità, in verità io vi dico: io sono la porta delle pecore» (10,7). L’immagine della porta evoca sempre la necessità e la possibilità di passare da fuori a dentro e viceversa e non fa che rafforzare quella caratteristica del pastore appena evocata: «E quando ha spinto fuori tutte le sue pecore, cammina davanti ad esse, e le pecore lo seguono perché conoscono la sua voce» (Gv 10,4). Come spiega un pastore del popolo di Dio, Gregorio Magno: «La conoscenza precede sempre l’amore della verità. Domandatevi, fratelli carissimi, se siete pecore del Signore, se lo conoscete, se conoscete il lume della verità. Parlo non solo della conoscenza della fede, ma anche quella dell’amore; non solo del credere, ma anche dell’operare. […] Ravviviamo, fratelli, il nostro spirito. S’infervori la fede in ciò che ha creduto. I nostri desideri s’infiammino per i beni superni. In tal modo amare sarà già un camminare» (GREGORIO MAGNO, Omelie sui Vangeli, 14). Questa espressione gregoriana «amare sarà già un camminare» è ciò che Pietro, sempre più docile alla grazia della Spirito che anima e guida il cammino della Chiesa, impara a mettere sempre più in pratica assumendolo come un criterio di discernimento pastorale e spirituale, la cui importanza è non solo sempre utile, ma anche sempre attuale. Per giustificarsi davanti a quanti lo «rimproveravano» (At 11,2) per essere entrato nella casa di Cornelio, Pietro dice con tutta semplicità che «Lo Spirito mi disse di andare con loro senza esitazione» (At 11,12). Inoltre, l’apostolo condivide non solo la sua esperienza esteriore, ma pure le sue intuizioni più profonde e il suo lavorio interiore, per cercare di discernere i nuovi cammini aperti dal Signore alla sua Chiesa: «Mi ricordai allora di quella parola del Signore…» (11,16). Ciò che forse stentavano a capire quanti ascoltavano la similitudine raccontata dal Signore e facevano fatica ad accettare i primi cristiani provenienti dal giudaismo, era la preoccupazione del pastore a educare le sue pecore a non temere, anzi a godere, della possibilità di mettersi in cammino alla scoperta di nuovi pascoli e di sempre più chiare e fresche sorgenti. Anche oggi, come discepoli e come Chiesa, siamo spinti «fuori» (Gv 10,4) dal chiuso dei nostri recinti poiché «Ciò che Dio ha purificato, tu non chiamarlo profano» (At 11,9).
</p>

<p>
<u>HomilyVoice-21</u> / PRIMA LETTURA Se dunque Dio ha dato a loro lo stesso dono che ha dato a noi, per aver creduto nel Signore Gesù Cristo, chi ero io per porre impedimento a Dio?». All’udire questo si calmarono e cominciarono a glorificare Dio dicendo: «Dunque anche ai pagani Dio ha concesso che si convertano perché abbiano la vita!». Nella Chiesa ogni autorità, dalla più alta a quella più bassa, è obbligata a rendere ragione ad ogni altro membro della Chiesa e anche dell’intera umanità di ogni decisione da essa presa sia per i membri della stessa Chiesa che per ogni altro uomo, anch’esso chiamato dal Padre per divenire vero corpo di Cristo Gesù. Nella Chiesa ogni suo membro è sottoposto ad un’autorità superiore alla sua e questa autorità è del Signore nostro Gesù Cristo, che in ogni momento può intervenire direttamente e manifestare la sua volontà, volontà che mai potrà essere in contraddizione con la sua verità rivelata, codificata, affidata dallo Spirito Santo ai sacri testi; volontà che invece ha un solo fine: aiutare la Chiesa perché tutti vivano nella volontà del Padre in purezza di verità, verità spesso resa impura dai pensieri degli stessi membri del corpo di Gesù Signore. Perché è obbligo rendere ragioni alla Chiesa delle decisioni che si prendono in favore della Chiesa e anche dell’umanità? È obbligo perché ogni decisione deve essere sempre conforme alla volontà del Signore nostro Dio, volontà che noi conosciamo e che è contenuta nei sacri testi. Sono i sacri testi della Scrittura, della Tradizione e del Magistero. Rendere ragione della fede, della verità che ci spinge ad agire, sempre in conformità della volontà di Dio, non solo libera noi dall’accusa di arbitrio o di azioni dispotiche, ma porta tanta pace nella comunità. Sopra ogni singolo membro del corpo di Cristo Gesù e dell’umanità intera deve regnare sovrana una sola volontà: quella di Cristo Signore, sulla quale, sempre nella perfettissima comunione nello Spirito Santo, regna la volontà del Padre. Tutto deve avvenire nella comunione dello Spirito Santo. È Lui che unisce la mia volontà alla volontà di Cristo Signore ed è Lui che unisce la volontà di Cristo Signore con la volontà del Padre. È sempre lo Spirito Santo che unisce la nostra volontà con la volontà rivelata e contenuta nei sacri testi. Per questo ogni discepolo di Gesù se vuole fare la volontà del Signore nostro Gesù Cristo in ogni momento della sua vita, deve restare sempre immerso nello Spirito Santo e sempre più crescere in Lui. LEGGIAMO At 11,1-18 Gli apostoli e i fratelli che stavano in Giudea vennero a sapere che anche i pagani avevano accolto la parola di Dio. E, quando Pietro salì a Gerusalemme, i fedeli circoncisi lo rimproveravano dicendo: «Sei entrato in casa di uomini non circoncisi e hai mangiato insieme con loro!». Allora Pietro cominciò a raccontare loro, con ordine, dicendo: «Mi trovavo in preghiera nella città di Giaffa e in estasi ebbi una visione: un oggetto che scendeva dal cielo, simile a una grande tovaglia, calata per i quattro capi, e che giunse fino a me. Fissandola con attenzione, osservai e vidi in essa quadrupedi della terra, fiere, rettili e uccelli del cielo. Sentii anche una voce che mi diceva: “Coraggio, Pietro, uccidi e mangia!”. Io dissi: “Non sia mai, Signore, perché nulla di profano o di impuro è mai entrato nella mia bocca”. Nuovamente la voce dal cielo riprese: “Ciò che Dio ha purificato, tu non chiamarlo profano”. Questo accadde per tre volte e poi tutto fu tirato su di nuovo nel cielo. Ed ecco, in quell’istante, tre uomini si presentarono alla casa dove eravamo, mandati da Cesarèa a cercarmi. Lo Spirito mi disse di andare con loro senza esitare. Vennero con me anche questi sei fratelli ed entrammo in casa di quell’uomo. Egli ci raccontò come avesse visto l’angelo presentarsi in casa sua e dirgli: “Manda qualcuno a Giaffa e fa’ venire Simone, detto Pietro; egli ti dirà cose per le quali sarai salvato tu con tutta la tua famiglia”. Avevo appena cominciato a parlare quando lo Spirito Santo discese su di loro, come in principio era disceso su di noi. Mi ricordai allora di quella parola del Signore che diceva: “Giovanni battezzò con acqua, voi invece sarete battezzati in Spirito Santo”. Se dunque Dio ha dato a loro lo stesso dono che ha dato a noi, per aver creduto nel Signore Gesù Cristo, chi ero io per porre impedimento a Dio?». All’udire questo si calmarono e cominciarono a glorificare Dio dicendo: «Dunque anche ai pagani Dio ha concesso che si convertano perché abbiano la vita!». In Pietro nulla è avvenuto per sua volontà. Tutto è avvenuto per volontà del Signore. L’Angelo del Signore comanda a Cornelio di mandare a chiamare Pietro. Il Signore ordina a Pietro di mangiare di quegli animali puri e impuri che erano nella tovaglia che scendeva dal cielo. È il Signore che gli ha detto di recarsi con gli uomini che lo stavano cercando. È lo Spirito Santo che precede ogni decisione di Pietro e si posa visibilmente su Cornelio e su quelli della sua casa, prima che Pietro prendesse una qualche decisione. L’Agente Principale in questo racconto non è Pietro, ma è il Signore. È lo Spirito Santo. Pietro ha solo obbedito al Signore. Ha solo completato l’opera dello Spirito Santo che già si è era posato su Cornelio e su tutti quelli della sua casa. Nulla è dalla volontà di Pietro. Dopo queste notizie, i cuori si placano e benedicono Dio perché anche ai pagani aveva aperto la porta della fede. “Dunque anche ai pagani Dio ha concesso che si convertano perché abbiamo la vita!”. Nella Chiesa di Dio tutti sono a servizio di una sola volontà: la volontà del Signore nostro Gesù Cristo, il quale è a servizio della volontà del Padre suo che è nei cieli. I disordini e le confusioni nascono quando viene a mancare il servizio alla volontà di Dio. Questo servizio può mancare o perché chi prende una decisione, la prende dal suo cuore e dalla sua volontà e non dalla volontà di Cristo Gesù, o perché chi deve accogliere la decisione non è nello Spirito Santo e non vede di conseguenza che quanto è stato fatto o operato o comandato è dalla volontà di Cristo Gesù, o infine perché colui che prende la decisione non attesta secondo verità storica che la decisione o il comando o quanto operato è solo per obbedienza a Cristo Signore. Se dobbiamo rendere ragione al mondo della fede, della speranza, della carità che muove il nostro cuore, tanto più dobbiamo rendere ragione a quanti sono nostri fratelli nella fede e che con noi fanno lo stesso percorso. Si rende ragione dimostrando e attestando che quando da noi operato è solo per volontà del Signore nostro Gesù Cristo. Tutto il Vangelo di Giovanni non è forse una lunga spiegazione che Gesù fa sul suo operato? In cosa consiste questa spiegazione? Nell’attestare a quanti lo ascoltavano che nulla è dalla sua volontà. Tutto invece è dalla volontà del Padre suo. Così agendo, ha lasciato a tutti un mirabile esempio, perché come ha fatto Lui facciamo anche noi. Tutti siamo obbligati ad attestare che nulla è dalla nostra volontà, ma tutto dalla divina volontà alla quale noi obbediamo nello Spirito Santo. LETTURA DEL VANGELO Io sono la porta: se uno entra attraverso di me, sarà salvato; entrerà e uscirà e troverà pascolo. Il ladro non viene se non per rubare, uccidere e distruggere; io sono venuto perché abbiano la vita e l’abbiano in abbondanza. I pastori del popolo di Dio sono stati sempre il vero problema del Signore. Ecco con quali parole si rivolge ad essi per bocca di Isaia: Voi tutte, bestie dei campi, venite a mangiare; voi tutte, bestie della foresta, venite. I suoi guardiani sono tutti ciechi, non capiscono nulla. Sono tutti cani muti, incapaci di abbaiare; sonnecchiano accovacciati, amano appisolarsi. Ma questi cani avidi, che non sanno saziarsi, sono i pastori che non capiscono nulla. Ognuno segue la sua via, ognuno bada al proprio interesse, senza eccezione. «Venite, io prenderò del vino e ci ubriacheremo di bevande inebrianti. Domani sarà come oggi, e molto più ancora» (Is 56,9-12). Ecco ora due promesse solenni fatte dal Signore per bocca di Geremia: Ritornate, figli traviati – oracolo del Signore – perché io sono il vostro padrone. Vi prenderò uno da ogni città e due da ciascuna famiglia e vi condurrò a Sion. Vi darò pastori secondo il mio cuore, che vi guideranno con scienza e intelligenza. Quando poi vi sarete moltiplicati e sarete stati fecondi nel paese, in quei giorni – oracolo del Signore – non si parlerà più dell’arca dell’alleanza del Signore: non verrà più in mente a nessuno e nessuno se ne ricorderà, non sarà rimpianta né rifatta. In quel tempo chiameranno Gerusalemme “Trono del Signore”, e a Gerusalemme tutte le genti si raduneranno nel nome del Signore e non seguiranno più caparbiamente il loro cuore malvagio. In quei giorni la casa di Giuda andrà verso la casa d’Israele e verranno insieme dalla regione settentrionale nella terra che io avevo dato in eredità ai loro padri (Ger 3,14-18). Guai ai pastori che fanno perire e disperdono il gregge del mio pascolo. Oracolo del Signore. Perciò dice il Signore, Dio d’Israele, contro i pastori che devono pascere il mio popolo: Voi avete disperso le mie pecore, le avete scacciate e non ve ne siete preoccupati; ecco io vi punirò per la malvagità delle vostre opere. Oracolo del Signore. Radunerò io stesso il resto delle mie pecore da tutte le regioni dove le ho scacciate e le farò tornare ai loro pascoli; saranno feconde e si moltiplicheranno. Costituirò sopra di esse pastori che le faranno pascolare, così che non dovranno più temere né sgomentarsi; non ne mancherà neppure una. Oracolo del Signore. Ecco, verranno giorni – oracolo del Signore – nei quali susciterò a Davide un germoglio giusto, che regnerà da vero re e sarà saggio ed eserciterà il diritto e la giustizia sulla terra. Nei suoi giorni Giuda sarà salvato e Israele vivrà tranquillo, e lo chiameranno con questo nome: Signore-nostra-giustizia (Ger 23,1-6). Con il profeta Ezechiele il Signore promette che sarà lui stesso a prendersi cura del suo gregge: “Perché così dice il Signore Dio: Ecco, io stesso cercherò le mie pecore e le passerò in rassegna. Come un pastore passa in rassegna il suo gregge quando si trova in mezzo alle sue pecore che erano state disperse, così io passerò in rassegna le mie pecore e le radunerò da tutti i luoghi dove erano disperse nei giorni nuvolosi e di caligine. Le farò uscire dai popoli e le radunerò da tutte le regioni. Le ricondurrò nella loro terra e le farò pascolare sui monti d’Israele, nelle valli e in tutti i luoghi abitati della regione. Le condurrò in ottime pasture e il loro pascolo sarà sui monti alti d’Israele; là si adageranno su fertili pascoli e pasceranno in abbondanza sui monti d’Israele. Io stesso condurrò le mie pecore al pascolo e io le farò riposare. Oracolo del Signore Dio. Andrò in cerca della pecora perduta e ricondurrò all’ovile quella smarrita, fascerò quella ferita e curerò quella malata, avrò cura della grassa e della forte; le pascerò con giustizia. A te, mio gregge, così dice il Signore Dio: Ecco, io giudicherò fra pecora e pecora, fra montoni e capri. Non vi basta pascolare in buone pasture, volete calpestare con i piedi il resto della vostra pastura; non vi basta bere acqua chiara, volete intorbidire con i piedi quella che resta. Le mie pecore devono brucare ciò che i vostri piedi hanno calpestato e bere ciò che i vostri piedi hanno intorbidito. Perciò così dice il Signore Dio a loro riguardo: Ecco, io giudicherò fra pecora grassa e pecora magra. Poiché voi avete urtato con il fianco e con le spalle e cozzato con le corna contro le più deboli fino a cacciarle e disperderle, io salverò le mie pecore e non saranno più oggetto di preda: farò giustizia fra pecora e pecora. Susciterò per loro un pastore che le pascerà, il mio servo Davide. Egli le condurrà al pascolo, sarà il loro pastore. Io, il Signore, sarò il loro Dio, e il mio servo Davide sarà principe in mezzo a loro: io, il Signore, ho parlato. Stringerò con loro un’alleanza di pace e farò sparire dal paese le bestie nocive. Abiteranno tranquilli anche nel deserto e riposeranno nelle selve (Ez 34,1-31). È Cristo Gesù il Pastore che guiderà le pecore del Padre con sapienza e intelligenza. Il Padre, per mezzo di Lui, si prenderà cura personalmente delle sue pecore. Gesù è il perfetto obbediente alla volontà del Padre. LEGGIAMO IL TESTO DI Gv 10,1-10 «In verità, in verità io vi dico: chi non entra nel recinto delle pecore dalla porta, ma vi sale da un’altra parte, è un ladro e un brigante. Chi invece entra dalla porta, è pastore delle pecore. Il guardiano gli apre e le pecore ascoltano la sua voce: egli chiama le sue pecore, ciascuna per nome, e le conduce fuori. E quando ha spinto fuori tutte le sue pecore, cammina davanti a esse, e le pecore lo seguono perché conoscono la sua voce. Un estraneo invece non lo seguiranno, ma fuggiranno via da lui, perché non conoscono la voce degli estranei». Gesù disse loro questa similitudine, ma essi non capirono di che cosa parlava loro. Allora Gesù disse loro di nuovo: «In verità, in verità io vi dico: io sono la porta delle pecore. Tutti coloro che sono venuti prima di me, sono ladri e briganti; ma le pecore non li hanno ascoltati. Io sono la porta: se uno entra attraverso di me, sarà salvato; entrerà e uscirà e troverà pascolo. Il ladro non viene se non per rubare, uccidere e distruggere; io sono venuto perché abbiano la vita e l’abbiano in abbondanza. Gesù è il Buon Pastore perché non pasce le pecore che il Padre gli ha dato dalla sua volontà o dal suo cuore, dalla sua intelligenza o dalla sua sapienza. Lui è il Buon Pastore perché si prende cura delle pecore del Padre con il cuore e la volontà del Padre, con la sapienza e l’intelligenza dello Spirito Santo. Nulla è da Lui. Tutto in Lui è dal Padre. Gesù ha dato ad ogni Pastore – e ogni Pastore potrà essere Pastore solo in Lui, con Lui, per Lui, mai senza di Lui, mai fuori da Lui – l’esempio che è per tutti e per sempre. Come Lui ha condotto le pecore dalla volontà e dal cuore del Padre, dalla sapienza e intelligenza dello Spirito Santo, così ogni suo Pastore dovrà condurre le pecore a Lui affidate avendo cura di agire sempre con il cuore e la volontà di Gesù Signore, sorretto, guidato, confortato, spinto solo dalla sapienza e intelligenza dello Spirito Santo. Come Gesù fece la volontà del Padre fino alla morte di croce, così ogni Pastore in Cristo Gesù deve fare la volontà di Cristo Gesù fino alla morte. Madre di Dio, aiuta ogni Pastore in Cristo Gesù, perché sempre segua il suo esempio e anche lui faccia la volontà di Cristo Signore fino alla morte e alla morte di croce. Per ogni tuo aiuto, ti ringraziamo. Amen.  
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
