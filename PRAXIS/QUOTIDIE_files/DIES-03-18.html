<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-18</h1>-->
<h1>DIES-03-18</h1>

<h5>Oremus</h5>

<p>
<ul>
<li>Padre nostro che sei nei cieli, ti ringrazio di averci dato tuo figlio, Gesù Cristo. Ti ringrazio di aver mandato i profeti che l'hanno annunciato, e gli apostoli che hanno testimoniato di lui. Ti prego, Signore, rendi salda la mia fede e concedimi occhi capaci di vedere la tua verità. Aiutami a cercare la tua volontà e non la gloria umana. Non permettere che io mi allontani da te.</li>
</ul>
</p>

<p>
<ul>
<li>Tu non scendesti dalla croce, quando per schernirti e per provocarti ti gridavano: “Scendi dalla croce, e crederemo che sei proprio tu!”. Non scendesti perché, anche questa volta, non volesti rendere schiavo l'uomo con un miracolo, perché avevi sete di una fede nata dalla libertà e non dal miracolo. Avevi sete di amore libero, e non dei servili entusiasmi dello schiavo davanti al padrone potente che lo ha terrorizzato una volta per sempre.</li>
</ul>
</p>

<p>
<ul>
<li>Trasforma i deserti / Vieni, Spirito Santo, a portare l’Acqua della vita, per trasformare i deserti della terra in giardini di giustizia e di pace. Allora ogni sete sarà colmata, e uomini e donne, strappati alla morte, canteranno di gioia. Vieni, Spirito Santo, a portare la Luce del mondo, per rischiarare le tenebre in cui siamo immersi, per scandagliare i nostri cuori e rivelarci il mistero dell’Amore, che risana e risuscita, che solleva e da forza. Allora ogni notte scomparirà, e uomini e donne, immersi nel tuo fulgore, grideranno di felicità. Vieni, Spirito Santo, a portare il Fuoco eterno, per far brillare le nostre lampade di speranza, per incendiare anche gli animi più freddi ed egoisti e renderli ardenti di carità. Allora ogni cattiveria, ogni violenza e ogni vendetta verranno disintegrate, e uomini e donne, divenuti fratelli e sorelle, faranno esplodere il loro rendimento di grazie. (Roberto Laurita)</li>
</ul>
</p>

<p>
<ul>
<li>Vivo in un mondo in cui ha valore solo ciò che si misura. Vivo in un mondo in cui esiste solo ciò che si può provare oggettivamente. Vivo in un mondo in cui non contano che le mie prestazioni. Vivo in un mondo in cui qualcuno di inconcepibile e incomprensibile come te, mio Dio, non può trovare nessun posto. Spesso, mi sento solo in questo mondo, con il pensiero della tua presenza. Ti prego: resta vicino a me. (Anonimo)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
18 marzo: san Cirillo di Gerusalemme, vescovo di Gerusalemme e dottore della Chiesa; sant'Alessandro, vescovo di Gerusalemme e martire; san Frediano, vescovo di Lucca; san Leopardo, eremita; san Braulio, vescovo di Saragozza; sant'Edoardo, re degli Inglesi; sant'Anselmo, vescovo di Lucca; san Salvatore da Horta, religioso francescano; beati Giovanni Thules, sacerdote e Ruggero Wrenno, martiri; beata Marta Le Bouteiller, vergine, suora delle Scuole Cristiane della Misericordia; beata Celestina della Madre di Dio Donati, fondatrice delle Figlie Povere di San Giuseppe Calasanzio.
</p>

<h5>Quotes</h5>

<p>
<ul>
<li>«Nessuna anima abbia paura di accostarsi a Me, anche se i suoi peccati fossero come lo scarlatto. La Mia Misericordia è talmente grande che nessuna mente, né umana né angelica riuscirà a sviscerarla pur impegnandovisi per tutta l'eternità» (Diario Faustina, 699). </li>
<li>Gesù invita i suoi discepoli, e tutti coloro che si dichiarano cristiani, a essere nel mondo promotori, costruttori e portatori di pace. La missione dei cristiani, sull’esempio del loro maestro, non può non essere una missione di pace. (Vito Moretti)</li>
<li>Se si possiede il nostro perché della Vita, si va d’accordo quasi con ogni domanda sul come. (F. Nietzsche)</li>
<li>Il cane non dimentica il padrone. (Congo)</li>
<li>Una volta nel gregge, è inutile che abbai: scodinzola! (Anton Čechov)</li>
<li>Ho pensato alla felicità e ho avuto paura. (Wisława Szymborska)</li>
<li>Prima di pensare a cambiare il mondo, fare le rivoluzioni, meditare nuove costituzioni, stabilire un nuovo ordine, scendete prima di tutto nel vostro cuore, fatevi regnare l'ordine, l'armonia e la pace. Soltanto dopo, cercate delle anime che vi assomigliano e passate all'azione. (Platone)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
<sup>077</sup> Destino / Scacciate il tempo / e scaccerete il destino. / Il destino è la forza che ostacola la nostra esistenza, facendo naufragare le cose nei momenti peggiori. Eppure, ciò che chiamiamo destino non è altro che la conseguenza delle nostre stesse azioni. Ogni volta che agiamo, inneschiamo una catena di avvenimenti cui resteremo indissolubilmente legati. Quanto più velocemente cercheremo di fuggire da tali legami, tanto più velocemente essi ci inseguiranno: non solo non possiamo reciderli, ma ogni nostro gesto ci vincolerà sempre di più. L'elemento specifico è in questo caso il tempo: a perseguitarci sono infatti gli avvenimenti del passato. I principianti alle prese con il Tao imparano subito a manipolare passato, presente e futuro, apprendendo il modo in cui le circostanze operano e cercando di trarne vantaggio. I seguaci più avanzati rifuggono invece da questo processo di manipolazione: essi annullano ogni definizione di passato, presente e futuro negando il concetto stesso di destino. Per raggiungere uno stato in cui non vi sia passato a incombere sul presente, né futuro da determinare in anticipo, occorre arrivare a fondersi profondamente con il Tao. Solo così il nostro agire non sarà diverso dall'agire del Tao: e non verremo contrastati da alcun destino, poiché noi saremo l'esistenza, la causa e il Tao stesso. 
</p>

<h5>Krishnamurti</h5>

<p>
18-03 Noi siamo quello che possediamo: Se vogliamo capire la relazione, ci deve essere una consapevolezza passiva che, lungi dal distruggerla, la rende ancora più vitale, ancora più ricca di significato. In una relazione simile ci può essere vero affetto, c’è calore, c’è un’intimità che non è sensazione o un vago sentimento. E se potessimo accostarci a qualsiasi cosa dando vita ad una relazione del genere, i vostri problemi sarebbero facilmente risolti, i problemi che riguardano la proprietà, che hanno a che fare col bisogno di possedere. Perché noi siamo quello che possediamo. Chi possiede denaro e il denaro; chi si identifica con le cose che possiede, è queste cose, è la casa, è i mobili. Lo stesso avviene quando ci si identifica con le idee o con le persone. Dove c’è la bramosia di possedere, non può esserci relazione. Il fatto è che la maggior parte di noi ha bisogno di possedere qualcosa, altrimenti non avrebbe nient’altro. Se non possedessimo nulla, se non riempissimo la nostra vita con i nostri mobili, con la musica, con la conoscenza, con le cose più diverse, saremmo come delle conchiglie vuote. E queste conchiglie fanno un sacco di rumore, un rumore che chiamiamo vita e che ci soddisfa. E quando quel rumore si interrompe, soffrite, perché scoprite all’improvviso che cosa siete: un guscio vuoto, che non ha molto significato. Rendersi pienamente conto del significato della relazione è azione, un’azione che rende possibile la vera relazione, consentendo di scoprirne la profondità e l’immenso significato. È quest’azione che dà la possibilità di conoscere che cos’è l’amore. 
</p>

<h5>InFinemDei</h5>

<p>
Signore Gesù Cristo, perdona a tutti noi che non ti ascoltiamo che in parte, e che in parte cerchiamo i nostri interessi, le nostre idee e la nostra gloria. Perdona a tutti coloro che, volontariamente, si allontanano da te. Ritrova, Signore, coloro ai quali abbiamo presentato un'immagine terrificante di te, non essendo stati testimoni del tutto credibili. Resta sempre con noi.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
