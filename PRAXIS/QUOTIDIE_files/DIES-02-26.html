<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-26</h1>-->
<h1>DIES-02-26</h1>

<h5>Oremus</h5>

<p>
<ul>
<li>"O tu, Signore, amico degli uomini, tu che vedi nei cuori e conosci i pensieri segreti, strappa il velo di menzogna da cui sono coperto, consuma con il fuoco della tua verità il peccato che mi attanaglia". Poiché conosco la tua legge, tu l'hai incisa nel mio cuore, e io ho chiuso gli occhi e mi sono accecato sulle tue vie, ho preteso la giustizia quando tu parlavi di misericordia e ho invocato senza diritto la tua misericordia per sottrarmi alla tua giustizia. La confessione della mia colpa spalanchi le porte alla tua luce.</li>
</ul>
</p>

<p>
<ul>
<li>È sempre difficile pensar che esiste una legge che può condizionare la nostra vita; è ancor più difficile pensare che questa legge possa entrare dentro di noi e renderci addirittura gioiosi nell'adempierla e proclamarla. È un lungo cammino da compiere a piccoli passi. Possiamo cominciare con la scelta di recitare un preghiera, scelta da noi, o composta da noi, ogni giorno prima di iniziare la giornata. </li>
</ul>
</p>

<p>
<ul>
<li>Accogli le parole della mia anima e dal mio cuore salgono a Te, o ineffabile, che parli nel silenzio. / Ti supplico che io non mi inganni nella conoscenza della nostra natura più vera. / Chinati verso di me e rendimi forte ed io farò risplendere questa grazia sui miei fratelli che sono figli tuoi. / La mia anima appartiene allo Spirito Santo. / Per questo credo e confesso la mia fede da cui ricevo luce e vita. / Sei degno di lode, o Padre; / il tuo servo vuole santificarsi con te, secondo la possibilità che tu gli hai dato. / A te sia gloria, ora e sempre e nei secoli dei secoli. Amen. </li>
</ul>
</p>

<p>
<ul>
<li>Dio Amore che ci hai creati e ci chiami a vivere da fratelli, donaci la forza per essere ogni giorno artigiani della pace; donaci la capacità di guardare con benevolenza tutti i fratelli. Rendici disponibili ad ascoltare il grido dei nostri cittadini che ci chiedono di trasformare le nostre armi in strumenti di pace, le nostre paure in fiducia e le nostre tensioni in perdono. Tieni accesa in noi la fiamma della speranza per compiere con paziente perseveranza scelte di dialogo e di riconciliazione, perché vinca finalmente la pace. (Papa Francesco)</li>
</ul>
</p>

<p>
<ul>
<li>La forza di uscire / O Signore, mentre osservo la mia vita mi scopro chiuso in me stesso, assente dalla storia dei fratelli, lontano dal tuo piano di amore. Donami la forza di uscire dal mio io, riempimi della capacità di godere del volto dei fratelli, stimola in me l’ansia di creare comunione con ogni creatura che tu mi fai incontrare. Gli uomini ti potranno conoscere se io ritrovo l’energia di dimenticarmi, i fratelli rinnoveranno la speranza nella vita se io do loro la tua mano, gli amici scopriranno il tuo volto se io sarò la tua trasparenza. O Signore, sia la mia vita il pane che rinfranca, sia il mio gesto la bevanda che disseta, sia la mia parola la luce che brilla. Allora in una comunione di crescita e di donazione con tutti i fratelli, in unione con Maria sarò un magnificat al tuo nome e un vangelo per il mondo intero. (Don Giacomo Luzietti)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
26 febbraio: sant'Alessandro, vescovo di Alessandria; san Faustiniano, vescovo di Bologna; san Porfirio, vescovo di Gaza; sant'Agricola, vescovo di Nevers; san Vittore, eremita; sant'Andrea, vescovo di Firenze; beato Roberto Drurj, sacerdote e martire; santa Paola da San Giuseppe Calasanzio Montal Fornés, vergine, fondatrice delle Religiose delle Scuole Pie; beata Pietà della Croce Ortiz Real, fondatrice delle Suore Salesiane del Sacro Cuore di Gesù.
</p>

<h5>Quotes</h5>

<p>
<ul>
<li>Sappiamo che, se vogliamo veramente amare, dobbiamo imparare a perdonare. (Madre Teresa di Calcutta)</li>
<li>Il cristiano, più che persuasivo, dovrebbe essere contagioso. (P. Claudel)</li>
</ul>
</p>

<h5>Poesia</h5>

<p>
Ciò che lasciamo inespresso è come la grandine / nella bufera d’ieri notte / ancora aggrumata e bianca / all’ombra dell’erba alta, non ancora raggiunta dal sole. / Come parole taciute che scompaiono / a una a una nella luce, / ora cristalline e dorate, poi più nulla. / Come tutto il resto non fatto o non scelto. / Come tutto ciò che è liquido e trascurato, / ciò che non diamo, ciò che non prendiamo. / (Charles Wright)
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<p>
<ul>
<li>La carità fraterna deve conformarsi all'esempio di Cristo / Dallo «Specchio della carità» di sant'Aelredo, abate (Lib. 3, 5; PL 195, 582). Non c'è niente che ci spinga ad amare i nemici, cosa in cui consiste la perfezione dell'amore fraterno, quanto la dolce considerazione di quella ammirabile pazienza per cui egli, «il più bello tra i figli dell'uomo» (Sal 44, 3) offrì il suo bel viso agli sputi dei malvagi. Lasciò velare dai malfattori quegli occhi, al cui cenno ogni cosa ubbidisce. Espose i suoi fianchi ai flagelli. Sottopose il capo, che fa tremare i Principati e le Potestà, alle punte acuminate delle spine. Abbandonò se stesso all'obbrobrio e agli insulti. Infine sopportò pazientemente la croce, i chiodi, la lancia, il fiele e l'aceto, lui in tutto dolce, mite e clemente. Alla fine fu condotto via come una pecora al macello, e come un agnello se ne stette silenzioso davanti al tosatore e non aprì bocca (cfr. Is 53, 7). Chi al sentire quella voce meravigliosa piena di dolcezza, piena di carità, piena di inalterabile pacatezza: «Padre, perdonali» non abbraccerebbe subito i suoi nemici con tutto l'affetto? «Padre», dice, «perdonali» (Lc 23, 34). Che cosa si poteva aggiungere di dolcezza, di carità ad una siffatta preghiera? Tuttavia egli aggiunse qualcosa. Gli sembrò poco pregare, volle anche scusare. «Padre, disse, perdonali, perché non sanno quello che fanno». E invero sono grandi peccatori, ma poveri conoscitori. Perciò: «Padre, perdonali». Lo crocifiggono, ma non sanno chi crocifiggono, perché se l'avessero conosciuto, giammai avrebbero crocifisso il Signore della gloria (cfr. 1 Cor 2, 8); perciò «Padre, perdonali». Lo ritengono un trasgressore della legge, un presuntuoso che si fa Dio, lo stimano un seduttore del popolo. «Ma io ho nascosto da loro il mio volto, non riconobbero la mia maestà». Perciò: «Padre, perdonali, perché non sanno quello che fanno». Se l'uomo vuole amare se stesso di amore autentico non si lasci corrompere da nessun piacere della carne. Per non soccombere alla concupiscenza della carne, rivolga ogni suo affetto alla dolcezza del pane eucaristico. Inoltre per riposare più perfettamente e soavemente nella gioia della carità fraterna, abbracci di vero amore anche i nemici. Perché questo fuoco divino non intiepidisca di fronte alle ingiustizie, guardi sempre con gli occhi della mente la pazienza e la pacatezza del suo amato Signore e Salvatore.</li>
</ul>
</p>

<h5>DengMingDao</h5>

<p>
<sup>057</sup> Predilezione / Chi segue il Tao / lo fa per sua predilezione. / Non vi sono promesse, / ma le ricompense / sono incommensurabili. / Di tutte le tradizioni spirituali, il Tao è fra le meno popolari. I suoi seguaci sono poveri e umili. Molto più numerose sono le tradizioni che parlano di paradiso, perdono, consolazione, estasi, possesso, potere e ricchezza, II Tao offre solo tre cose: buona salute, una via per superare il disorientamento esistenziale e il superamento della paura della morte. Per questo i seguaci del Tao sono così pochi. Non esiste fama; non esiste congregazione, né gerarchia. O siamo nel Tao, oppure ne siamo momentaneamente fuori. E quando moriamo, moriamo. Per seguire il Tao occorre essere forti. Se non ci lasciamo scoraggiare dalla povertà, dall'isolamento e dall'oscurità, scopriamo una devozione incrollabile che ci sosterrà per tutta la vita. Le ricompense ci giungeranno in maniera lenta e non evidente; non diventeremo improvvisamente ricchi e importanti, ma con grande gioia ci accorgeremo che esiste una fonte di sostentamento segreta. Attingendovi, ogni nostro dubbio svanirà e sapremo sopportare meglio povertà e solitudine. 
</p>

<h5>InFinemDei</h5>

<p>
Mi credevo, Signore, come il giusto Abele che ti presentò una piacevole offerta, e mi avvicinavo a te attendendo il tuo favore. Come potresti tu gradire la mia preghiera se in essa non arde l'amore per il prossimo e quello per i miei avversari? Come Caino, ero diventato assassino della mia coscienza e non vedevo più che il sacrificio che tu gradisci è quello di un cuore spezzato che non si rassegna ad accettare le separazioni, i dissensi e i risentimenti tra fratelli.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
