	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>VERBUM</h1>-->
        <h1>VERBUM</h1>

<p>
<u>HODIE</u> / Lunedì della II Settimana del Tempo di Avvento
</p>

<p>
<u>ANTIFONA</u> / In mezzo alla Chiesa gli ha aperto la bocca, il Signore lo ha colmato dello spirito di sapienza e d’intelligenza; gli ha fatto indossare una veste di gloria. (Sir 15,5)
</p>

<p>
<u>COLLETTA</u> / O Dio, che nel vescovo sant’Ambrogio ci hai dato un maestro della fede cattolica e un esempio di apostolica fortezza, suscita nella tua Chiesa uomini secondo il tuo cuore che la governino con coraggio e sapienza. Per il nostro Signore Gesù Cristo, tuo Figlio, che è Dio, e vive e regna con te, nell’unità dello Spirito Santo, per tutti i secoli dei secoli.
</p>

<p>
<u>LETTURA</u> / <b>Il nostro Dio viene a salvarci</b> / Dal libro del profeta Isaìa (Is 35,1-10) / Si rallegrino il deserto e la terra arida, esulti e fiorisca la steppa. Come fiore di narciso fiorisca; sì, canti con gioia e con giubilo. Le è data la gloria del Libano, lo splendore del Carmelo e di Saron. Essi vedranno la gloria del Signore, la magnificenza del nostro Dio. / Irrobustite le mani fiacche, rendete salde le ginocchia vacillanti. Dite agli smarriti di cuore: «Coraggio, non temete! Ecco il vostro Dio, giunge la vendetta, la ricompensa divina. Egli viene a salvarvi». / Allora si apriranno gli occhi dei ciechi e si schiuderanno gli orecchi dei sordi. Allora lo zoppo salterà come un cervo, griderà di gioia la lingua del muto, perché scaturiranno acque nel deserto, scorreranno torrenti nella steppa. La terra bruciata diventerà una palude, il suolo riarso sorgenti d'acqua. I luoghi dove si sdraiavano gli sciacalli diventeranno canneti e giuncaie. / Ci sarà un sentiero e una strada e la chiameranno via santa; nessun impuro la percorrerà. Sarà una via che il suo popolo potrà percorrere e gli ignoranti non si smarriranno. Non ci sarà più il leone, nessuna bestia feroce la percorrerà o vi sosterà. Vi cammineranno i redenti. Su di essa ritorneranno i riscattati dal Signore e verranno in Sion con giubilo; felicità perenne splenderà sul loro capo; gioia e felicità li seguiranno e fuggiranno tristezza e pianto. / Parola di Dio
</p>

<p>
<u>SALMO</u> / (Sal 84) <b>Ecco il nostro Dio, egli viene a salvarci</b> / Ascolterò che cosa dice Dio, il Signore: egli annuncia la pace. Sì, la sua salvezza è vicina a chi lo teme, perché la sua gloria abiti la nostra terra. / Amore e verità s'incontreranno, giustizia e pace si baceranno. Verità germoglierà dalla terra e giustizia si affaccerà dal cielo. / Certo, il Signore donerà il suo bene e la nostra terra darà il suo frutto; giustizia camminerà davanti a lui: i suoi passi tracceranno il cammino.
</p>

<p>
<u>ALLELUIA</u> / Alleluia, alleluia / Ecco verrà il Signore, strapperà via il giogo della nostra schiavutù. / Alleluia.
</p>

<p>
<u>VANGELO</u> / <b>Oggi abbiamo visto cose prodigiose</b> / Dal Vangelo secondo Luca (Lc 5,17-26) / Un giorno Gesù stava insegnando. Sedevano là anche dei farisei e maestri della Legge, venuti da ogni villaggio della Galilea e della Giudea, e da Gerusalemme. E la potenza del Signore gli faceva operare guarigioni. Ed ecco, alcuni uomini, portando su un letto un uomo che era paralizzato, cercavano di farlo entrare e di metterlo davanti a lui. Non trovando da quale parte farlo entrare a causa della folla, salirono sul tetto e, attraverso le tegole, lo calarono con il lettuccio davanti a Gesù nel mezzo della stanza. Vedendo la loro fede, disse: «Uomo, ti sono perdonati i tuoi peccati». Gli scribi e i farisei cominciarono a discutere, dicendo: «Chi è costui che dice bestemmie? Chi può perdonare i peccati, se non Dio soltanto?». Ma Gesù, conosciuti i loro ragionamenti, rispose: «Perché pensate così nel vostro cuore? Che cosa è più facile: dire "Ti sono perdonati i tuoi peccati", oppure dire "Àlzati e cammina"? Ora, perché sappiate che il Figlio dell'uomo ha il potere sulla terra di perdonare i peccati, dico a te - disse al paralitico -: àlzati, prendi il tuo lettuccio e torna a casa tua». Subito egli si alzò davanti a loro, prese il lettuccio su cui era disteso e andò a casa sua, glorificando Dio. Tutti furono colti da stupore e davano gloria a Dio; pieni di timore dicevano: «Oggi abbiamo visto cose prodigiose». / Parola del Signore.
</p>

<p>
<u>OREMUS</u> / Su ognuno di noi il Signore ha un disegno di salvezza e di bontà; non sempre, però, noi sappiamo riconoscerlo e accettarlo a causa della nostra incredulità. Con umiltà e fede chiediamogli: <b>Donaci, Signore, un cuore nuovo.</b> / Perchè la Chiesa, popolo redento, perdonando instancabilmente i peccati degli uomini, diventi per loro 'via santa' verso il Signore. Preghiamo: / Perchè tutti gli uomini vedano le cose prodigiose che il Signore va compiendo nella loro vita e lo lodino e ringrazino per le meraviglie del suo amore. Preghiamo: / Perchè i sofferenti incontrino anche oggi il Signore come loro salvatore. Preghiamo: / Perchè questa comunità parrocchiale percorra le vie della misericordia e della carità indicate dal Signore. Preghiamo: / Perchè aumenti il senso del bene comune e la grazia del Signore ci aiuti a scoprire che il nostro bene cresce con il bene dei fratelli. Preghiamo: / Per gli anziani di questa comunità parrocchiale. / Per quanti rendono più vivibile il nostro mondo attraverso la ricerca scientifica. / O Padre, che fai germogliare anche la terra arida, fa' che, rinnovati profondamente dal tuo perdono, possiamo lodarti dinanzi agli uomini per la tua potenza e il tuo amore misericordioso. Per Cristo nostro Signore. Amen.
</p>

<p>
<u>OFFERTORIO</u> / O Signore, lo Spirito Santo infonda in noi, che celebriamo i divini misteri, la stessa luce di fede che illuminò sempre sant’Ambrogio per la diffusione della tua gloria. Per Cristo nostro Signore.
</p>

<p>
<u>COMMUNIO</u> / Chi medita la legge del Signore giorno e notte, darà frutto a suo tempo. (Sal 1,2.3)
</p>

<p>
<u>PRAESIDIUM</u> / O Dio, che ci hai fortificati con la potenza di questo sacramento, fa’ che progrediamo sull’esempio di sant’Ambrogio, per camminare forti nelle tue vie e prepararci a gustare la dolcezza del banchetto eterno. Per Cristo nostro Signore.
</p>


<hr>

<h5>PROFUNDIS</h5>

<p>
<u>EVANGELIZO</u> / Sant'Ireneo di Lione (ca130-ca 208) vescovo, teologo e martire / Contro le Eresie III,20,2-21,1; SC 34 / «Oggi abbiamo visto cose prodigiose» / Il Verbo, la Parola di Dio, pose la sua abitazione tra gli uomini e si fece “Figlio dell'uomo”, per abituare l'uomo a comprendere Dio e per abituare Dio a mettere la sua dimora nell'uomo secondo la volontà del Padre. Per questo, Dio ci ha dato come «segno» della nostra salvezza colui che, nato dalla Vergine, è l'Emmanuele (Is 7,14): poiché lo stesso Signore era colui che salvava coloro che di per se stessi non avevano nessuna possibilità di salvezza. (... ) Isaia stesso aveva predetto: «Irrobustite le mani fiacche, rendete salde le ginocchia vacillanti. Coraggio smarriti di cuore: non temete; ecco il vostro Dio, giunge la vendetta, la ricompensa divina. Egli viene a salvarvi » (Is 35,3-4). Questo indica che non da noi, ma da Dio, che ci aiuta, abbiamo la salvezza. In un altro testo, Isaia ha predetto che colui che ci salva non è semplicemente uomo, né un essere senza corpo, come gli angeli: «Non un inviato né un angelo, ma egli stesso li ha salvati; con amore e compassione egli li ha riscattati» (Is 63,9). Eppure questo Salvatore sarà anche veramente uomo, visibile: «Guarda, città di Sion: I tuoi occhi vedranno Gerusalemme dimora tranquilla, poiché noi abbiamo il Signore» (Is 33,20). (...) Un altro profeta ha detto: «Egli tornerà ad aver pietà di noi, calpesterà le nostre colpe. Tu getterai in fondo al mare tutti i nostri peccati» (Mi 7,19). (...) Dal paese di Giuda, da Betlemme deve venire il Figlio di Dio, che è Dio, (Mi 5,1), per diffondere la lode su tutta la terra. (...) Quindi veramente Dio si è fatto uomo, e il Signore in persona ci ha salvati, donandoci il segno della Vergine.
</p>

<p>
<u>DIBRUNO</u> / Àlzati, prendi il tuo lettuccio e torna a casa tua (Lc 5,17-26) / Ogni uomo è chiamato a perdonare i peccati che ogni suo fratello ha commesso contro di lui. Non solo deve perdonare quando gli viene chiesto il perdono, è lui stesso che deve farsi strumento di riconciliazione e di pace: “Se dunque tu presenti la tua offerta all’altare e lì ti ricordi che tuo fratello ha qualche cosa contro di te, lascia lì il tuo dono davanti all’altare, va’ prima a riconciliarti con il tuo fratello e poi torna a offrire il tuo dono. Mettiti presto d’accordo con il tuo avversario mentre sei in cammino con lui, perché l’avversario non ti consegni al giudice e il giudice alla guardia, e tu venga gettato in prigione. In verità io ti dico: non uscirai di là finché non avrai pagato fino all’ultimo spicciolo!” (Mt 5,23-26). Un profeta invece può annunciare ad un uomo il perdono dei suoi peccati, perché Natan, profeta del Dio vivente, lo ha dichiarato a Davide, adultero e in più pluriomicida: “Allora Davide disse a Natan: «Ho peccato contro il Signore!». Natan rispose a Davide: «Il Signore ha rimosso il tuo peccato: tu non morirai. Tuttavia, poiché con quest’azione tu hai insultato il Signore, il figlio che ti è nato dovrà morire»” (2Sam 12,1-15). Tutti i profeti hanno annunciato il perdono da parte del Signore. Anzi i profeti sono mandati principalmente per questo: per invitare il suo popolo a lasciarsi riconciliare con il suo Signore. Gesù nella sinagoga di Nazaret si era presentato come vero profeta del Dio vivente: “Lo Spirito del Signore è sopra di me; per questo mi ha consacrato con l’unzione e mi ha mandato a portare ai poveri il lieto annuncio, a proclamare ai prigionieri la liberazione e ai ciechi la vista; a rimettere in libertà gli oppressi, a proclamare l’anno di grazia del Signore. Riavvolse il rotolo, lo riconsegnò all’inserviente e sedette. Nella sinagoga, gli occhi di tutti erano fissi su di lui. Allora cominciò a dire loro: «Oggi si è compiuta questa Scrittura che voi avete ascoltato»” (Lc 4,18-21). Gesù è vero profeta. Può dire: “Il tuo peccato è perdonato”. / Un giorno stava insegnando. Sedevano là anche dei farisei e maestri della Legge, venuti da ogni villaggio della Galilea e della Giudea, e da Gerusalemme. E la potenza del Signore gli faceva operare guarigioni. Ed ecco, alcuni uomini, portando su un letto un uomo che era paralizzato, cercavano di farlo entrare e di metterlo davanti a lui. Non trovando da quale parte farlo entrare a causa della folla, salirono sul tetto e, attraverso le tegole, lo calarono con il lettuccio davanti a Gesù nel mezzo della stanza. Vedendo la loro fede, disse: «Uomo, ti sono perdonati i tuoi peccati». Gli scribi e i farisei cominciarono a discutere, dicendo: «Chi è costui che dice bestemmie? Chi può perdonare i peccati, se non Dio soltanto?». Ma Gesù, conosciuti i loro ragionamenti, rispose: «Perché pensate così nel vostro cuore? Che cosa è più facile: dire “Ti sono perdonati i tuoi peccati”, oppure dire “Àlzati e cammina”? Ora, perché sappiate che il Figlio dell’uomo ha il potere sulla terra di perdonare i peccati, dico a te – disse al paralitico –: àlzati, prendi il tuo lettuccio e torna a casa tua». Subito egli si alzò davanti a loro, prese il lettuccio su cui era disteso e andò a casa sua, glorificando Dio. Tutti furono colti da stupore e davano gloria a Dio; pieni di timore dicevano: «Oggi abbiamo visto cose prodigiose». / Gesù però sa che è inutile iniziare una disputa teologica con scribi e farisei. Essi pensano dal loro cuore, non dalla Scrittura Santa. Dona loro un segno con il quale si accredita presso quanti erano nella casa come vero uomo di Dio. Un altro grande insegnamento è questo: con un corpo morto perché paralizzato si può vivere con la grazia di Dio e si può offrire la sofferenza come olocausto per la salvezza di molti cuori. Con un’anima nella morte mai si potrà vivere. Anche se il corpo è sano, l’uomo è nella morte e sparge attorno a lui solo odore di morte e non di vita. Questo odore di morte sparso non è solo spirituale, ma anche fisico. Non solo si uccidono le anime dei fratelli, spesso si toglie loro anche la vita del corpo. Oggi stiamo assistendo ad un altro triste odore di morte: chi è nella morte dell’anima, si dona la morte o assiste perché un altro possa darsi la morte. Questo odore oggi si sta moltiplicando. Sono tantissimi i morti nelle spirito e nell’anima, che si danno la morte o aiutano perché ci si doni la morte. / Madre della Redenzione, Angeli, Santi, fate che il cristiano sia sempre odore di vita. 
</p>

<p>
<u>SILVESTRINI</u> / Àlzati e cammina. / L’incontro di Gesù col paralitico di Cafarnao assurge a tipo e modello di ogni incontro che Gesù vuol fare con tutti gli uomini. Davanti al paralitico Gesù manifesta il doppio potere di cui è investito dal Padre: il potere sulle malattie corporali, quindi sulle leggi della natura, e il potere di perdonare i peccati. Dio perdona volentieri l’uomo se questi è disposto a convertirsi, cioè ad abbandonare definitivamente il male e a ritornare per sempre a Dio. Di qui l’importanza per ogni cristiano di mantenersi in contatto con la propria comunità e di vivere insieme con essa le varie espressioni della fede, in particolare la celebrazione dell’eucarestia. Nella prima lettura il linguaggio traboccante di immagini fantasiose usato dal profeta non deve trarci in inganno. Non si tratta della trasformazione dell’arido deserto in un giardino ricco di acque né dell’eliminazione prodigiosa di ogni infermità umana. Interessa invece il cambiamento che si opererà nella vita del popolo. Si tratterà di un rovesciamento totale: dalla condizione di schiavi in esilio a quella di uomini liberi nella loro terra, dediti al servizio del Signore. Il salmo 84 ci dimostra che davanti alle incertezze per il futuro, sul quale viene invocata la misericordia del Signore, il salmista si mette in atteggiamento di ascolto. Vediamo che gli effetti dell’arrivo di Dio nel cuore degli uomini sono significati dalla trasformazione di tanti motivi di sofferenza e di pianto in tanti motivi di gioia. Questa è opera di Dio e opera dell’uomo insieme. E l'opera di Dio, prima o poi, si realizza sempre, come per quel paralitico che è tornato a casa sua libero, perché perdonato dai suoi peccati.
</p>

<p>
<u>SILVESTRINI</u> / I tuoi peccati ti sono rimessi. / E' stato scritto che il profeta Isaia è uno dei più grandi poeti dell'Antico Testamento. Peccato che i suoi canti sono completamente ignorati dai nostri insegnanti di lettere e quindi dal grande pubblico degli studenti. Eppure le immagini hanno una immediatezza così vivida che sembra di toccarle con mano, viverle in prima persona. Nel brano odierno ci viene descritta una “via santa” che solo i puri e i saggi, i redenti, potranno percorrere. “Si rallegri il deserto e la terra arida; esulti e fiorisca la steppa”. La natura si veste di festa, gli animali perdono la loro ferocia, gli uomini si sentono pieni di energia correndo verso la libertà. E' chiara l'allusione alla liberazione dalla schiavitù babilonese, considerata come un secondo Esodo. Eppure tutto questo vuol essere solo una figura. Si pensi che cosa sarà quando verrà la Realtà: essa non si farà attendere. Già il ritornello del salmo responsoriale ci fa ripetere: Ecco, il nostro Dio, viene a salvarci”. La seconda lettura, il brano del vangelo di Luca ci presenta Gesù in azione: egli illumina con la sua predicazione suscitando simpatia e ammirazione tanto che la gente fa ressa per ascoltare il suo insegnamento. Annunzia la remissione dei peccati, offrendo come garanzia la guarigione immediata del paralitico calato davanti a Lui dal tetto. Lo stupore della gente per la guarigione del paralitico è grande, ma più meraviglia dovremmo avere per il potere che Gesù, come vero figlio di Dio, possiede, quello di perdonare i peccati. La malattia fisica senza dubbio nella vita dell'uomo ha il suo peso, ma quella spirituale che separa da Dio e rende degni di dannazione eterna, ha una valenza con conseguenze eterne. Questo potere Gesù lo lascia agli uomini perché nel suo nome siano rimessi i peccati. Una confessione fatta con sincerità e nel vivo desiderio di distruggere una vita di peccato ha più valore che far camminare un paralitico. Il cambiamento radicale del cuore ha effetti più strepitosi di quello di acquistare l'agilità delle gambe. Chi potrà mai dire quanti cambiamenti di vita, di condotta avvengono nel confessionale?
</p>

<p>
<u>LOYOLA</u> / Nel mezzo della stanza, al centro del nostro silenzio, avviene un incontro; ci arriviamo soli o ci porta l’amore degli altri, quando siamo paralizzati e incapaci di uscire dalla nostra comfort zone. Molto spesso ripiegati su noi stessi, rimaniamo nel limbo di ripeterci cosa non va, bloccati dinanzi alla rassegnazione che le cose non possono cambiare che in peggio e che quindi il massimo impegno che possiamo prendere con noi stessi è quello di resistere in una situazione: se non ce la facciamo soli a cambiare prospettiva, possiamo arrenderci pure, ma qualcosa o qualcuno ci porterà anche contro la nostra volontà dinanzi ad un’occasione di salvezza, perché la salvezza a disposizione di tutti. Get up and walk, “àlzati e cammina”, sono le parole che cerchiamo perché ci scuotano, ma molto più grande è quello che opera il Signore tutti i giorni, silenziosamente, Egli ci perdona e ci invita a perdonarci. Il perdono è il processo fondamentale dell’evoluzione umana e personale che trova come espressione ultima la resurrezione, lo sblocco alla vita nuova, ma che passa attraverso la fede fondata sull’amore e sulla speranza e si ferma dinanzi a un incontro decisivo con se stessi e con gli altri, fatto di dubbio da una parte e di ascolto profondo dall’altra e che si snoda soltanto sull’autenticità di una gratuità che non trattiene il risultato e non pretende controllo. Dunque lo sguardo muta e i prodigi di Dio divengono visibili nell’uomo, quindi senza paura, insieme, comunichiamoci e perdoniamoci. / Quando sono rimasto paralizzato in una situazione di comodo? Chi mi ha messo di fronte ad una possibilità di cambiamento, anche con il contrasto? Cosa posso fare di diverso oggi verso me stesso e verso qualcun altro? (Mounira Abdelhamid Serra)
</p>

<p>
<u>BOSE</u> / Non smettere mai di desiderare di vedere Dio / Affermiamo che anche il grande Mosè diventa sempre più grande, e non si ferma mai nella salita né si pone alcun limite nell'ascesa alle realtà dell'alto, ma una volta che ha cominciato a salire sulla scala sulla quale, come dice Giacobbe, si appoggiò Dio (Gen 28,12), sale sempre al gradino superiore e non smette mai di salire, per il fatto che trova sempre un gradino più allo di quello che ha raggiunto nell'ascesa ... Mi sembra che lo stesso accada all'anima mossa da una passione d'amore verso ciò che è bello per natura: la speranza a partire da ciò che di bello ha già visto la trae a quello che sta oltre, perché infiamma sempre di più il desiderio verso quello che sempre resta nascosto. Perciò l'ardente innamorato della bellezza, accogliendo ciò che di momento in momento gli appare come immagine di ciò che desidera, anela ardentemente di potersi saziare del modello originario e la sua richiesta audace, che supera i limiti del desiderio, chiede di godere della bellezza non attraverso specchi e riflessi ma faccia a faccia. La voce di Dio acconsente alla richiesta e al tempo stesso la rifiuta, mostrandogli in poche parole un incommensurabile abisso di pensiero. Dio, largo di doni, accetta di saziare il suo desiderio, ma non gli promette requie e sazietà. Non si sarebbe mostrato al suo servo, infatti, se la visione fosse stata tale da mettere fine al desiderio di Mosè che guardava, perché in questo consiste vedere veramente Dio: nel non smettere mai di desiderare di vederlo. (Gregorio di Nissa, La vita di Mosè 2,227.231-233) 
</p>


<hr>

<h5>HOMILY</h5>

<p>
PRIMA LETTURA<br>
Oggi il profeta Isaia annuncia a Gerusalemme che il Signore ha preparato una via santa per far ritornare gli esiliati nella loro terra.<br>
Questa via è solo opera del Signore. Gli uomini sono chiamati a percorrerla per fare ritorno nei luoghi dai quali sono stati dispersi.<br>
Ecco con quali parole il profeta Baruc celebra questa via, divinamente stupenda ai suoi occhi. <br>
Deponi, o Gerusalemme, la veste del lutto e dell’afflizione, rivèstiti dello splendore della gloria che ti viene da Dio per sempre.<br>
Avvolgiti nel manto della giustizia di Dio, metti sul tuo capo il diadema di gloria dell’Eterno, perché Dio mostrerà il tuo splendore a ogni creatura sotto il cielo.<br>
Sarai chiamata da Dio per sempre: «Pace di giustizia» e «Gloria di pietà».<br>
Sorgi, o Gerusalemme, sta’ in piedi sull’altura e guarda verso oriente; vedi i tuoi figli riuniti, dal tramonto del sole fino al suo sorgere, alla parola del Santo, esultanti per il ricordo di Dio.<br>
Si sono allontanati da te a piedi, incalzati dai nemici; ora Dio te li riconduce in trionfo, come sopra un trono regale.<br>
Poiché Dio ha deciso di spianare ogni alta montagna e le rupi perenni, di colmare le valli livellando il terreno, perché Israele proceda sicuro sotto la gloria di Dio.<br>
Anche le selve e ogni albero odoroso hanno fatto ombra a Israele per comando di Dio.<br>
Perché Dio ricondurrà Israele con gioia alla luce della sua gloria, con la misericordia e la giustizia che vengono da lui (Bar 5,1-9). <br>
Le vie del Signore sono sempre sorprendenti, inimmaginabili ad ogni mente creata.<br>
Chi avrebbe potuto mai immaginare che il Signore avrebbe aperto un giorno al suo popolo una via di salvezza attraverso il Mar Rosso? Nessuno. Solo Lui l’ha pensata e solo Lui l’ha realizzata.<br>
E tuttavia il Signore sempre invita il suo popolo a non ricordare le cose passate, a non pensare che la sua onnipotenza si arresti alle vecchie vie, vecchi sentieri, vecchi portenti. <br>
Lui è il Signore dall’Onnipotenza e dalla Sapienza sempre nuove. <br>
Così dice il Signore, che aprì una strada nel mare e un sentiero in mezzo ad acque possenti, che fece uscire carri e cavalli, esercito ed eroi a un tempo; essi giacciono morti, mai più si rialzeranno, si spensero come un lucignolo, sono estinti:<br>
«Non ricordate più le cose passate, non pensate più alle cose antiche! Ecco, io faccio una cosa nuova: proprio ora germoglia, non ve ne accorgete? Aprirò anche nel deserto una strada, immetterò fiumi nella steppa.<br>
Mi glorificheranno le bestie selvatiche, sciacalli e struzzi, perché avrò fornito acqua al deserto, fiumi alla steppa, per dissetare il mio popolo, il mio eletto.<br>
Il popolo che io ho plasmato per me celebrerà le mie lodi (Is 43,16-21). <br>
Chi cammina con il Signore deve sapere che Lui sempre crea nuove vie, nuovi sentieri, nuove strade.<br>
Lui è la Novità Eterna che fa nuove tutte le cose. 
</p>

<p>
LEGGIAMO Is 35,1-10<br>
Si rallegrino il deserto e la terra arida, esulti e fiorisca la steppa. Come fiore di narciso fiorisca; sì, canti con gioia e con giubilo. Le è data la gloria del Libano, lo splendore del Carmelo e di Saron.<br>
Essi vedranno la gloria del Signore, la magnificenza del nostro Dio. <br>
Irrobustite le mani fiacche, rendete salde le ginocchia vacillanti.<br>
Dite agli smarriti di cuore: «Coraggio, non temete! Ecco il vostro Dio, giunge la vendetta, la ricompensa divina. Egli viene a salvarvi».<br>
Allora si apriranno gli occhi dei ciechi e si schiuderanno gli orecchi dei sordi.<br>
Allora lo zoppo salterà come un cervo, griderà di gioia la lingua del muto, perché scaturiranno acque nel deserto, scorreranno torrenti nella steppa.<br>
La terra bruciata diventerà una palude, il suolo riarso sorgenti d’acqua. I luoghi dove si sdraiavano gli sciacalli diventeranno canneti e giuncaie.<br>
Ci sarà un sentiero e una strada e la chiameranno via santa; nessun impuro la percorrerà. Sarà una via che il suo popolo potrà percorrere e gli ignoranti non si smarriranno.<br>
Non ci sarà più il leone, nessuna bestia feroce la percorrerà o vi sosterà. Vi cammineranno i redenti.<br>
Su di essa ritorneranno i riscattati dal Signore e verranno in Sion con giubilo; felicità perenne splenderà sul loro capo; gioia e felicità li seguiranno e fuggiranno tristezza e pianto.<br>
La via nuova, vivente, eterna preparata da Dio per la salvezza del suo popolo e dell’intera umanità è Cristo Signore.<br>
Ecco come la Lettera agli Ebrei parla di questa Nuova Via:<br>
Fratelli, poiché abbiamo piena libertà di entrare nel santuario per mezzo del sangue di Gesù, via nuova e vivente che egli ha inaugurato per noi attraverso il velo, cioè la sua carne, e poiché abbiamo un sacerdote grande nella casa di Dio, accostiamoci con cuore sincero, nella pienezza della fede, con i cuori purificati da ogni cattiva coscienza e il corpo lavato con acqua pura. <br>
Manteniamo senza vacillare la professione della nostra speranza, perché è degno di fede colui che ha promesso.<br>
Prestiamo attenzione gli uni agli altri, per stimolarci a vicenda nella carità e nelle opere buone. <br>
Non disertiamo le nostre riunioni, come alcuni hanno l’abitudine di fare, ma esortiamoci a vicenda, tanto più che vedete avvicinarsi il giorno del Signore (Eb 10,19-25).<br>
Così nel Vangelo secondo Giovanni:<br>
Gli disse Tommaso: «Signore, non sappiamo dove vai; come possiamo conoscere la via?».<br>
 Gli disse Gesù: «Io sono la via, la verità e la vita. Nessuno viene al Padre se non per mezzo di me. <br>
Se avete conosciuto me, conoscerete anche il Padre mio: fin da ora lo conoscete e lo avete veduto» (Gv 14,5-7). <br>
Gesù è via particolare. Si percorre la sua via non come si percorrono le vie della terra, ponendoci sopra di esse e camminando passo dopo passo.<br>
Non si cammina su di Lui, ma in Lui. Non si cammina solo in Lui, ma anche con Lui. Non si cammina solo con Lui, ma anche per Lui. Con Lui, per Lui, in Lui devono essere una cosa sola.<br>
Si cammina per Lui: Come il Padre nulla opera, nulla dice, nulla realizza se non per mezzo di Cristo, così anche il discepolo di Gesù nulla deve operare, nulla dire, nulla realizzare, se non per Cristo. Non solamente come causa finale, ma anche come causa strumentale. <br>
Cristo Gesù deve essere per il cristiano causa agente, causa modale, causa finale, causa strumentale. Significa che queste quattro cause non potranno essere vissute se non si diviene una cosa sola con Cristo Gesù. La conformazione a Lui dovrà essere così forte, tanto forte da divenire una cosa sola, tanto forte da non potersi più distinguere Cristo dal cristiano e il cristiano da Cristo. <br>
È questo un discorso delicatissimo. Al cristiano è chiesto il totale annientamento in Cristo Signore, la totale consegna a Lui, lo stesso annientamento e la stessa consegna fatta da Cristo al Padre suo.<br>
Si cammina in Lui: Con il Battesimo si diviene un solo corpo con Lui, si è costituiti vita della sua vita, respiro del suo respiro, alito del su alito, anima della sua anima, spirito del suo spirito. Più ci si conforma a Lui, più si cresce in Lui, più si diviene sua sostanza e sua essenza e più efficace diviene il nostro cammino. <br>
Se la conformazione a Lui si arresta, se retrocediamo dalla nostra nuova essenza, si esce dalla sua via e si percorrono altre vie, che sono di tenebra, perdizione, morte. Solo Cristo è la via della luce, della salvezza, della vita eterna.<br>
Si cammina con Lui: divenendo un solo corpo con tutti gli altri battezzati, ognuno deve divenire vita di tutto il corpo, ricevendo vita da tutto il corpo. Ogni discepolo di Gesù è chiamato ad un’altissima responsabilità. Per lui tutto il corpo riceve vita se lui cresce nella vita, per lui tutto il corpo  riceve morte se lui ritorna nella morte di un tempo. <br>
Un solo cristiano può dare vita più grande a tutto il corpo. Ma anche un solo cristiano può dare morte a tutto il corpo. <br>
Per queste ragioni questa via nuova, vivente, eterna è via particolarissima. Oggi e sempre la via è il corpo di Cristo. Oggi e sempre la via nuova e vivente è la Chiesa.<br>
Oggi questa verità si sta smarrendo, da alcuni viene posta sotto il moggio. Urge che venga collocata sul candelabro dell’umanità. <br>
LETTURA DEL  VANGELO<br>
La via che conduce alla vera fede non è solo l’udito, via che si percorre attraverso l’annuncio della Parola.<br>
La via è perfetta se all’udito sempre si aggiunge la vista. Il fondamento infallibile della fede dell’Apostolo Pietro non è solo l’ascolto, ma anche la vista. Lui sul santo monte ha visto il Signore trasfigurato. Lui ha udito la voce del Padre.<br>
Ecco come Lui ricorda quel giorno, scritto con il dito di Dio nel suo cuore, nella sua mente, nei suoi occhi:<br>
Infatti, vi abbiamo fatto conoscere la potenza e la venuta del Signore nostro Gesù Cristo, non perché siamo andati dietro a favole artificiosamente inventate, ma perché siamo stati testimoni oculari della sua grandezza. <br>
Egli infatti ricevette onore e gloria da Dio Padre, quando giunse a lui questa voce dalla maestosa gloria: «Questi è il Figlio mio, l’amato, nel quale ho posto il mio compiacimento». Questa voce noi l’abbiamo udita discendere dal cielo mentre eravamo con lui sul santo monte. <br>
E abbiamo anche, solidissima, la parola dei profeti, alla quale fate bene a volgere l’attenzione come a lampada che brilla in un luogo oscuro, finché non spunti il giorno e non sorga nei vostri cuori la stella del mattino. <br>
Sappiate anzitutto questo: nessuna scrittura profetica va soggetta a privata spiegazione, poiché non da volontà umana è mai venuta una profezia, ma mossi da Spirito Santo parlarono alcuni uomini da parte di Dio (2Pt 1,16-21).<br>
Gesù oggi vede la fede di alcuni uomini che calano dal tetto un paralitico e lo pongono davanti ai suoi occhi.<br>
“Vedendo la loro fede, disse: «Uomo, ti sono perdonati i tuoi peccati»”.<br>
Tutto il Vangelo secondo Giovanni è fondato sulla visione. Due esempi bastano perché comprendiamo quanto sia necessario che anche la nostra fede sia vista.<br>
Il giorno dopo Gesù volle partire per la Galilea; trovò Filippo e gli disse: «Seguimi!». Filippo era di Betsàida, la città di Andrea e di Pietro. Filippo trovò Natanaele e gli disse: «Abbiamo trovato colui del quale hanno scritto Mosè, nella Legge, e i Profeti: Gesù, il figlio di Giuseppe, di Nàzaret». <br>
Natanaele gli disse: «Da Nàzaret può venire qualcosa di buono?». Filippo gli rispose: «Vieni e vedi». Gesù intanto, visto Natanaele che gli veniva incontro, disse di lui: «Ecco davvero un Israelita in cui non c’è falsità». <br>
Natanaele gli domandò: «Come mi conosci?». Gli rispose Gesù: «Prima che Filippo ti chiamasse, io ti ho visto quando eri sotto l’albero di fichi». Gli replicò Natanaele: «Rabbì, tu sei il Figlio di Dio, tu sei il re d’Israele!».<br>
 Gli rispose Gesù: «Perché ti ho detto che ti avevo visto sotto l’albero di fichi, tu credi? Vedrai cose più grandi di queste!». Poi gli disse: «In verità, in verità io vi dico: vedrete il cielo aperto e gli angeli di Dio salire e scendere sopra il Figlio dell’uomo» (Gv 1,43-51). <br>
Di nuovo i Giudei raccolsero delle pietre per lapidarlo. Gesù disse loro: «Vi ho fatto vedere molte opere buone da parte del Padre: per quale di esse volete lapidarmi?». <br>
Gli risposero i Giudei: «Non ti lapidiamo per un’opera buona, ma per una bestemmia: perché tu, che sei uomo, ti fai Dio». Disse loro Gesù: «Non è forse scritto nella vostra Legge: Io ho detto: voi siete dèi? <br>
Ora, se essa ha chiamato dèi coloro ai quali fu rivolta la parola di Dio – e la Scrittura non può essere annullata –, a colui che il Padre ha consacrato e mandato nel mondo voi dite: “Tu bestemmi”, perché ho detto: “Sono Figlio di Dio”?<br>
Se non compio le opere del Padre mio, non credetemi; ma se le compio, anche se non credete a me, credete alle opere, perché sappiate e conosciate che il Padre è in me, e io nel Padre». Allora cercarono nuovamente di catturarlo, ma egli sfuggì dalle loro mani (Gv 10,31-39). <br>
Oggi Gesù vede la fede di alcuni uomini. Tutti i presenti vedono cosa Gesù opera per mezzo della sua Parola. Vedono e credono. <br>
Chiediamoci: il mondo cosa vede in noi? Vede Cristo in noi o vede solo noi stessi e la nostra povertà spirituale?
</p>

<p>
LEGGIAMO IL TESTO DI Lc 5,17-26<br>
Un giorno stava insegnando. Sedevano là anche dei farisei e maestri della Legge, venuti da ogni villaggio della Galilea e della Giudea, e da Gerusalemme. E la potenza del Signore gli faceva operare guarigioni. <br>
Ed ecco, alcuni uomini, portando su un letto un uomo che era paralizzato, cercavano di farlo entrare e di metterlo davanti a lui. Non trovando da quale parte farlo entrare a causa della folla, salirono sul tetto e, attraverso le tegole, lo calarono con il lettuccio davanti a Gesù nel mezzo della stanza. <br>
Vedendo la loro fede, disse: «Uomo, ti sono perdonati i tuoi peccati». <br>
Gli scribi e i farisei cominciarono a discutere, dicendo: «Chi è costui che dice bestemmie? Chi può perdonare i peccati, se non Dio soltanto?». <br>
Ma Gesù, conosciuti i loro ragionamenti, rispose: «Perché pensate così nel vostro cuore? <br>
Che cosa è più facile: dire “Ti sono perdonati i tuoi peccati”, oppure dire “Àlzati e cammina”? Ora, perché sappiate che il Figlio dell’uomo ha il potere sulla terra di perdonare i peccati, dico a te – disse al paralitico –: àlzati, prendi il tuo lettuccio e torna a casa tua». <br>
Subito egli si alzò davanti a loro, prese il lettuccio su cui era disteso e andò a casa sua, glorificando Dio. <br>
Tutti furono colti da stupore e davano gloria a Dio; pieni di timore dicevano: «Oggi abbiamo visto cose prodigiose».<br>
Essendo la fede vero atto umano, ad essa si deve giungere non solo attraverso l’ascolto, ma anche per la via della vista.<br>
L’Apostolo Giovanni dona come via della fede l’udito, la vista, il tatto, la contemplazione. Tutto l’uomo è via perché l’altro giunga alla vera fede.<br>
Quello che era da principio, quello che noi abbiamo udito, quello che abbiamo veduto con i nostri occhi, quello che contemplammo e che le nostre mani toccarono del Verbo della vita <br>
– la vita infatti si manifestò, noi l’abbiamo veduta e di ciò diamo testimonianza e vi annunciamo la vita eterna, che era presso il Padre e che si manifestò a noi –, <br>
quello che abbiamo veduto e udito, noi lo annunciamo anche a voi, perché anche voi siate in comunione con noi. E la nostra comunione è con il Padre e con il Figlio suo, Gesù Cristo. Queste cose vi scriviamo, perché la nostra gioia sia piena (1Gv 1,1-4). <br>
La folla vede e si apre alla fede. In Gesù opera Dio, il loro Signore:<br>
“Tutti furono colti da stupore e davano gloria a Dio; pieni di timore dicevano: «Oggi abbiamo visto cose prodigiose»”.<br>
Anche l’Apostolo Giacomo indica la vista come via necessaria per pervenire alla fede.<br>
“A che serve, fratelli miei, se uno dice di avere fede, ma non ha le opere? Quella fede può forse salvarlo? Se un fratello o una sorella sono senza vestiti e sprovvisti del cibo quotidiano e uno di voi dice loro: «Andatevene in pace, riscaldatevi e saziatevi», ma non date loro il necessario per il corpo, a che cosa serve? <br>
Così anche la fede: se non è seguita dalle opere, in se stessa è morta. Al contrario uno potrebbe dire: «Tu hai la fede e io ho le opere; mostrami la tua fede senza le opere, e io con le mie opere ti mostrerò la mia fede» (Gc 2,14-18).<br>
Urge convincersi: La via della predicazione, dell’annuncio, della riflessione teologica, della catechesi, di ogni altra opera legata al dono della Parola, da sola non è sufficiente. Non basta.<br>
Alla via della Parola sempre si deve aggiungere la via di una vita nella quale opera ed agisce tutto l’amore del Padre, tutta la grazia di Cristo Signore, tutta la verità e la luce dello Spirito Santo.<br>
Se il cristiano non diviene vita del Padre e del Figlio e dello Spirito Santo, nessuno mai potrà giungere alla vera fede.<br>
Ognuno si chieda: cosa io manifesto del Padre e del Figlio e dello Spirito Santo con la mia vita? Se nulla manifesto, non sono via perché altri giungano alla fede.<br>
Madre di Dio, Donna piena di grazia e di Spirito Santo, tu con la tua immediata obbedienza hai manifestato che tutta la tua vita era del Padre e del Figlio e dello Spirito Santo.<br>
Aiutaci con la tua potente intercessione affinché anche la nostra vita sia tutta del Padre e del Figlio e dello Spirito Santo.<br>
Il mondo vedrà la nostra fede e con l’aiuto della divina grazia potrà accogliere Cristo come suo Salvatore e Redentore. Amen. 
</p>


        <span class="backlinks">
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/PRAXIS/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a></li>
<li><a href="../VERBUM.html" title="VERBUM" class="page">VERBUM</a>
<ul>
<li><a href="./AV1-1DOMENICA-A.html" title="AV1-1DOMENICA-A" class="page">AV1-1DOMENICA-A</a></li>
<li><a href="./AV1-1DOMENICA-B.html" title="AV1-1DOMENICA-B" class="page">AV1-1DOMENICA-B</a></li>
<li><a href="./AV1-1DOMENICA-C.html" title="AV1-1DOMENICA-C" class="page">AV1-1DOMENICA-C</a></li>
<li><a href="./AV1-2LUN-1.html" title="AV1-2LUN-1" class="page">AV1-2LUN-1</a></li>
<li><a href="./AV1-2LUN-2.html" title="AV1-2LUN-2" class="page">AV1-2LUN-2</a></li>
<li><a href="./AV1-2LUN-3.html" title="AV1-2LUN-3" class="page">AV1-2LUN-3</a></li>
<li><a href="./AV1-3MAR-1.html" title="AV1-3MAR-1" class="page">AV1-3MAR-1</a></li>
<li><a href="./AV1-3MAR-2.html" title="AV1-3MAR-2" class="page">AV1-3MAR-2</a></li>
<li><a href="./AV1-3-MAR-3.html" title="AV1-3-MAR-3" class="page">AV1-3-MAR-3</a></li>
<li><a href="./AV1-4-MER-1.html" title="AV1-4-MER-1" class="page">AV1-4-MER-1</a></li>
<li><a href="./AV1-4-MER-2.html" title="AV1-4-MER-2" class="page">AV1-4-MER-2</a></li>
<li><a href="./AV1-4-MER-3.html" title="AV1-4-MER-3" class="page">AV1-4-MER-3</a></li>
<li><a href="./AV1-5-GIO-1.html" title="AV1-5-GIO-1" class="page">AV1-5-GIO-1</a></li>
<li><a href="./AV1-5-GIO-2.html" title="AV1-5-GIO-2" class="page">AV1-5-GIO-2</a></li>
<li><a href="./AV1-5-GIO-3.html" title="AV1-5-GIO-3" class="page">AV1-5-GIO-3</a></li>
<li><a href="./AV1-6-VEN-1.html" title="AV1-6-VEN-1" class="page">AV1-6-VEN-1</a></li>
<li><a href="./AV1-6-VEN-2.html" title="AV1-6-VEN-2" class="page">AV1-6-VEN-2</a></li>
<li><a href="./AV1-6-VEN-3.html" title="AV1-6-VEN-3" class="page">AV1-6-VEN-3</a></li>
<li><a href="./AV1-7-SAB-1.html" title="AV1-7-SAB-1" class="page">AV1-7-SAB-1</a></li>
<li><a href="./AV1-7-SAB-2.html" title="AV1-7-SAB-2" class="page">AV1-7-SAB-2</a></li>
<li><a href="./AV1-7-SAB-3.html" title="AV1-7-SAB-3" class="page">AV1-7-SAB-3</a></li>
<li><a href="./AV2-1-DOMENICA-B.html" title="AV2-1-DOMENICA-B" class="page">AV2-1-DOMENICA-B</a></li>
<li><b>AV2-2-LUN-1</b></li>
<li><a href="./AV2-4-MER-1.html" title="AV2-4-MER-1" class="page">AV2-4-MER-1</a></li>
<li><a href="./AV2-5-GIO-1.html" title="AV2-5-GIO-1" class="page">AV2-5-GIO-1</a></li>
<li><a href="./AV2-6-VEN-1.html" title="AV2-6-VEN-1" class="page">AV2-6-VEN-1</a></li>
<li><a href="./AV2-7-SAB-1.html" title="AV2-7-SAB-1" class="page">AV2-7-SAB-1</a></li>
<li><a href="./AV3-1DOMENICA-B.html" title="AV3-1DOMENICA-B" class="page">AV3-1DOMENICA-B</a></li>
<li><a href="./AV3-2LUN.html" title="AV3-2LUN" class="page">AV3-2LUN</a></li>
<li><a href="./AV3-3MAR.html" title="AV3-3MAR" class="page">AV3-3MAR</a></li>
<li><a href="./AV3-4MER.html" title="AV3-4MER" class="page">AV3-4MER</a></li>
<li><a href="./AV3-5GIO.html" title="AV3-5GIO" class="page">AV3-5GIO</a></li>
<li><a href="./AV3-6VEN.html" title="AV3-6VEN" class="page">AV3-6VEN</a></li>
<li><a href="./AV3-7SAB.html" title="AV3-7SAB" class="page">AV3-7SAB</a></li>
<li><a href="./AV4-1DOMENICA-B.html" title="AV4-1DOMENICA-B" class="page">AV4-1DOMENICA-B</a></li>
<li><a href="./Z1208-IMMACOLATA.html" title="Z1208-IMMACOLATA" class="page">Z1208-IMMACOLATA</a></li>
<li><a href="./Z1217.html" title="Z1217" class="page">Z1217</a></li>
<li><a href="./Z1218.html" title="Z1218" class="page">Z1218</a></li>
<li><a href="./Z1219.html" title="Z1219" class="page">Z1219</a></li>
<li><a href="./Z1220.html" title="Z1220" class="page">Z1220</a></li>
<li><a href="./Z1221.html" title="Z1221" class="page">Z1221</a></li>
<li><a href="./Z1222.html" title="Z1222" class="page">Z1222</a></li>
<li><a href="./Z1223.html" title="Z1223" class="page">Z1223</a></li>
<li><a href="./Z1224.html" title="Z1224" class="page">Z1224</a></li>
</ul></li>
</ul></li>
</ul>

</div>

</div>
 
</body>
</html>
