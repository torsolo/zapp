	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>VERBUM</h1>-->
        <h1>VERBUM</h1>

<p>
<u>HODIE</u> / Martedì della III Settimana del Tempo di Avvento.
</p>

<p>
<u>ANTIFONA</u> / Ecco, il Signore verrà e con lui tutti i suoi santi: in quel giorno risplenderà una grande luce. (Zc 14,5.7)
</p>

<p>
<u>COLLETTA</u> / O Padre, che per mezzo del tuo Unigenito hai fatto di noi una nuova creatura, guarda con bontà l’opera della tua misericordia, e con la venuta del tuo Figlio salvaci dalle conseguenze dell’antico peccato. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>La salvezza messianica è promessa a tutti i popoli</b> / Dal libro del profeta Sofonìa (Sof 3,1-2.9-13) / Così dice il Signore: «Guai alla città ribelle e impura, alla città che opprime! Non ha ascoltato la voce, non ha accettato la correzione. Non ha confidato nel Signore, non si è rivolta al suo Dio». «Allora io darò ai popoli un labbro puro, perché invochino tutti il nome del Signore e lo servano tutti sotto lo stesso giogo. Da oltre i fiumi di Etiopia coloro che mi pregano, tutti quelli che ho disperso, mi porteranno offerte. In quel giorno non avrai vergogna di tutti i misfatti commessi contro di me, perché allora allontanerò da te tutti i superbi gaudenti, e tu cesserai di inorgoglirti sopra il mio santo monte. Lascerò in mezzo a te un popolo umile e povero». Confiderà nel nome del Signore il resto d’Israele. Non commetteranno più iniquità e non proferiranno menzogna; non si troverà più nella loro bocca una lingua fraudolenta. Potranno pascolare e riposare senza che alcuno li molesti. / Parola di Dio.
</p>

<p>
<u>PSALMUS</u> / (Sal 33) <b>Il povero grida e il Signore lo ascolta</b> / Benedirò il Signore in ogni tempo, sulla mia bocca sempre la sua lode. Io mi glorio nel Signore: i poveri ascoltino e si rallegrino. / Guardate a lui e sarete raggianti, i vostri volti non dovranno arrossire. Questo povero grida e il Signore lo ascolta, lo salva da tutte le sue angosce. / Il volto del Signore contro i malfattori, per eliminarne dalla terra il ricordo. Gridano i giusti e il Signore li ascolta, li libera da tutte le loro angosce. / Il Signore è vicino a chi ha il cuore spezzato, egli salva gli spiriti affranti. Il Signore riscatta la vita dei suoi servi; non sarà condannato chi in lui si rifugia.
</p>

<p>
<u>ALLELUIA</u> / Alleluia, alleluia / Vieni, Signore, non tardare: perdona i peccati del tuo popolo. / Alleluia.
</p>

<p>
<u>VANGELO</u> / <b>È venuto Giovanni e i peccatori gli hanno creduto</b> / Dal Vangelo secondo Matteo (Mt 21,28-32) / In quel tempo, Gesù disse ai capi dei sacerdoti e agli anziani del popolo: «Che ve ne pare? Un uomo aveva due figli. Si rivolse al primo e disse: “Figlio, oggi va’ a lavorare nella vigna”. Ed egli rispose: “Non ne ho voglia”. Ma poi si pentì e vi andò. Si rivolse al secondo e disse lo stesso. Ed egli rispose: “Sì, signore”. Ma non vi andò. Chi dei due ha compiuto la volontà del padre?». Risposero: «Il primo». E Gesù disse loro: «In verità io vi dico: i pubblicani e le prostitute vi passano avanti nel regno di Dio. Giovanni infatti venne a voi sulla via della giustizia, e non gli avete creduto; i pubblicani e le prostitute invece gli hanno creduto. Voi, al contrario, avete visto queste cose, ma poi non vi siete nemmeno pentiti così da credergli». / Parola del Signore.
</p>

<p>
<u>OREMUS</u> / La parola ascoltata è viva e penetrante: da Dio imploriamo che essa porti in noi frutti abbondanti di conversione. Preghiamo insieme e diciamo: <b>Convertici, o Signore.</b> / Per la santa Chiesa, perchè confidi solo in Dio e resti il popolo umile e povero che egli vuole riservarsi. Preghiamo: / Perchè il vangelo di Gesù raggiunga tutti i popoli e da ogni parte della terra si levino voci di lode e di benedizione a Dio Padre. Preghiamo: / Per le persone che siamo soliti condannare, perchè il Signore ci aiuti a cogliere la sofferenza che nasce dalla loro incapacità di uscire da certi limiti o situazioni. Preghiamo: / Per quanti non hanno saputo accogliere l'invito di Dio ad una particolare vocazione, perchè anche nell'attuale stato di vita rispondano alle sollecitazioni che egli offre loro. Preghiamo: / Per noi qui presenti, perchè l'esperienza dei nostri molti 'no' detti al Signore, ci aiuti ad essere misericordiosi verso tutti. Preghiamo: / Per chi sente il bisogno di essere perdonato. / Per i confessori. / O Padre, ricco di misericordia e di perdono, accoglici ogni volta che, pentiti e umiliati, ritorniamo a te, e per la forza del pane eucaristico che ora insieme spezziamo, rendici perseveranti nel bene. Per Cristo nostro Signore. Amen.
</p>

<p>
<u>OFFERTORIO</u> / Guarda con benevolenza, o Signore, alle preghiere e al sacrificio che umilmente ti presentiamo: all’estrema povertà dei nostri meriti supplisca l’aiuto della tua misericordia. Per Cristo nostro Signore.
</p>

<p>
<u>OFFERTORIO</u> /  Ti siano gradite, o Signore, le offerte della tua Chiesa, perché il popolo, che si raduna per celebrare i tuoi misteri, riceva il dono della salvezza eterna. Per Cristo nostro Signore.
</p>

<p>
<u>PREFAZIO</u> / <b>La duplice venuta del Cristo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. Al suo primo avvento nell’umiltà della condizione umana egli portò a compimento la promessa antica, e ci aprì la via dell’eterna salvezza. Quando verrà di nuovo nello splendore della gloria, ci chiamerà a possedere il regno promesso che ora osiamo sperare vigilanti nell’attesa. E noi, uniti agli Angeli e agli Arcangeli, ai Troni e alle Dominazioni e alla moltitudine dei cori celesti, cantiamo con voce incessante l’inno della tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Cristo, Signore e giudice della storia</b> / È veramente giusto renderti grazie e innalzare a te l’inno di benedizione e di lode, Padre onnipotente, principio e fine di tutte le cose. Tu ci hai nascosto il giorno e l’ora, in cui il Cristo tuo Figlio, Signore e giudice della storia, apparirà sulle nubi del cielo rivestito di potenza e splendore. In quel giorno tremendo e glorioso passerà il mondo presente e sorgeranno cieli nuovi e terra nuova. Ora egli viene incontro a noi in ogni uomo e in ogni tempo, perché lo accogliamo nella fede e testimoniamo nell’amore la beata speranza del suo regno. Nell’attesa del suo ultimo avvento, insieme agli angeli e ai santi, cantiamo unanimi l’inno della tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / Il giudice giusto darà la corona di giustizia a coloro che hanno atteso con amore la sua venuta. (2Tm 4,8)
</p>

<p>
<u>COMMUNIO</u> / È venuto Giovanni il Battista: i pubblicani e le prostitute gli hanno creduto. (Mt 21,32)
</p>

<p>
<u>GRATIAS</u> / Saziati del cibo spirituale, o Signore, a te innalziamo la nostra supplica: per la partecipazione a questo sacramento, insegnaci a valutare con sapienza i beni della terra e a tenere fisso lo sguardo su quelli del cielo. Per Cristo nostro Signore.
</p>

<p>
<u>GRATIAS</u> / Signore Dio nostro, questa celebrazione eucaristica, fonte e culmine della vita della Chiesa, ci aiuti a progredire nel cammino della salvezza. Per Cristo nostro Signore.
</p>


<hr>

<h5>PROFUNDIS</h5>

<p>
<u>EVANGELIZO</u> / Beato Guerrico d'Igny (ca 1080-1157) abate cistercense / 5° discorso per l'Avvento / Convertirsi agli appelli di Giovanni Battista, che prepara la via del Signore / È una gioia per me, fratelli, ricordare con voi questa via del Signore (...) di cui Isaia fa un così bell'elogio: “Ci sarà (...) nella terra arida e deserta, un sentiero e una strada (...) Questa strada sarà chiamata via santa” (Is 35,7-8), perché è la santificazione dei peccatori e la salvezza di coloro che sono perduti. (...) “Nessun impuro la percorrerà”. Caro Isaia, coloro che sono impuri passeranno quindi per un'altra strada? Oh no! Che tutti vengano piuttosto su questa strada, che vi avanzino! È soprattutto per gli impuri che Cristo l'ha tracciata, lui che “è venuto a cercare e a salvare ciò che era perduto” (Lc 19,10). (...) Allora l'impuro passerà per la strada santa? Dio non voglia! Per quanto sia sporco nell'intraprenderla, non lo sarà più quando vi passerà; perché, non appena vi avrà messo piede, la sua sporcizia scomparirà. La via santa, in effetti, è aperta all'uomo impuro, ma non appena lo accoglie, lo purifica cancellando tutto il male che ha commesso. (...) Non lo lascia passare con la sua sporcizia, perché è la “strada stretta” e per così dire, la “cruna dell'ago” (Mt 7,14;19,24). (...) Se quindi tu sei già sulla strada, non te ne allontanare; altrimenti il Signore ti lascerebbe vagare “per le strade del tuo cuore” (Isaia 57,17). (...) Se trovi la strada troppo stretta, considera la meta a cui ti conduce. (...) Ma se il tuo sguardo non arriva così lontano, fidati di Isaia, il veggente. Lui che distingueva sia la strettezza che il punto di arrivo della strada, aggiungeva: “Su questa via cammineranno i redenti, i riscattati dal Signore; arriveranno a Sion con grida di giubilo. Una felicità perenne trasfigurerà il loro volto. Otterranno esultanza e gioia. Tristezza e pianto fuggiranno” (Is 35,9 10).
</p>

<p>
<u>DIBRUNO</u> / Chi dei due ha compiuto la volontà del padre? (Mt 21,28-32) / Il Signore è il Signore. È il nostro Padre. Lo si disprezza quando non si fa la sua volontà. Così il profeta Malachia: “Il figlio onora suo padre e il servo rispetta il suo padrone. Se io sono padre, dov’è l’onore che mi spetta? Se sono il padrone, dov’è il timore di me? Dice il Signore degli eserciti a voi, sacerdoti che disprezzate il mio nome. Voi domandate: «Come lo abbiamo disprezzato il tuo nome?». Offrite sul mio altare un cibo impuro e dite: «In che modo te lo abbiamo reso impuro?». Quando voi dite: «La tavola del Signore è spregevole» e offrite un animale cieco in sacrificio, non è forse un male? Quando voi offrite un animale zoppo o malato, non è forse un male? Offritelo pure al vostro governatore: pensate che sarà soddisfatto di voi o che vi accoglierà con benevolenza? Dice il Signore degli eserciti. Ora supplicate pure Dio perché abbia pietà di voi! Se fate tali cose, dovrebbe accogliervi con benevolenza? Dice il Signore degli eserciti. Oh, ci fosse fra voi chi chiude le porte, perché non arda più invano il mio altare! Non mi compiaccio di voi – dice il Signore degli eserciti – e non accetto l’offerta delle vostre mani! Poiché dall’oriente all’occidente grande è il mio nome fra le nazioni e in ogni luogo si brucia incenso al mio nome e si fanno offerte pure, perché grande è il mio nome fra le nazioni. Dice il Signore degli eserciti (Mal 1,6-11). Chi ama il Signore, obbedisce alla sua Legge, vive secondo la sua Parola, osserva le sue Prescrizioni. Se questo non avviene è segno che noi non siamo suoi veri figli. Lo diciamo con le parole. Non lo attestiamo con i fatti. Le nostre opere rivelano che siamo lontani da Lui. Questa stessa verità rivela Gesù ai suoi discepoli. La salvezza non viene da un sì, da una preghiera che poi non si trasforma in obbedienza alla Parola. Si obbedisce, si entra nella vera salvezza, si costruisce la casa sulla roccia: “Non chiunque mi dice: “Signore, Signore”, entrerà nel regno dei cieli, ma colui che fa la volontà del Padre mio che è nei cieli. In quel giorno molti mi diranno: “Signore, Signore, non abbiamo forse profetato nel tuo nome? E nel tuo nome non abbiamo forse scacciato demòni? E nel tuo nome non abbiamo forse compiuto molti prodigi?”. Ma allora io dichiarerò loro: “Non vi ho mai conosciuti. Allontanatevi da me, voi che operate l’iniquità!”. Perciò chiunque ascolta queste mie parole e le mette in pratica, sarà simile a un uomo saggio, che ha costruito la sua casa sulla roccia. Cadde la pioggia, strariparono i fiumi, soffiarono i venti e si abbatterono su quella casa, ma essa non cadde, perché era fondata sulla roccia. Chiunque ascolta queste mie parole e non le mette in pratica, sarà simile a un uomo stolto, che ha costruito la sua casa sulla sabbia. Cadde la pioggia, strariparono i fiumi, soffiarono i venti e si abbatterono su quella casa, ed essa cadde e la sua rovina fu grande» (Mt 7,21-27). L’amore è obbedienza, ascolto, sottomissione al Signore. / In quel tempo, Gesù disse ai capi dei sacerdoti e agli anziani del popolo: «Che ve ne pare? Un uomo aveva due figli. Si rivolse al primo e disse: “Figlio, oggi va’ a lavorare nella vigna”. Ed egli rispose: “Non ne ho voglia”. Ma poi si pentì e vi andò. Si rivolse al secondo e disse lo stesso. Ed egli rispose: “Sì, signore”. Ma non vi andò. Chi dei due ha compiuto la volontà del padre?». Risposero: «Il primo». E Gesù disse loro: «In verità io vi dico: i pubblicani e le prostitute vi passano avanti nel regno di Dio. Giovanni infatti venne a voi sulla via della giustizia, e non gli avete creduto; i pubblicani e le prostitute invece gli hanno creduto. Voi, al contrario, avete visto queste cose, ma poi non vi siete nemmeno pentiti così da credergli». / È venuto Giovanni, questa voce potente che invita alla conversione. I pubblicani e le prostitute, che non facevano la volontà del Signore, hanno ascoltato e si sono convertiti. Vivono nella Legge del Signore, anche se prima avevano detto no a Dio. Capi dei sacerdoti e anziani del popolo invece hanno ascoltato, però, confidando sulle loro parole vane, non gli hanno creduto. Essi hanno perseverato nelle loro ingiustizia e iniquità. Senza vera conversione ai Profeti del Dio vivente non c’è salvezza. Nella nostra fede senza obbedienza alla Parola dei profeti non c’è comunione con il nostro Dio. Manca la conversione alla Parola che oggi il Signore fa risuonare per noi. / Madre della Redenzione, Angeli, Santi, fate che ascoltiamo la voce del Signore.
</p>

<p>
<u>SILVESTRINI</u> / La fede senza le opere è morta / Potrebbe capitarci che benché sorretti ed illuminati dalla fede, rimanga poi sterile di opere buone la nostra vita: possiamo dare a parole la nostra adesione a Cristo, ma senza tradurla in atti concreti di amore... Come il figlio, di cui parla il vangelo di oggi. Proclama la propria disponibilità alla richiesta del suo padrone, ma poi all'atto pratico non adempie l'opera. L'obbedienza a Dio esige non solo il docile ascolto della sua parola, ma la conformazione della vita al suo volere. Agli occhi di Dio è meglio un sincero pentimento dopo un momentaneo diniego, che non l'assenso che resta solo verbale. Gesù stesso sarà ancora più esplicito quando affermerà: "Non chiunque mi dice: Signore, Signore, entrerà nel regno dei cieli, ma colui che fa la volontà del Padre mio che è nei cieli".
</p>

<p>
<u>LOYOLA</u> / Fare verità sulla propria fede: oggi Gesù vuole mettere i suoi ascoltatori di fronte alle scelte concrete che la fede in Dio Padre esige. Ed è il lavoro nella vigna che viene proposto ai figli: un lavoro faticoso, ma che dà un frutto che poi ripaga e rallegra il cuore dell’uomo. Chiaro che la previsione della fatica faccia dire che non si ha voglia; ma il ravvedersi, il pentirsi di una risposta “di pigrizia” cambia la scelta. E si va a lavorare. Proprio il contrario di un “sì” detto a parole, frutto della formalità, del sentirsi vincolati ad una risposta “di dovere”, cui non segue però la prassi. Un esempio che fa sbottare Gesù di fronte a una religiosità di facciata, che non si smuove di fronte all’appello di Giovanni Battista. Mentre coloro che sono peccatori, che sanno di esserlo, di fatto si sono lasciati interpellare da lui. E allora ecco il paradosso del capovolgimento di fronte: nel Regno di Dio i primi sono proprio coloro che la religiosità formale e giudicante bolla come “i peccatori”. Perché chi sa di aver bisogno di salvezza, sa ascoltare chi quella strada indica e mette in atto opere che su quella strada conducono. Mentre chi è sicuro della propria situazione religiosa in realtà non riesce a smuoversi da sé stesso. Un bel guaio. Perché la venuta del Signore, che è per tutti, in realtà ha senso per chi la attende, per chi la sente come “necessaria”. Solo in quel modo, attraverso il lavoro nella vigna, ancorché faticoso, si prenderà parte al banchetto della salvezza. / Cosa rallegra il tuo cuore, nella fatica? Quando hai detto sì solo per dovere? Cosa senti necessario, oggi? (Lino Dan SJ)
</p>

<p>
<u>BOSE</u> / Il regno dei cieli è vicino / Che Giovanni Battista sarebbe stato precursore del Signore per preparare le sue vie non solo fu preannunciato dalla testimonianza profetica del Vangelo di Matteo (Mt 3,1-3), ma fu annunciato anche da una profezia di David che mette sulla bocca del Padre queste parole: Ho preparato una lampada al mio Cristo (Sal 131/132,17). Ma come si debbano preparare queste vie del Signore lo dobbiamo intuire comprendendo le realtà celesti attraverso un confronto con le realtà terrene. Poniamo dinanzi ai nostri occhi la venuta di un re terreno; pensiamo a come si accorre, con ogni sollecitudine e premura, lungo la strada dove si annuncia che questi sta per arrivare, affinché tutte le vie per le qual dovrà passare siano apprestate con cura, gli avvallamenti siano colmati, le alture spianate, e siano tolti tutti gli ostacoli per evitare che siano di impedimento al viaggio di colui che sta arrivando. Giovanni, annunciando la venuta del re del cielo quale precursore e servo del Signore, preparava il cammino attraverso le vie della salvezza e della fede nel cuore dei credenti, affinché, cancellati tutti i vizi dei peccati attraverso la loro confessione, ciò che era stato abbassato dal peccato fosse innalzato all'altezza della fede e ciò che era stato innalzato dall'altezzosa superbia fosse spianato al livello dell'umiltà, e il Signore provasse così piacere nel proseguire in un cammino lungo il quale non vi era impedimento dovuto a infedeltà. Ma anche David, in un suo salmo profetico, parla di queste vie che Giovanni preparava nel vangelo, e dice: Fammi conoscere, Signore, le tue vie e insegnami i tuoi sentieri (Sal 24/25,4); mostra quindi quali siano queste vie dicendo: Tutte le vie del Signore sono misericordia e verità (Sal 24/25,10). Giovanni, dunque, preparava queste vie di misericordia e verità, di fede e di giustizia; di esse anche Geremia testimonia: Rimanete nelle vie del Signore, osservate i sentieri del Dio eterno e vedete qual è la via del Signore e camminate in essa (Ger 6,16). Poiché il regno dei cieli è fatto di queste vie, non senza ragione Giovanni aggiunge: Infatti il regno dei cieli è vicino (Mt 3,2). Vuoi dunque che anche a te si avvicini il regno dei cieli? Prepara queste vie nel tuo cuore, nei tuoi sentimenti, dentro di te. Spiana in te la via del bene, la via della fede, la via della santità. Appresta i cammini della giustizia, elimina dal tuo cuore ogni ostacolo derivante dalle inimicizie, poiché sta scritto: Togliete i sassi dalla via (Ger 50,26). E allora il re, Cristo, cui è lode e gloria nei secoli dei secoli, come attraverso sentieri, entra nei pensieri del tuo cuore e nei moti della tua anima. (Cromazio di Aquileia, Commento a Matteo 8) 
</p>

<p>
<u>FEGF</u> / «Grande davanti al Signore» / Origene nel terzo secolo / Quando vide l’angelo, Zaccaria si turbò. Difatti, quando una figura sconosciuta si offre agli sguardi degli uomini, essa turba l’intelligenza e spaventa il cuore. Perciò, l’angelo, conoscendo la natura umana, rimedia al suo turbamento con queste parole: «Non temere, Zaccaria». Conforta la sua anima spaventata e la riempie di gioia con questo nuovo annunzio: «La tua preghiera è stata esaudita e tua moglie Elisabetta ti darà un figlio, che chiamerai Giovanni. Avrai gioia ed esultanza.» Quando un giusto viene al mondo… coloro che sono responsabili di questa nascita si rallegrano… Ora la nascita di Giovanni è un lieto annunzio per il mondo intero. E colui che, una volta, volendo essere utile agli altri, ha acconsentito ad avere figli e ha voluto assoggettarsi a questa responsabilità, deve supplicare Dio affinché suo figlio sia in grado di compiere una tale entrata nel mondo. Allora questa nascita gli procurerà una grande gioia. Di Giovanni infatti sta scritto: «Sarà grande davanti al Signore». Queste parole rivelano quella grandezza dell’anima di Giovanni, che appare agli occhi di Dio. Ma c’è anche una certa piccolezza che si può vedere nella virtù dell’anima. Per lo meno, così intendo questo brano del Vangelo: «Guardatevi dal disprezzare uno solo di questi piccoli che sono nella Chiesa» (Mt 18,20). Non mi viene chiesto di non disprezzare colui che è grande, perché chi è grande non può essere disprezzato; invece mi viene detto: «Non disprezzare uno solo di questi piccoli»… e «piccolo» non è una parola presa a caso.
</p>

<p>
<u>FEGF</u> / Perché non hai creduto alle mie parole ... / Sant’Agostino nel quinto secolo (Discorso 293, 1-2) / Giovanni nasce da una vecchierella sterile, Cristo nasce da una giovanetta vergine. La sterilità generò Giovanni, l'integrità Cristo… Quello viene annunziato dall'angelo che ne predicava la venuta, questi viene concepito all'annunzio dell'angelo. Non si crede che Giovanni nascerà e il padre diventa muto; di Cristo si crede e viene concepito nella fede. Prima, la fede raggiunge la mente della Vergine, poi si attua la fecondità in seno alla madre. Nondimeno, quando l'angelo annunziò Giovanni, sono quasi le stesse le parole di Zaccaria: «Come posso conoscere questo? Io sono vecchio e mia moglie avanzata in età», e di Maria all'annunzio dell'angelo della sua prossima maternità: «Come è possibile? Non conosco uomo». Quasi le stesse parole… Eppure quello viene ammonito, costei viene illuminata. A lui si dice: «Perché non hai creduto»; a lei si dice: «Ricevi quel che hai domandato». Sono pressappoco le stesse parole… Ma il loro senso non rimaneva celato a chi ascoltava le parole e vedeva nella mente. Nelle parole di entrambi non era palese il pensiero; ma agli uomini era nascosto, non all'angelo; anzi, non si celava a Colui che parlava per il ministero dell'angelo.
</p>


<hr>

<h5>HOMILY</h5>

<p>
MARTEDÌ 15 DICEMBRE – III SETTIMANA DI AVVENTO 
</p>

<p>
PRIMA LETTURA<br>
Il Dio di Abramo, il Dio di Isacco, il Dio di Giacobbe, oggi è il Creatore della vita, attraverso la via della redenzione, della liberazione, della salvezza.<br>
Da quando l’uomo è precipitato nella morte, nella schiavitù, nella prigionia, nella cecità spirituale e morale, il Signore si è a Lui rivelato come l’Artefice di una nuova creazione, come il Redentore della storia di peccato, come il Libratore da ogni morte.<br>
Così dice al serpente, immediatamente dopo la caduta:<br>
«Poiché hai fatto questo, maledetto tu fra tutto il bestiame e fra tutti gli animali selvatici! Sul tuo ventre camminerai e polvere mangerai per tutti i giorni della tua vita.<br>
Io porrò inimicizia fra te e la donna, fra la tua stirpe e la sua stirpe: questa ti schiaccerà la testa e tu le insidierai il calcagno» (Gen 3,14-15). <br>
Ecco come si rivela ad Abramo:<br>
«Vattene dalla tua terra, dalla tua parentela e dalla casa di tuo padre, verso la terra che io ti indicherò.<br>
Farò di te una grande nazione e ti benedirò, renderò grande il tuo nome e possa tu essere una benedizione.<br>
Benedirò coloro che ti benediranno e coloro che ti malediranno maledirò, e in te si diranno benedette tutte le famiglie della terra» (Gen 12,1-3).<br>
Con Abramo  entra nella nuova creazione del nostro Dio e Signore un elemento nuovo. Questo elemento nuovo è l’uomo. <br>
Dio crea il nuovo uomo, la nuova vita, la salvezza, la redenzione, la nuova umanità, per mezzo dell’uomo.<br>
L’angelo del Signore chiamò dal cielo Abramo per la seconda volta e disse: «Giuro per me stesso, oracolo del Signore: perché tu hai fatto questo e non hai risparmiato tuo figlio, il tuo unigenito, <br>
io ti colmerò di benedizioni e renderò molto numerosa la tua discendenza, come le stelle del cielo e come la sabbia che è sul lido del mare; la tua discendenza si impadronirà delle città dei nemici. <br>
Si diranno benedette nella tua discendenza tutte le nazioni della terra, perché tu hai obbedito alla mia voce» (Gen 22,15-18). <br>
Poiché Dio crea la vita per mezzo dell’uomo, quando noi vediamo che la vita scompare dalla terra, essa scompare non perché il Signore ha deciso di non essere più il Creatore, ma perché l’uomo, attraverso il quale la nuova vita viene creata, è venuto meno nella sua missione.<br>
Se oggi stiamo raggiungendo picchi altissimi di paganesimo e di ateismo, picchi mai visti così alti nella storia dell’umanità, è segno che gli strumenti del Signore sono venuti meno.<br>
Un’immagine potrà aiutarci a comprendere.<br>
Un contadino decide di rivoltare la terra con l’aratro. Mentre si accinge ad arare la terra, si rompe l’aratro. <br>
La terra non potrà essere più arata finché lo strumento non sarà riparato. <br>
Vi è però una sostanziale differenza tra uno strumento inanimato e lo strumento animato che è l’uomo.<br>
L’uomo non solo deve volere essere riparato dal suo Signore, Creatore, Salvatore, Redentore, in più una volta riparato deve perseverare nella sua riparazione e anche crescere di vita in vita.<br>
Se non progredisce di vita in vita, camminando di fede in fede e di verità in verità, ritorna nella sua morte e il Signore non può servirsi di lui per creare la nuova umanità.<br>
In Cristo Gesù, Dio e l’uomo, il vero Dio e il vero uomo, nello Spirito Santo, operano in modo perfettissimo.<br>
Il vero uomo si consegna interamente al vero Dio e il vero Dio, nello Spirito Santo, si consegna al Padre perché se ne serva come vittima di espiazione per i peccati del mondo.<br>
Ora in Cristo, il cristiano, divenuto vero uomo per opera dello Spirito Santo nelle acque del battesimo, deve interamente consegnarsi a Cristo Gesù perché Cristo Gesù se ne serva per portare a compimento l’opera che il Padre gli ha affidato.<br>
Per ogni battezzato che si sottrae a questo dono, una parte di umanità rimane nella sua morte.<br>
È questa oggi la causa della recrudescenza del paganesimo e dell’ateismo: moltissimi cristiani hanno rinunciato di farsi dono a Cristo Gesù, anzi lavorano come se Lui neanche più esistesse.<br>
I risultati di questo rifiuto di farsi dono a Cristo Signore sono sotto i nostri occhi: la grande disumanità nella quale si sta incamminando la moderna umanità.<br>
Questa moderna umanità sta divenendo così disumana da essere giunta a impegnare ogni sua energia, ogni sua forza, la sua stessa economia al fine di cancellare ogni traccia del vero Dio sulla nostra terra.<br>
Le tracce di Dio vanno cancellate nella mente, nel cuore, nello stesso corpo, in tutta la sua natura.<br>
Non penso vi sia stoltezza e insipienza più grandi di queste. Come potrà un uomo cancellare Dio dalla mente, dal cuore, dall’anima, dal corpo, dalla natura dell’uomo, se l’uomo non è opera dell’uomo ma del suo Creatore e Signore?<br>
Ecco la stoltezza che è divenuta naturale dell’uomo. Quest’uomo che è solo polvere e cenere pensa di poter distruggere Dio, il Signore Onnipotente!<br>
Tutto questo accade perché lo strumento umano, il cristiano, ha smesso di farsi dono a Cristo Gesù per la salvezza del mondo.<br>
Al tempo del profeta Sofonia l’uomo era venuto meno al suo ministero di Salvatore, Redentore, Luce, Verità per i suoi fratelli, e il popolo si era consegnato all’idolatria.
</p>

<p>
LEGGIAMO Sof 3,1-2.9-13<br>
Guai alla città ribelle e impura, alla città che opprime! <br>
Non ha ascoltato la voce, non ha accettato la correzione. Non ha confidato nel Signore, non si è rivolta al suo Dio.<br>
Allora io darò ai popoli un labbro puro, perché invochino tutti il nome del Signore e lo servano tutti sotto lo stesso giogo.<br>
Da oltre i fiumi di Etiopia coloro che mi pregano, tutti quelli che ho disperso, mi porteranno offerte.<br>
In quel giorno non avrai vergogna di tutti i misfatti commessi contro di me, perché allora allontanerò da te tutti i superbi gaudenti, e tu cesserai di inorgoglirti sopra il mio santo monte.<br>
Lascerò in mezzo a te un popolo umile e povero». Confiderà nel nome del Signore <br>
il resto d’Israele. Non commetteranno più iniquità e non proferiranno menzogna; non si troverà più nella loro bocca una lingua fraudolenta. Potranno pascolare e riposare senza che alcuno li molesti.<br>
Dobbiamo tutti convincerci. L’uomo è vero strumento di salvezza nella mani del suo Dio e Signore.<br>
Ma quando è strumento di salvezza? Quando si consegna al suo Signore allo stesso modo che si è consegnato Cristo Gesù.<br>
Oggi è il cristiano Luce di Cristo Gesù nel mondo. È Sale di sapienza e di verità, grazia di salvezza e di redenzione.<br>
Tutto questo però si compie se il cristiano è in Cristo, vive con Cristo e per Cristo. <br>
Quando il cristiano è in Cristo, vive con Cristo e per Cristo, è allora che Cristo Gesù vive nel cristiano, opera con lui e per mezzo di lui.<br>
Così per Cristo, con Cristo, in Cristo deve sempre divenire per il cristiano, nel cristiano, con il cristiano.<br>
Cristo vive nel mondo se il cristiano vive. Cristo opera per il mondo se il cristiano opera. Cristo Gesù cammina con il mondo per la sua salvezza se il cristiano cammina nel mondo per la sua salvezza.<br>
Ogni cristiano deve essere in Cristo, con Cristo, per Cristo, secondo il suo proprio ministero e la sua speciale, particolare conformazione a Cristo operata nei sacramenti.<br>
Il papa deve essere in Cristo, con Cristo, per Cristo come papa, il vescovo come vescovo, il presbitero come presbitero, il diacono come diacono, il cresimato come cresimato, il battezzato come battezzato.<br>
Ma questo ancora non è sufficiente. Ognuno deve essere in Cristo, con Cristo, per Cristo secondo la misura del dono ricevuto dallo Spirito Santo.<br>
È questo il mistero del cristiano e la sua altissima responsabilità: consegnarsi a Cristo, perché Cristo vivendo in lui, con lui, per lui possa oggi e sempre compiere il mistero della nuova creazione dell’uomo.<br>
Se oggi una fortissima depressione spirituale avvolge l’umanità, questo accade perché il cristiano si è sottratto al suo ministero e alla sua vocazione. <br>
Urge, se vogliamo che l’umanità risorga da questo letto di depressione spirituale, che il cristiano torni ad essere cristiano.
</p>

<p>
LETTURA DEL  VANGELO<br>
C’è una vigna da lavorare perché produca buoni frutti. Una vigna abbandonata a se stessa, diviene pascolo di animali selvatici. Ecco cosa rivela il Salmo:<br>
Tu, pastore d’Israele, ascolta, tu che guidi Giuseppe come un gregge. Seduto sui cherubini, risplendi davanti a Èfraim, Beniamino e Manasse. Risveglia la tua potenza e vieni a salvarci.<br>
O Dio, fa’ che ritorniamo, fa’ splendere il tuo volto e noi saremo salvi.<br>
Signore, Dio degli eserciti, fino a quando fremerai di sdegno contro le preghiere del tuo popolo?<br>
Tu ci nutri con pane di lacrime, ci fai bere lacrime in abbondanza. Ci hai fatto motivo di contesa per i vicini e i nostri nemici ridono di noi.<br>
Dio degli eserciti, fa’ che ritorniamo, fa’ splendere il tuo volto e noi saremo salvi.<br>
Hai sradicato una vite dall’Egitto, hai scacciato le genti e l’hai trapiantata.<br>
Le hai preparato il terreno, hai affondato le sue radici ed essa ha riempito la terra.<br>
La sua ombra copriva le montagne e i suoi rami i cedri più alti. Ha esteso i suoi tralci fino al mare, arrivavano al fiume i suoi germogli.<br>
Perché hai aperto brecce nella sua cinta e ne fa vendemmia ogni passante? La devasta il cinghiale del bosco e vi pascolano le bestie della campagna.<br>
Dio degli eserciti, ritorna! Guarda dal cielo e vedi e visita questa vigna, proteggi quello che la tua destra ha piantato, il figlio dell’uomo che per te hai reso forte.<br>
È stata data alle fiamme, è stata recisa: essi periranno alla minaccia del tuo volto. Sia la tua mano sull’uomo della tua destra, sul figlio dell’uomo che per te hai reso forte. Da te mai più ci allontaneremo, facci rivivere e noi invocheremo il tuo nome. Signore, Dio degli eserciti, fa’ che ritorniamo, fa’ splendere il tuo volto e noi saremo salvi (Sal 80,1-20). <br>
In verità non è Dio che ha abbandonato il suo popolo. È lo strumento umano che è venuto meno. È l’uomo che si è rifiutato di lavorare nella vigna del Signore.<br>
Se il Signore non troverà qualcuno disposto a consacrarsi al lavoro nella vigna, questa sarà sempre pascolo degli animali selvatici.<br>
È questa la grande, ininterrotta opera del Signore: cercare uomini che vogliono consacrare la loro vita per il lavoro nella sua vigna.<br>
Colmare questi uomini di Spirito Santo perché mai si stanchino e mai abbandonino il lavoro intrapreso.<br>
Quando un uomo, nello Spirito Santo, persevera nel suo lavoro nella viga, questa sempre produrrà ottimo frutto.<br>
Le regole perché si possa produrre molto frutto le dona Gesù nell’allegoria della vite vera e dei tralci.<br>
«Io sono la vite vera e il Padre mio è l’agricoltore. Ogni tralcio che in me non porta frutto, lo taglia, e ogni tralcio che porta frutto, lo pota perché porti più frutto. <br>
Voi siete già puri, a causa della parola che vi ho annunciato. Rimanete in me e io in voi. Come il tralcio non può portare frutto da se stesso se non rimane nella vite, così neanche voi se non rimanete in me. <br>
Io sono la vite, voi i tralci. Chi rimane in me, e io in lui, porta molto frutto, perché senza di me non potete far nulla. Chi non rimane in me viene gettato via come il tralcio e secca; poi lo raccolgono, lo gettano nel fuoco e lo bruciano. <br>
Se rimanete in me e le mie parole rimangono in voi, chiedete quello che volete e vi sarà fatto.  In questo è glorificato il Padre mio: che portiate molto frutto e diventiate miei discepoli (Gv 15,1-8). <br>
Quando questa regola viene disattesa, è allora che si ritorna nell’idolatria, nell’immoralità. È allora che la vigna del Signore viene aggredita dai rovi dell’idolatria e dai cinghiali dell’immoralità e dell’ateismo.<br>
Ma di questa depressione e regressione della vigna responsabile non è il Signore, è l’uomo che è venuto meno al suo lavoro e responsabilità. 
</p>

<p>
LEGGIAMO IL TESTO DI Mt 21,28-32<br>
«Che ve ne pare? Un uomo aveva due figli. Si rivolse al primo e disse: “Figlio, oggi va’ a lavorare nella vigna”. <br>
Ed egli rispose: “Non ne ho voglia”. Ma poi si pentì e vi andò. <br>
Si rivolse al secondo e disse lo stesso. Ed egli rispose: “Sì, signore”. Ma non vi andò. <br>
Chi dei due ha compiuto la volontà del padre?». Risposero: «Il primo». E Gesù disse loro: «In verità io vi dico: i pubblicani e le prostitute vi passano avanti nel regno di Dio. <br>
Giovanni infatti venne a voi sulla via della giustizia, e non gli avete creduto; i pubblicani e le prostitute invece gli hanno creduto. Voi, al contrario, avete visto queste cose, ma poi non vi siete nemmeno pentiti così da credergli. <br>
Il Signore suscita un eccellente operaio e lo manda a lavorare nella sua vigna. Questo eccellente operaio è Giovanni il Battista, colmato di Spirito Santo fin dal grembo della madre.<br>
Lui inizia il lavoro, predica la conversione, invita a riceve un battesimo di penitenza per il perdono dei peccati.<br>
Pubblicani e prostitute accolgono il messaggio di Giovanni, si convertono, si sottomettono al suo battesimo.<br>
Attestano così di voler ritornare nella volontà di Dio, che avviene nell’obbedienza ad ogni sua Parola.<br>
Anziani del popolo e capi dei sacerdoti rendono vano per loro il disegno di Dio su di essi, che è anche per loro disegno di conversione e di salvezza.<br>
Se capi dei sacerdoti e anziani del popolo avessero ascoltato il grido di Giovanni, essi sarebbero ritornati nella volontà di Dio, sarebbero divenuti nuovamente strumenti di salvezza nella mani del loro Dio, Signore, Creatore, Redentore.<br>
Avendo rifiutato l’invito alla conversione, non solo sono rimasti lontano dalla volontà di Dio, per essi nessuno mai ritornerà a Dio. <br>
Può aiutare perché altri ritornino nella volontà di Dio, solo chi vive nella volontà di Dio e in essa rimane per tutti i giorni della sua vita.<br>
Madre del Signore, hai fatto la volontà di Dio e per te il Redentore è venuto nel mondo. Ottienici la grazia di fare anche noi la volontà di Dio sempre, per tutti i giorni della nostra vita. <br>
Noi obbediremo e per noi la salvezza ricoprirà la terra e l’umanità uscirà dalla sua depressione e regressione spirituale. Amen. 
</p>


        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/PRAXIS/QUOTIDIE.html'>QUOTIDIE</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/PRAXIS/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a></li>
<li><a href="../VERBUM.html" title="VERBUM" class="page">VERBUM</a>
<ul>
<li><a href="./AV1-1DOMENICA-A.html" title="AV1-1DOMENICA-A" class="page">AV1-1DOMENICA-A</a></li>
<li><a href="./AV1-1DOMENICA-B.html" title="AV1-1DOMENICA-B" class="page">AV1-1DOMENICA-B</a></li>
<li><a href="./AV1-1DOMENICA-C.html" title="AV1-1DOMENICA-C" class="page">AV1-1DOMENICA-C</a></li>
<li><a href="./AV1-2LUN-1.html" title="AV1-2LUN-1" class="page">AV1-2LUN-1</a></li>
<li><a href="./AV1-2LUN-2.html" title="AV1-2LUN-2" class="page">AV1-2LUN-2</a></li>
<li><a href="./AV1-2LUN-3.html" title="AV1-2LUN-3" class="page">AV1-2LUN-3</a></li>
<li><a href="./AV1-3MAR-1.html" title="AV1-3MAR-1" class="page">AV1-3MAR-1</a></li>
<li><a href="./AV1-3MAR-2.html" title="AV1-3MAR-2" class="page">AV1-3MAR-2</a></li>
<li><a href="./AV1-3-MAR-3.html" title="AV1-3-MAR-3" class="page">AV1-3-MAR-3</a></li>
<li><a href="./AV1-4-MER-1.html" title="AV1-4-MER-1" class="page">AV1-4-MER-1</a></li>
<li><a href="./AV1-4-MER-2.html" title="AV1-4-MER-2" class="page">AV1-4-MER-2</a></li>
<li><a href="./AV1-4-MER-3.html" title="AV1-4-MER-3" class="page">AV1-4-MER-3</a></li>
<li><a href="./AV1-5-GIO-1.html" title="AV1-5-GIO-1" class="page">AV1-5-GIO-1</a></li>
<li><a href="./AV1-5-GIO-2.html" title="AV1-5-GIO-2" class="page">AV1-5-GIO-2</a></li>
<li><a href="./AV1-5-GIO-3.html" title="AV1-5-GIO-3" class="page">AV1-5-GIO-3</a></li>
<li><a href="./AV1-6-VEN-1.html" title="AV1-6-VEN-1" class="page">AV1-6-VEN-1</a></li>
<li><a href="./AV1-6-VEN-2.html" title="AV1-6-VEN-2" class="page">AV1-6-VEN-2</a></li>
<li><a href="./AV1-6-VEN-3.html" title="AV1-6-VEN-3" class="page">AV1-6-VEN-3</a></li>
<li><a href="./AV1-7-SAB-1.html" title="AV1-7-SAB-1" class="page">AV1-7-SAB-1</a></li>
<li><a href="./AV1-7-SAB-2.html" title="AV1-7-SAB-2" class="page">AV1-7-SAB-2</a></li>
<li><a href="./AV1-7-SAB-3.html" title="AV1-7-SAB-3" class="page">AV1-7-SAB-3</a></li>
<li><a href="./AV2-1-DOMENICA-B.html" title="AV2-1-DOMENICA-B" class="page">AV2-1-DOMENICA-B</a></li>
<li><a href="./AV2-2-LUN-1.html" title="AV2-2-LUN-1" class="page">AV2-2-LUN-1</a></li>
<li><a href="./AV2-4-MER-1.html" title="AV2-4-MER-1" class="page">AV2-4-MER-1</a></li>
<li><a href="./AV2-5-GIO-1.html" title="AV2-5-GIO-1" class="page">AV2-5-GIO-1</a></li>
<li><a href="./AV2-6-VEN-1.html" title="AV2-6-VEN-1" class="page">AV2-6-VEN-1</a></li>
<li><a href="./AV2-7-SAB-1.html" title="AV2-7-SAB-1" class="page">AV2-7-SAB-1</a></li>
<li><a href="./AV3-1DOMENICA-B.html" title="AV3-1DOMENICA-B" class="page">AV3-1DOMENICA-B</a></li>
<li><a href="./AV3-2LUN.html" title="AV3-2LUN" class="page">AV3-2LUN</a></li>
<li><b>AV3-3MAR</b></li>
<li><a href="./AV3-4MER.html" title="AV3-4MER" class="page">AV3-4MER</a></li>
<li><a href="./AV3-5GIO.html" title="AV3-5GIO" class="page">AV3-5GIO</a></li>
<li><a href="./AV3-6VEN.html" title="AV3-6VEN" class="page">AV3-6VEN</a></li>
<li><a href="./AV3-7SAB.html" title="AV3-7SAB" class="page">AV3-7SAB</a></li>
<li><a href="./AV4-1DOMENICA-B.html" title="AV4-1DOMENICA-B" class="page">AV4-1DOMENICA-B</a></li>
<li><a href="./Z1208-IMMACOLATA.html" title="Z1208-IMMACOLATA" class="page">Z1208-IMMACOLATA</a></li>
<li><a href="./Z1217.html" title="Z1217" class="page">Z1217</a></li>
<li><a href="./Z1218.html" title="Z1218" class="page">Z1218</a></li>
<li><a href="./Z1219.html" title="Z1219" class="page">Z1219</a></li>
<li><a href="./Z1220.html" title="Z1220" class="page">Z1220</a></li>
<li><a href="./Z1221.html" title="Z1221" class="page">Z1221</a></li>
<li><a href="./Z1222.html" title="Z1222" class="page">Z1222</a></li>
<li><a href="./Z1223.html" title="Z1223" class="page">Z1223</a></li>
<li><a href="./Z1224.html" title="Z1224" class="page">Z1224</a></li>
</ul></li>
</ul></li>
</ul>

</div>

</div>
 
</body>
</html>
