	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>Giovedì</h1>-->
        <h3>Giovedì</h3>

<p>
I Settimana del Tempo di Avvento
</p>

<p>
ANTIFONA D'INGRESSO / Tu sei vicino, o Signore; / tutte le tue vie sono verità. / Fin da principio ho conosciuto / dalla tua testimonianza / che tu sei in eterno. / oppure: / Dio stabilì con lui un'alleanza di pace, / perché presiedesse al santuario e al popolo, / così a lui e alla sua discendenza / fu riservata la dignità del sacerdozio per sempre. (Sir 40,24)
</p>

<p>
ATTO PENITENZIALE / All'inizio di questa celebrazione eucaristica, chiediamo la conversione del cuore, fonte di riconciliazione e di comunione con Dio e con i fratelli. / C: Signore, che sei venuto nel mondo per salvarci, abbi pietà di noi. / A: Signore, pietà. / C: Cristo, che continui a visitarci con la grazia del tuo Spirito, abbi pietà di noi. / A: Cristo, pietà. / C: Signore, che verrai un giorno a giudicare le nostre opere, abbi pietà di noi. / A: Signore, pietà. / C: Dio Onnipotente abbia misericordia di voi, perdoni i vostri peccati e vi conduca alla vita eterna. / A: Amen.
</p>

<p>
COLLETTA / Ridesta la tua potenza, Signore, e con grande forza soccorri i tuoi fedeli; la tua grazia vinca le resistenze del peccato e affretti il momento della salvezza. Per il nostro Signore... / oppure: / Padre santo, che nel Vescovo Nicola hai dato alla tua Chiesa un maestro di fede, invitto nel difendere la verità dagli assalti dell'errore e un pastore buono instancabile nel donarsi a tutti, dona una fede salva, e un amore aperto e generoso al tuo popolo che lo venera come protettore. Per il nostro Signore Gesù Cristo, tuo Figlio, che è Dio,e vive e regna con te, nell’unità dello Spirito Santo, per tutti i secoli dei secoli.
</p>

<p>
PRIMA LETTURA / Dal libro del profeta Isaia. (Is 26, 1-6) / In quel giorno si canterà questo canto nella terra di Giuda: / «Abbiamo una città forte; / mura e bastioni egli ha posto a salvezza. / Aprite le porte: / entri una nazione giusta, / che si mantiene fedele. / La sua volontà è salda; / tu le assicurerai la pace, / pace perché in te confida. / Confidate nel Signore sempre, / perché il Signore è una roccia eterna, / perché egli ha abbattuto / coloro che abitavano in alto, / ha rovesciato la città eccelsa, / l'ha rovesciata fino a terra, / l'ha rasa al suolo. / I piedi la calpestano: / sono i piedi degli oppressi, / i passi dei poveri». / C: Parola di Dio. / A: Rendiamo grazie a Dio.
</p>

<p>
SALMO RESPONSORIALE / (Sal.117) RIT: Benedetto colui che viene nel nome del Signore. / Rendete grazie al Signore perché è buono, / perché il suo amore è per sempre. / È meglio rifugiarsi nel Signore / che confidare nell'uomo. / È meglio rifugiarsi nel Signore / che confidare nei potenti. / / Apritemi le porte della giustizia: / vi entrerò per ringraziare il Signore. / È questa la porta del Signore: / per essa entrano i giusti. / Ti rendo grazie, perché mi hai risposto, / perché sei stato la mia salvezza. / / Ti preghiamo, Signore: dona la salvezza! / Ti preghiamo, Signore: dona la vittoria! / Benedetto colui che viene nel nome del Signore. / Vi benediciamo dalla casa del Signore. / Il Signore è Dio, egli ci illumina.
</p>

<p>
CANTO AL VANGELO (Is 55,6) / Alleluia, Alleluia. / Cercate il Signore, mentre si fa trovare, / invocatelo, mentre è vicino. / Alleluia.
</p>

<p>
VANGELO / Dal Vangelo secondo Matteo (Mt 7, 21.24-27) / In quel tempo, Gesù disse ai suoi discepoli: «Non chiunque mi dice: "Signore, Signore", entrerà nel regno dei cieli, ma colui che fa la volontà del Padre mio che è nei cieli. Perciò chiunque ascolta queste mie parole e le mette in pratica, sarà simile a un uomo saggio, che ha costruito la sua casa sulla roccia. Cadde la pioggia, strariparono i fiumi, soffiarono i venti e si abbatterono su quella casa, ma essa non cadde, perché era fondata sulla roccia. Chiunque ascolta queste mie parole e non le mette in pratica, sarà simile a un uomo stolto, che ha costruito la sua casa sulla sabbia. Cadde la pioggia, strariparono i fiumi, soffiarono i venti e si abbatterono su quella casa, ed essa cadde e la sua rovina fu grande». / C: Parola del Signore. / A: Lode a Te o Cristo.
</p>

<p>
PREGHIERA DEI FEDELI / Il Padre ha reso Cristo pietra angolare, roccia eterna, sostegno della vita di ogni uomo. Aggrappati alla sua forza, umilmente lo preghiamo dicendo: Noi confidiamo in te, Signore. / Fa' che la tua Chiesa, Signore, radicata profondamente in Cristo, attinga da lui gli insegnamenti per la sua missione nel mondo. Preghiamo: / Illumina, o Signore, i capi dei popoli, perchè con saggezza sappiano costruire l'avvenire del mondo sui valori duraturi della pace e della fratellanza. Preghiamo: / Concedi, o Signore, ai carcerati, ai drogati e a quanti hanno perso la fiducia negli uomini, il coraggio e la fede di ricostruire la loro vita in Cristo, rinnovatore di ogni cosa. Preghiamo: / Dona, o Signore, alla nostra comunità parrocchiale la forza di ricercare la tua volontà anche nelle scelte ordinarie della vita pastorale. Preghiamo: / Fà crollare, o Signore, le illusioni di quanti impostano la loro esistenza sulla vacuità, e dona loro sete e fame dei veri valori. Preghiamo: / Per le vocazioni della nostra diocesi. / Per l'impegno parrocchiale nella catechesi degli adulti. / Ti chiediamo, o Padre, di rafforzare in questo tempo di avvento la nostra fede, perchè essa non vacilli nella prova e nella tentazione, ma diventi più salda e coerente. Per Cristo nostro Signore. Amen.
</p>

<p>
SULLE OFFERTE / Accogli, Signore, il pane e il vino, dono della tua benevolenza, e fa' che l'umile espressione della nostra fede sia per noi pegno di salvezza eterna. Per Cristo nostro Signore.
</p>

<p>
PREFAZIO / E' veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo nostro Signore. Al suo primo avvento nell'umiltà della nostra natura umana, egli portò a compimento la promessa antica, e ci apri la via dell'eterna salvezza. Verrà di nuovo nello splendore della gloria, e ci chiamerà a possedere il regno promesso che ora osiamo sperare vigilanti nell'attesa. E noi, uniti agli angeli e alla moltitudine dei cori celesti, cantiamo con gioia l'inno della tua lode:
</p>

<p>
ANTIFONA ALLA COMUNIONE / Viviamo in questo mondo / con giustizia e pietà, / nell'attesa che si compia la beata speranza. / e venga la gloria del nostro Dio.  / oppure:  / Beato quel servo che il padrone al suo ritorno troverà vigilante. / In verità vi dico: gli affiderà l'amministrazione di tutti i suoi beni. (Mt 24,46-17)
</p>

<p>
DOPO LA COMUNIONE / La partecipazione a questo sacramento, che a noi pellegrini sulla terra rivela il senso cristiano della vita, ci sostenga, Signore, nel nostro cammino e ci guidi ai beni eterni. Per il Cristo nostro Signore. / oppure: / O Padre, che ci hai nutrito alla mensa del tuo Figlio, fa' che sentiamo in noi la fiamma viva del tuo amore e, imitando la fede e la carità di san Nicola andiamo incontro con gioia al Cristo che viene. Egli vive e regna nei secoli dei secoli.
</p>


<hr>

<p>
Evangelizo / San Giovanni della Croce (1542-1591) carmelitano, dottore della Chiesa, Avvisi e sentenze n° 307-319 / Ascoltare e mettere in pratica / Il Padre pronunciò una parola: suo Figlio. Questa parla sempre in un eterno silenzio e nel silenzio dev'essere ascoltata dall'anima. Parli poco, e non si immischi delle cose sulle quali non viene interrogato. Non si lamenti di nessuno; non faccia mai delle domande o, se occorre assolutamente, le faccia con poche parole. Badi a non contraddire nessuno, e non si permetta mai una parola che non sia pura. Quando parla, lo faccia in modo da non offendere nessuno, e non dica nulla che non possa senza timore dire davanti a tutti. Conservi la serenità spirituale nell'attenzione amorosa a Dio e, quando è necessario parlare, lo faccia con la stessa serenità e la stessa pace. Tenga per Lei ciò che Dio le dice, e ricordi questa parola della Scrittura: "Il mio segreto è mio" (Is 24,16)... Per progredire nella virtù, è importante tacere e agire, perché nel parlare uno si distrae, mentre custodendo il silenzio e lavorando si raccoglie. Appena abbiamo imparato da qualcuno ciò che basta al nostro progresso spirituale, non occorre domandargli di dirne di più, né continuare a parlare, ma mettersi all'opera seriamente e in silenzio, con zelo e umiltà, con carità e disprezzo di sé. Prima di tutto è necessario e conveniente servire Dio nel silenzio delle tendenze disordinate, come la lingua, per non intendere null'altro che parole d'amore.
</p>

<p>
DiBruno / Di Mons. Costantino Di Bruno assistente centrale del Movimento Apostolico / Chiunque ascolta queste mie parole / (Is 26,1-6; Sal 117,1.8-9.19-21.25.27a; Mt 7,21.24-27) / Nessun cristiano domani, nel giorno del rendimento dei conti, potrà trovare un motivo di scusa al fine di giustificare la sua non fede nelle Parole di Gesù. La relazione con Dio non è nel fare cose e neanche è nel recitare preghiere. Essa è piena e perfetta obbedienza ad ogni Parola che è uscita dalla bocca di Cristo Signore. Questa relazione di obbedienza non viene da Gesù. Lui la conferma solennemente. Essa viene dal Padre. Mai Dio ha approvato un culto che non fosse finalizzato all’obbedienza. / Dice il Signore degli eserciti, Dio d’Israele: Aggiungete pure i vostri olocausti ai vostri sacrifici e mangiatene la carne! Io però non parlai né diedi ordini sull’olocausto e sul sacrificio ai vostri padri, quando li feci uscire dalla terra d’Egitto, ma ordinai loro: “Ascoltate la mia voce, e io sarò il vostro Dio e voi sarete il mio popolo; camminate sempre sulla strada che vi prescriverò, perché siate felici”. Ma essi non ascoltarono né prestarono orecchio alla mia parola; anzi, procedettero ostinatamente secondo il loro cuore malvagio e, invece di rivolgersi verso di me, mi hanno voltato le spalle. Da quando i vostri padri sono usciti dall’Egitto fino ad oggi, io vi ho inviato con assidua premura tutti i miei servi, i profeti; ma non mi hanno ascoltato né prestato orecchio, anzi hanno reso dura la loro cervìce, divenendo peggiori dei loro padri. Dirai loro tutte queste cose, ma non ti ascolteranno; li chiamerai, ma non ti risponderanno. Allora dirai loro: Questa è la nazione che non ascolta la voce del Signore, suo Dio, né accetta la correzione. La fedeltà è sparita, è stata bandita dalla loro bocca (Ger 7,21-28). «Con che cosa mi presenterò al Signore, mi prostrerò al Dio altissimo? Mi presenterò a lui con olocausti, con vitelli di un anno? Gradirà il Signore migliaia di montoni e torrenti di olio a miriadi? Gli offrirò forse il mio primogenito per la mia colpa, il frutto delle mie viscere per il mio peccato?». Uomo, ti è stato insegnato ciò che è buono e ciò che richiede il Signore da te: praticare la giustizia, amare la bontà, camminare umilmente con il tuo Dio (Mi 6,6-8). / Cosa cambia nella dichiarazione di Gesù in ordine alla salvezza eterna? Dalla Parola di Dio secondo l’Antica Alleanza si passa alla Parola di Cristo Signore, secondo il Vangelo. Non sono più i dieci Comandamenti o la Legge antica la via per accedere al regno eterno del Signore, ma la Parola della Nuova Alleanza, nella quale vi è tutta la Parola antica, ma porta nella sua pienezza di obbedienza e di rivelazione. Non si ama più Dio e il prossimo secondo la Legge del Sinai o del Levitico, ma si ama dal cuore di Cristo, dal Pensiero di Cristo, dalla volontà di Cristo. Si ama dalla purezza della verità contenuta nel Vangelo e resa sempre viva per noi dallo Spirito Santo. Il passaggio a Gesù è essenza della vera fede. La conversione e la fede nel Vangelo è vera sostanza del Nuovo Patto con Dio. Tutta la Parola del Padre va vissuta secondo il purissimo aggiornamento operato da Figlio. Il Regno dei cieli è governato dalla Legge di Cristo. / Non chiunque mi dice: “Signore, Signore”, entrerà nel regno dei cieli, ma colui che fa la volontà del Padre mio che è nei cieli. Perciò chiunque ascolta queste mie parole e le mette in pratica, sarà simile a un uomo saggio, che ha costruito la sua casa sulla roccia. Cadde la pioggia, strariparono i fiumi, soffiarono i venti e si abbatterono su quella casa, ma essa non cadde, perché era fondata sulla roccia. Chiunque ascolta queste mie parole e non le mette in pratica, sarà simile a un uomo stolto, che ha costruito la sua casa sulla sabbia. Cadde la pioggia, strariparono i fiumi, soffiarono i venti e si abbatterono su quella casa, ed essa cadde e la sua rovina fu grande». / Chi vuole che la sua casa rimanga in eterno, è obbligato a costruirla sulla Parola di Gesù. Diviene allora incomprensibile, ma anche ingiustificabile ogni dichiarazione dei discepoli di Gesù finalizzata a mettere da parte ogni verità contenuta nella sua Parola. Questo significa invito esplicito a costruire sulla sabbia della parola umana. Ma noi lo sappiamo bene. Ogni casa spirituale costruita sulla parola della creatura, crollerà oggi, domani, sempre. La parola umana non dona alcuna stabilità. È sabbia. Solo la Parola di Cristo è roccia eterna che dona stabilità eterna alla nostra cosa. Non è allora stolto chi tenta. È stolto chi si lascia tentare. La casa è sua, non del tentatore. Se lui vuole che la sua casa non crolli, deve costruirla solo sulla Parola di Cristo Signore. Non vi sono altre parole, né sulla terra, né nei cieli, né del Padre. La sola è di Cristo Gesù. / Madre di Dio, Angeli, Santi, fate che costruiamo la nostra casa sulla Parola di Gesù.
</p>

<p>
GetUpAndWalk / Come posso entrare nel Regno di Dio? È una domanda che porta con sé i rischi del volontarismo, l’idea di guadagnarsi la salvezza, un posto d’onore nel banchetto dei cieli, magari con la fretta di una venuta imminente del regno, che il tempo d’avvento chiama a contemplare. Ancora una volta Gesù cambia i miei piani, non mi dà la risposta che magari spero, quella facile, “prega, chiama il Signore ed egli ti aprirà le porte del suo regno”, no. Gesù mi risponde: “Fa’ la volontà di Dio e così entrerai nel suo regno”. Gesù non nega l’importanza della preghiera, ma mi chiama a una preghiera che passi anche dal fare, che trasformi il mio agire in preghiera, lode perenne del Creatore, continua e instancabile ricerca di ciò che Dio desidera. “Fa’ la volontà di Dio”: ama. La volontà di Dio non è un misterioso arcano da scrutare con gli occhi persi nel cielo, è il riflesso del cielo con il quale magari inciampo quando mi faccio pellegrino. “Fa’ la volontà di Dio”: ascolta. E agisci secondo la parola del Padre. Fatti saggio mettendoti all’ascolto e apprenderai a costruire con l’arte di chi crede. Saper costruire sulla roccia è fondarsi sull’eterno, sul forte, su Dio. Se mi radico sulla roccia che è Dio non ci saranno venti troppo forti da abbattermi… ma devo passare dalla fatica di mettere radici dentro la dura pietra. Sono queste le attitudini che possono aiutarmi a vivere l’attesa del regno con un cuore operoso di servo: amare, ascoltare, costruire. (Giuseppe Amalfa SJ)
</p>

<p>
Preghiamo / Dio di bontà e di misericordia, / che ci chiedi di collaborare alla tua opera di salvezza / manda numerosi e santi operai per la tua vigna, / perché alla tua Chiesa non manchino mai / annunciatori coraggiosi del Vangelo, / sacerdoti che ti offrano anche con la vita il sacrificio dell'Eucarestia / e che quali segni splendenti di Cristo buon pastore, / guidino il tuo popolo sulle strade della carità. / Manda il tuo Spirito Santo a rinfrancare il cuore dei giovani, / perché abbiano il coraggio di dirti Sì quando li chiami al servizio dei fratelli, / la perseveranza nel seguire Gesù anche sulla via della croce / e la gioia grande di essere nel mondo testimoni del tuo amore. / O Maria, Madre dei sacerdoti, dona a tutti i membri della Chiesa pisana / la tua stessa fedeltà per testimoniare a tutti / la gioia che nasce dall'incontro con Cristo / che vive e regna nei secoli in eterno. Amen. / (Giovanni Paolo Benotto)
</p>

<p>
Scritti / La vita si dilegua. La fede mi fa sentire la vicinanza dei miei cari defunti, come si sente nel silenzio il battito del cuore di un amico che veglia su di noi. La persuasione che presto mi incontrerò con i loro sguardi mi incoraggia a vivere in modo da non dover arrossire dinanzi a loro e non mi rincresce più lasciar questo mondo. O fede! Come consoli l'anima in questi giorni in cui tutto è mestizia e dolore! Ogni foglia che cade mi avverte che la vita si dilegua: ogni rondine che emigra mi ricorda i miei cari che lasciarono la terra per l'eternità e mentre la natura non mi parla che di dolore, la fede non mi parla che di speranza. (San Luigi Orione)
</p>

<p>
Niente / Calma, bambino mio: qui non c'e' niente. / Tutto e' come lo vedi: il bosco, il fumo, / la fuga dei binari. / Laggiu', da qualche parte, in terre lontane / ci sono un cielo piu' azzurro, e rose sul muro, / o una palma, o un vento piu' caldo. / E questo e' tutto. / Nint'altro che la neve, sui rami dell'abete. / Niente da baciare con una calda / bocca che, come tutte, col tempo si raffredda. / Tu dici, figlio mio, che hai un cuore forte, / che peggio che morire e' vivere inutilmente. / Di morte, parli? Non lo senti, lo schifo / della sua veste? Niente fa ribrezzo / come la morte cercata. Impariamo ad amare / le lunghe ore malate dell'esistenza, / gli angusti anni di smania, / quanto i brevi momenti in cui il deserto fiorisce. (Edith Sodergran) 
</p>


        <span class="backlinks">
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/PRAXIS/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a></li>
<li><a href="../VERBUM.html" title="VERBUM" class="page">VERBUM</a>
<ul>
<li><a href="./AV1-1DOMENICA-A.html" title="AV1-1DOMENICA-A" class="page">AV1-1DOMENICA-A</a></li>
<li><a href="./AV1-1DOMENICA-B.html" title="AV1-1DOMENICA-B" class="page">AV1-1DOMENICA-B</a></li>
<li><a href="./AV1-1DOMENICA-C.html" title="AV1-1DOMENICA-C" class="page">AV1-1DOMENICA-C</a></li>
<li><a href="./AV1-2LUN-1.html" title="AV1-2LUN-1" class="page">AV1-2LUN-1</a></li>
<li><a href="./AV1-2LUN-2.html" title="AV1-2LUN-2" class="page">AV1-2LUN-2</a></li>
<li><a href="./AV1-2LUN-3.html" title="AV1-2LUN-3" class="page">AV1-2LUN-3</a></li>
<li><a href="./AV1-3MAR-1.html" title="AV1-3MAR-1" class="page">AV1-3MAR-1</a></li>
<li><a href="./AV1-3MAR-2.html" title="AV1-3MAR-2" class="page">AV1-3MAR-2</a></li>
<li><a href="./AV1-3-MAR-3.html" title="AV1-3-MAR-3" class="page">AV1-3-MAR-3</a></li>
<li><a href="./AV1-4-MER-1.html" title="AV1-4-MER-1" class="page">AV1-4-MER-1</a></li>
<li><a href="./AV1-4-MER-2.html" title="AV1-4-MER-2" class="page">AV1-4-MER-2</a></li>
<li><a href="./AV1-4-MER-3.html" title="AV1-4-MER-3" class="page">AV1-4-MER-3</a></li>
<li><a href="./AV1-5-GIO-1.html" title="AV1-5-GIO-1" class="page">AV1-5-GIO-1</a></li>
<li><a href="./AV1-5-GIO-2.html" title="AV1-5-GIO-2" class="page">AV1-5-GIO-2</a></li>
<li><b>AV1-5-GIO-3</b></li>
<li><a href="./AV1-6-VEN-1.html" title="AV1-6-VEN-1" class="page">AV1-6-VEN-1</a></li>
<li><a href="./AV1-6-VEN-2.html" title="AV1-6-VEN-2" class="page">AV1-6-VEN-2</a></li>
<li><a href="./AV1-6-VEN-3.html" title="AV1-6-VEN-3" class="page">AV1-6-VEN-3</a></li>
<li><a href="./AV1-7-SAB-1.html" title="AV1-7-SAB-1" class="page">AV1-7-SAB-1</a></li>
<li><a href="./AV1-7-SAB-2.html" title="AV1-7-SAB-2" class="page">AV1-7-SAB-2</a></li>
<li><a href="./AV1-7-SAB-3.html" title="AV1-7-SAB-3" class="page">AV1-7-SAB-3</a></li>
<li><a href="./AV2-1-DOMENICA-B.html" title="AV2-1-DOMENICA-B" class="page">AV2-1-DOMENICA-B</a></li>
<li><a href="./AV2-2-LUN-1.html" title="AV2-2-LUN-1" class="page">AV2-2-LUN-1</a></li>
<li><a href="./AV2-4-MER-1.html" title="AV2-4-MER-1" class="page">AV2-4-MER-1</a></li>
<li><a href="./AV2-5-GIO-1.html" title="AV2-5-GIO-1" class="page">AV2-5-GIO-1</a></li>
<li><a href="./AV2-6-VEN-1.html" title="AV2-6-VEN-1" class="page">AV2-6-VEN-1</a></li>
<li><a href="./AV2-7-SAB-1.html" title="AV2-7-SAB-1" class="page">AV2-7-SAB-1</a></li>
<li><a href="./AV3-1DOMENICA-B.html" title="AV3-1DOMENICA-B" class="page">AV3-1DOMENICA-B</a></li>
<li><a href="./AV3-2LUN.html" title="AV3-2LUN" class="page">AV3-2LUN</a></li>
<li><a href="./AV3-3MAR.html" title="AV3-3MAR" class="page">AV3-3MAR</a></li>
<li><a href="./AV3-4MER.html" title="AV3-4MER" class="page">AV3-4MER</a></li>
<li><a href="./AV3-5GIO.html" title="AV3-5GIO" class="page">AV3-5GIO</a></li>
<li><a href="./AV3-6VEN.html" title="AV3-6VEN" class="page">AV3-6VEN</a></li>
<li><a href="./AV3-7SAB.html" title="AV3-7SAB" class="page">AV3-7SAB</a></li>
<li><a href="./AV4-1DOMENICA-B.html" title="AV4-1DOMENICA-B" class="page">AV4-1DOMENICA-B</a></li>
<li><a href="./Z1208-IMMACOLATA.html" title="Z1208-IMMACOLATA" class="page">Z1208-IMMACOLATA</a></li>
<li><a href="./Z1217.html" title="Z1217" class="page">Z1217</a></li>
<li><a href="./Z1218.html" title="Z1218" class="page">Z1218</a></li>
<li><a href="./Z1219.html" title="Z1219" class="page">Z1219</a></li>
<li><a href="./Z1220.html" title="Z1220" class="page">Z1220</a></li>
<li><a href="./Z1221.html" title="Z1221" class="page">Z1221</a></li>
<li><a href="./Z1222.html" title="Z1222" class="page">Z1222</a></li>
<li><a href="./Z1223.html" title="Z1223" class="page">Z1223</a></li>
<li><a href="./Z1224.html" title="Z1224" class="page">Z1224</a></li>
</ul></li>
</ul></li>
</ul>

</div>

</div>
 
</body>
</html>
