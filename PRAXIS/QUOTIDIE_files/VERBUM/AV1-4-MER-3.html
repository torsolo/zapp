	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>Mercoledì</h1>-->
        <h3>Mercoledì</h3>

<p>
I Settimana del Tempo di Avvento
</p>

<p>
ANTIFONA D'INGRESSO / Il Signore viene, non tarderà: / svelerà i segreti delle tenebre, / si farà conoscere a tutti i popoli. (Ab 2,3; 1Cor 4,5)
</p>

<p>
ATTO PENITENZIALE / Il Signore Gesù, che ci invita alla mensa della Parola e dell'Eucarestia, ci chiama alla conversione. Riconosciamo di essere peccatori e invochiamo con fiducia la misericordia di Dio. / C: Signore, che sei venuto a cercare chi era perduto, abbi pietà di noi. / A: Signore, pietà. / C: Cristo, che sei venuto per dare la tua vita in riscatto per tutti, abbi pietà di noi. / A: Cristo, pietà. / C: Signore, che raccogli nell'unità i tuoi figli dispersi, abbi pietà di noi. / A: Signore, pietà. / C: Dio Onnipotente abbia misericordia di voi, perdoni i vostri peccati e vi conduca alla vita eterna. / A: Amen.
</p>

<p>
COLLETTA / Dio grande e misericordioso, prepara con la tua potenza il nostro cuore a incontrare il Cristo che viene, perchè ci trovi degni di partecipare al banchetto della vita e ci serva egli stesso nel suo avvento glorioso. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
PRIMA LETTURA / Dal libro del profeta Isaia. (Is 25, 6-10) / In quel giorno, / preparerà il Signore degli eserciti / per tutti i popoli, su questo monte, / un banchetto di grasse vivande, / un banchetto di vini eccellenti, / di cibi succulenti, di vini raffinati. / Egli strapperà su questo monte / il velo che copriva la faccia di tutti i popoli / e la coltre distesa su tutte le nazioni. / Eliminerà la morte per sempre. / Il Signore Dio asciugherà le lacrime su ogni volto, / l'ignominia del suo popolo / farà scomparire da tutta la terra, / poiché il Signore ha parlato. / E si dirà in quel giorno: «Ecco il nostro Dio; / in lui abbiamo sperato perché ci salvasse. / Questi è il Signore in cui abbiamo sperato; / rallegriamoci, esultiamo per la sua salvezza, / poiché la mano del Signore si poserà su questo monte». / C: Parola di Dio. / A: Rendiamo grazie a Dio.
</p>

<p>
SALMO RESPONSORIALE / (Sal.22) RIT: Abiterò nella casa del Signore tutti i giorni della mia vita. / Il Signore è il mio pastore: / non manco di nulla. / Su pascoli erbosi mi fa riposare, / ad acque tranquille mi conduce. / Rinfranca l'anima mia. / / Mi guida per il giusto cammino / a motivo del suo nome. Anche se vado per una valle oscura, / non temo alcun male, perché tu sei con me. / Il tuo bastone e il tuo vincastro / mi danno sicurezza. / / Davanti a me tu prepari una mensa / sotto gli occhi dei miei nemici. / Ungi di olio il mio capo; / il mio calice trabocca. / / Sì, bontà e fedeltà mi saranno compagne / tutti i giorni della mia vita, / abiterò ancora nella casa del Signore / per lunghi giorni.
</p>

<p>
CANTO AL VANGELO / Alleluia, Alleluia. / Ecco, viene il Signore a salvare il suo popolo: / beati coloro che sono preparati all'incontro. / Alleluia.
</p>

<p>
VANGELO / Dal Vangelo secondo  Matteo (Mt 15, 29-37) / In quel tempo, Gesù giunse presso il mare di Galilea e, salito sul monte, lì si fermò. Attorno a lui si radunò molta folla, recando con sé zoppi, storpi, ciechi, sordi e molti altri malati; li deposero ai suoi piedi, ed egli li guarì, tanto che la folla era piena di stupore nel vedere i muti che parlavano, gli storpi guariti, gli zoppi che camminavano e i ciechi che vedevano. E lodava il Dio d'Israele. Allora Gesù chiamò a sé i suoi discepoli e disse: «Sento compassione per la folla. Ormai da tre giorni stanno con me e non hanno da mangiare. Non voglio rimandarli digiuni, perché non vengano meno lungo il cammino». E i discepoli gli dissero: «Come possiamo trovare in un deserto tanti pani da sfamare una folla così grande?». Gesù domandò loro: «Quanti pani avete?». Dissero: «Sette, e pochi pesciolini». Dopo aver ordinato alla folla di sedersi per terra, prese i sette pani e i pesci, rese grazie, li spezzò e li dava ai discepoli, e i discepoli alla folla. Tutti mangiarono a sazietà. Portarono via i pezzi avanzati: sette sporte piene. / C: Parola del Signore. / A: Lode a Te o Cristo.
</p>

<p>
PREGHIERA DEI FEDELI / Nessuna sofferenza umana è nascosta agli occhi di Dio. Rendendoci voce di ogni gemito e di ogni ferita dei fratelli, preghiamo dicendo: Vieni in nostro aiuto, Signore. / Ti preghiamo per chi ti nega o è indifferente:  / Ti preghiamo per chi si è lasciato accecare dall'odio:  / Ti preghiamo per chi usa prepotenza: / Ti preghiamo per chi vive costantemente nel peccato: / Ti preghiamo per chi tratta gli altri come oggetti: / Ti supplichiamo per chi si scopre affetto dal cancro: / Ti supplichiamo per chi nasce con deformazioni e menomazioni: / Ti supplichiamo per chi è leso da incidenti stradali: / Ti supplichiamo per chi subisce infortuni sul lavoro: / Ti supplichiamo per gli ammalati di cuore: / Ti preghiamo per chi soffre la fame e la sete: / Ti preghiamo per chi è vittima di terremoti e di alluvioni: / Ti preghiamo per chi non ha casa: / Ti preghiamo per chi è senza lavoro: / Ti preghiamo per chi vive il dramma della guerra: / Ti supplichiamo per i tossicodipendenti e gli alcolizzati: / Ti supplichiamo per i tanti poveri ed emarginati: / Ti supplichiamo per gli sfrattati: / Ti supplichiamo per le vittime di violenza e di imbroglio: / Ti supplichiamo per chi, per debolezza, entra nel giro del male: / O Padre, che salvi tutti gli uomini e non vuoi che nessuno perisca e vada perduto, spandi su tutti la tua misericordia e a tutti fa' sentire il tuo amore paterno. Per Cristo nostro fratello e Signore. Amen.
</p>

<p>
SULLE OFFERTE / Sempre si rinnovi, Signore, l'offerta di questo sacrificio, che attua il santo mistero da te istituito, e con la sua divina potenza renda efficace in noi l'opera della salvezza. Per Cristo nostro Signore. / Oppure: / L’offerta che ti presentiamo, Signore, dia gloria al tuo nome e ottenga a noi il perdono e la pace. Per Cristo nostro Signore.
</p>

<p>
PREFAZIO / E' veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo nostro Signore. Al suo primo avvento nell'umiltà della nostra natura umana, egli portò a compimento la promessa antica, e ci apri la via dell'eterna salvezza. Verrà di nuovo nello splendore della gloria, e ci chiamerà a possedere il regno promesso che ora osiamo sperare vigilanti nell'attesa. E noi, uniti agli angeli e alla moltitudine dei cori celesti, cantiamo con gioia l'inno della tua lode:
</p>

<p>
ANTIFONA ALLA COMUNIONE / Il Signore nostro Dio verrà con potenza / e riempirà di luce i suoi fedeli. (Is 40,10; cf. 34,5) / Oppure: / “Sento compassione di questa folla: / non voglio rimandarli digiuni, / perché non svengano lungo la strada”. (Mt 15,32)
</p>

<p>
DOPO LA COMUNIONE / O Dio, nostro Padre, la forza di questo sacramento ci liberi dal peccato e ci prepari alle feste del Natale. Per Cristo nostro Signore. / Oppure: / O Padre, che ci hai nutriti con il corpo e sangue del tuo Figlio, fa’ che rimaniamo nel tuo amore, viviamo della tua vita e camminiamo verso la tua pace. Per Cristo nostro Signore.
</p>


<hr>

<p>
Evangelizo / Beato John Henry Newman (1801-1890) Cardinale, fondatore di una comunità religiosa, teologo / Twelve Meditations and Intercessions for Good Friday, 9-10 / "Sento compassione di questa folla" / La Scrittura ispirata ce l’aveva detto: “Hai compassione di tutti, perché tutto puoi, non guardi ai peccati degli uomini in vista del pentimento. Poiché tu ami tutte le cose esistenti e nulla disprezzi di quanto hai creato;... Tu risparmi tutte le cose, perché tutte sono tue, Signore, amante della vita” (Sap 11,23s). Questo lo fa scendere dal cielo e gli dà il nome di Gesù...: “Lo chiamerai Gesù: egli infatti salverà il suo popolo dai suoi peccati” (Mt 1,21). Il suo grande amore per gli uomini, la sua compassione per i peccatori, questo lo fa scendere dal cielo. Perché dunque acconsentire a velare la sua gloria in un corpo mortale, se non perché desiderava salvare coloro che si erano smarriti, che avevano perso ogni speranza di salvezza? Lo dice egli stesso: “Il Figlio dell’uomo è venuto a cercare e a salvare ciò che era perduto” (Lc 19,10). Invece di lasciarci perire, ha fatto tutto quanto può fare un Dio onnipotente secondo tutti i suoi divini attributi: ha dato se stesso. E ci ama tutti in modo tale da voler dare la sua vita per ognuno di noi, così assolutamente, così pienamente come se ci fosse un solo uomo da salvare. Egli è il nostro migliore amico..., l’unico vero amico, e spiega tutti i mezzi possibili per ottenere che lo amiamo in cambio. Non ci rifiuta nulla, purché acconsentiamo ad amarlo... O mio Signore e mio Salvatore, nelle tue braccia io sono al sicuro. Se mi custodisci, non ho nulla da temere; invece se mi abbandoni, non ho più nulla da sperare. Non so nulla di ciò che mi succederà fino alla mia morte, non so nulla dell’avvenire, ma confido in te... Conto su di te, perché sai ciò che è buono per me, mentre io non lo so.
</p>

<p>
DiBruno / Di Mons. Costantino Di Bruno assistente centrale del Movimento Apostolico / E lodava il Dio d’Israele / (Is 25,6-10a; Sal 22,1-6; Mt 15,29-37) / L’uomo per natura è obbligato a nutrirsi di Dio, a “mangiare” Lui, per vivere. Mentre ogni altro elemento della creazione si nutre alimentandosi della creazione, l’uomo deve, se vuole vivere, mangiare il suo Dio, nutrirsi di Lui. Se l’uomo non mangia il suo Dio, mai ritornerà nella sua vera vita. Ma come si mangia di Dio? Il primo nutrimento è la sua Parola. Mangiando la Parola, si mangia la volontà di Dio. L’uomo inizia a vivere con la volontà del suo Signore, del suo Dio. Fin dalle origini l’uomo fu tentato perché mangiasse un’altra volontà, quella del serpente. La mangiò. Fu la morte. / Il serpente era il più astuto di tutti gli animali selvatici che Dio aveva fatto e disse alla donna: «È vero che Dio ha detto: “Non dovete mangiare di alcun albero del giardino”?». Rispose la donna al serpente: «Dei frutti degli alberi del giardino noi possiamo mangiare, ma del frutto dell’albero che sta in mezzo al giardino Dio ha detto: “Non dovete mangiarne e non lo dovete toccare, altrimenti morirete”». Ma il serpente disse alla donna: «Non morirete affatto! Anzi, Dio sa che il giorno in cui voi ne mangiaste si aprirebbero i vostri occhi e sareste come Dio, conoscendo il bene e il male». Allora la donna vide che l’albero era buono da mangiare, gradevole agli occhi e desiderabile per acquistare saggezza; prese del suo frutto e ne mangiò, poi ne diede anche al marito, che era con lei, e anch’egli ne mangiò. Allora si aprirono gli occhi di tutti e due e conobbero di essere nudi; intrecciarono foglie di fico e se ne fecero cinture (Gen 3,1-7). / Da questo istante, mangiando e nutrendosi della volontà di Satana, l’uomo non può che procedere di morte in morte. Non può camminare verso la vita chi mangia quotidianamente la volontà del diavolo. Urge ritornare a mangiare la volontà di Dio. Il Padre nella sua benevolenza ha mandato il Figlio suo per farci mangiare la sua volontà. Obbedisce a questo comando eterno, donandoci la Parola del Padre in tutta la sua purezza e bellezza, completezza e pienezza. Nella Parola di Gesù vi è tutta la vita del Padre. Che la Parola produca frutti di vita, lo attestano tutti i miracoli compiuti da Gesù. Il popolo vedeva ritornare la vita e lodava il Dio d’Israele. Ma il dono della Parola non basta. Occorre mangiare “sostanzialmente, realmente, essenzialmente Dio”, perché l’uomo possa vivere tutta la volontà di Dio, cioè tutta la vita di Dio. Mangia la Parola, mangia Dio, vive tutta la vita di Dio. La moltiplicazione dei pani è il segno dell’altro pane, del pane di Dio, del Pane Dio, che i discepoli daranno al mondo. / Gesù si allontanò di là, giunse presso il mare di Galilea e, salito sul monte, lì si fermò. Attorno a lui si radunò molta folla, recando con sé zoppi, storpi, ciechi, sordi e molti altri malati; li deposero ai suoi piedi, ed egli li guarì, tanto che la folla era piena di stupore nel vedere i muti che parlavano, gli storpi guariti, gli zoppi che camminavano e i ciechi che vedevano. E lodava il Dio d’Israele. Allora Gesù chiamò a sé i suoi discepoli e disse: «Sento compassione per la folla. Ormai da tre giorni stanno con me e non hanno da mangiare. Non voglio rimandarli digiuni, perché non vengano meno lungo il cammino». E i discepoli gli dissero: «Come possiamo trovare in un deserto tanti pani da sfamare una folla così grande?». Gesù domandò loro: «Quanti pani avete?». Dissero: «Sette, e pochi pesciolini». Dopo aver ordinato alla folla di sedersi per terra, prese i sette pani e i pesci, rese grazie, li spezzò e li dava ai discepoli, e i discepoli alla folla. Tutti mangiarono a sazietà. Portarono via i pezzi avanzati: sette sporte piene. / Parola ed Eucaristia sono il nutrimento completo. Nella Parola, accogliendola nella verità dello Spirito Santo, l’uomo mangia la volontà di Dio, perché diventi volontà di Dio nel mondo. La volontà di Dio non si deve trovare solo nel Vangelo, ma anche e soprattutto nel discepolo di Gesù che vive di Parola, per la Parola. La Parola è senza alcuna forza. Urge mangiare Dio nella sua sostanza eterna. Lo si mangia, assumendo il corpo di Cristo nella sua sostanza, essenza, realtà, verità. Nel corpo di Cristo si mangia il padre, il Figlio, lo Spirito Santo. Mangiando Dio si vive per Lui. Non si può mangiare Dio nella sua essenza se non si mangia Dio nella sua volontà. Volontà ed essenza sono un solo nutrimento. Mangiare la divina essenza, senza mangiare la sua volontà, è mangiare vanamente e spesso anche in modo sacrilego il corpo di Gesù. / Madre di Dio, Angeli, Santi, aiutateci a mangiare Dio per vivere tutta la volontà di Dio.
</p>

<p>
GetUpAndWalk / Poniamoci davanti a questo gesto come se fosse la prima volta: stupore, gratitudine, lode ci rendono vicini e simili alle persone che Gesù sfama. E forse come loro corriamo il rischio di pensare che un evento così straordinario non possa più ripetersi; anche i discepoli sembrano aver dimenticato l’episodio precedente. Per due volte Matteo racconta che Gesù ha sfamato con il poco messo a disposizione dai discepoli le moltissime persone che lo cercavano per ascoltarlo ed essere guarite. Ripetendo il suo gesto, Gesù spazza via l’idea che il suo amore e la sua compassione siano limitati a un’occasione isolata. La ripetuta straordinarietà del miracolo è dunque un invito a riconoscere che il Signore, ogni giorno, si prende cura di quanti lo cercano. È la straordinarietà di un amore quotidiano che è pieno e attento, senza interruzioni o distrazioni. (Giuseppe Riggio SJ)
</p>

<p>
Preghiamo / Signore, tu solo detieni la vita, la conoscenza, la libertà. / Tu solo possiedi la vera ricchezza, / quella che non si svaluta, / quella che dura anche oltre la tomba, / quella che si condivide, / senza che si consumi. / (Dom Helder Camara)
</p>


        <span class="backlinks">
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/ZAPP/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a></li>
<li><a href="../VERBUM.html" title="VERBUM" class="page">VERBUM</a>
<ul>
<li><a href="./AV1-1-DOMENICA-A.html" title="AV1-1-DOMENICA-A" class="page">AV1-1-DOMENICA-A</a></li>
<li><a href="./AV1-1-DOMENICA-B.html" title="AV1-1-DOMENICA-B" class="page">AV1-1-DOMENICA-B</a></li>
<li><a href="./AV1-1-DOMENICA-C.html" title="AV1-1-DOMENICA-C" class="page">AV1-1-DOMENICA-C</a></li>
<li><a href="./AV1-2-LUN-1.html" title="AV1-2-LUN-1" class="page">AV1-2-LUN-1</a></li>
<li><a href="./AV1-2-LUN-2.html" title="AV1-2-LUN-2" class="page">AV1-2-LUN-2</a></li>
<li><a href="./AV1-2-LUN-3.html" title="AV1-2-LUN-3" class="page">AV1-2-LUN-3</a></li>
<li><a href="./AV1-3-MAR-1.html" title="AV1-3-MAR-1" class="page">AV1-3-MAR-1</a></li>
<li><a href="./AV1-3-MAR-2.html" title="AV1-3-MAR-2" class="page">AV1-3-MAR-2</a></li>
<li><a href="./AV1-3-MAR-3.html" title="AV1-3-MAR-3" class="page">AV1-3-MAR-3</a></li>
<li><a href="./AV1-4-MER-1.html" title="AV1-4-MER-1" class="page">AV1-4-MER-1</a></li>
<li><a href="./AV1-4-MER-2.html" title="AV1-4-MER-2" class="page">AV1-4-MER-2</a></li>
<li><b>AV1-4-MER-3</b></li>
<li><a href="./AV1-5-GIO-1.html" title="AV1-5-GIO-1" class="page">AV1-5-GIO-1</a></li>
<li><a href="./AV1-5-GIO-2.html" title="AV1-5-GIO-2" class="page">AV1-5-GIO-2</a></li>
<li><a href="./AV1-5-GIO-3.html" title="AV1-5-GIO-3" class="page">AV1-5-GIO-3</a></li>
<li><a href="./AV1-6-VEN-1.html" title="AV1-6-VEN-1" class="page">AV1-6-VEN-1</a></li>
<li><a href="./AV1-6-VEN-2.html" title="AV1-6-VEN-2" class="page">AV1-6-VEN-2</a></li>
<li><a href="./AV1-6-VEN-3.html" title="AV1-6-VEN-3" class="page">AV1-6-VEN-3</a></li>
<li><a href="./AV1-7-SAB-1.html" title="AV1-7-SAB-1" class="page">AV1-7-SAB-1</a></li>
<li><a href="./AV1-7-SAB-2.html" title="AV1-7-SAB-2" class="page">AV1-7-SAB-2</a></li>
<li><a href="./AV1-7-SAB-3.html" title="AV1-7-SAB-3" class="page">AV1-7-SAB-3</a></li>
<li><a href="./AV2-1-DOMENICA-B.html" title="AV2-1-DOMENICA-B" class="page">AV2-1-DOMENICA-B</a></li>
<li><a href="./AV2-2-LUN-1.html" title="AV2-2-LUN-1" class="page">AV2-2-LUN-1</a></li>
<li><a href="./AV2-4-MER-1.html" title="AV2-4-MER-1" class="page">AV2-4-MER-1</a></li>
<li><a href="./AV2-5-GIO-1.html" title="AV2-5-GIO-1" class="page">AV2-5-GIO-1</a></li>
<li><a href="./AV2-6-VEN-1.html" title="AV2-6-VEN-1" class="page">AV2-6-VEN-1</a></li>
<li><a href="./AV2-7-SAB-1.html" title="AV2-7-SAB-1" class="page">AV2-7-SAB-1</a></li>
<li><a href="./AV3-1-DOMENICA-B.html" title="AV3-1-DOMENICA-B" class="page">AV3-1-DOMENICA-B</a></li>
<li><a href="./AV3-2-LUN.html" title="AV3-2-LUN" class="page">AV3-2-LUN</a></li>
<li><a href="./AV3-3-MAR.html" title="AV3-3-MAR" class="page">AV3-3-MAR</a></li>
<li><a href="./AV3-4-MER.html" title="AV3-4-MER" class="page">AV3-4-MER</a></li>
<li><a href="./AV3-5-GIO.html" title="AV3-5-GIO" class="page">AV3-5-GIO</a></li>
<li><a href="./AV3-6-VEN.html" title="AV3-6-VEN" class="page">AV3-6-VEN</a></li>
<li><a href="./AV4-1-DOMENICA-B.html" title="AV4-1-DOMENICA-B" class="page">AV4-1-DOMENICA-B</a></li>
<li><a href="./Z1208-S-IMMACOLATA.html" title="Z1208-S-IMMACOLATA" class="page">Z1208-S-IMMACOLATA</a></li>
<li><a href="./Z1217-P.html" title="Z1217-P" class="page">Z1217-P</a></li>
<li><a href="./Z1218-P.html" title="Z1218-P" class="page">Z1218-P</a></li>
<li><a href="./Z1219-P.html" title="Z1219-P" class="page">Z1219-P</a></li>
<li><a href="./Z1220-P.html" title="Z1220-P" class="page">Z1220-P</a></li>
<li><a href="./Z1221-P.html" title="Z1221-P" class="page">Z1221-P</a></li>
<li><a href="./Z1222-P.html" title="Z1222-P" class="page">Z1222-P</a></li>
<li><a href="./Z1223-P.html" title="Z1223-P" class="page">Z1223-P</a></li>
<li><a href="./Z1224-P.html" title="Z1224-P" class="page">Z1224-P</a></li>
</ul></li>
</ul></li>
</ul>

</div>

</div>
 
</body>
</html>
