	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>VERBUM</h1>-->
        <h1>VERBUM</h1>

<p>
<u>HODIE</u> / Mercoledì della III Settimana del Tempo di Avvento.
</p>

<p>
<u>ANTIFONA</u> / Il Signore viene, non tarderà: metterà in luce i segreti delle tenebre e si rivelerà a tutte le genti. (Ab 2,3; 1Cor 4,5)
</p>

<p>
<u>COLLETTA</u> / Dio onnipotente, concedi che la festa ormai vicina del tuo Figlio risani le ferite della vita presente e ci dia il possesso dei beni eterni. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Stillate, cieli, dall'alto</b> / Dal libro del profeta Isaia (Is 45,6b-8.18.21b-25) / «Io sono il Signore, non ce n’è altri. Io formo la luce e creo le tenebre, faccio il bene e provoco la sciagura; io, il Signore, compio tutto questo. Stillate, cieli, dall’alto e le nubi facciano piovere la giustizia; si apra la terra e produca la salvezza e germogli insieme la giustizia. Io, il Signore, ho creato tutto questo». Poiché così dice il Signore, che ha creato i cieli, egli, il Dio che ha plasmato e fatto la terra e l’ha resa stabile, non l’ha creata vuota, ma l’ha plasmata perché fosse abitata: «Io sono il Signore, non ce n’è altri. Non sono forse io, il Signore? Fuori di me non c’è altro dio; un dio giusto e salvatore non c’è all’infuori di me. Volgetevi a me e sarete salvi, voi tutti confini della terra, perché io sono Dio, non ce n’è altri. Lo giuro su me stesso, dalla mia bocca esce la giustizia, una parola che non torna indietro: davanti a me si piegherà ogni ginocchio, per me giurerà ogni lingua». Si dirà: «Solo nel Signore si trovano giustizia e potenza!». Verso di lui verranno, coperti di vergogna, quanti ardevano d’ira contro di lui. Dal Signore otterrà giustizia e gloria tutta la stirpe d’Israele. / Parola di Dio.
</p>

<p>
<u>PSALMUS</u> / (Sal 84) <b>Stillate cieli dall'alto e le nubi facciano piovere il giusto</b> / Ascolterò che cosa dice Dio, il Signore: egli annuncia la pace. Sì, la sua salvezza è vicina a chi lo teme, perché la sua gloria abiti la nostra terra. / Amore e verità s’incontreranno, giustizia e pace si baceranno. Verità germoglierà dalla terra e giustizia si affaccerà dal cielo. / Certo, il Signore donerà il suo bene e la nostra terra darà il suo frutto; giustizia camminerà davanti a lui: i suoi passi tracceranno il cammino.
</p>

<p>
<u>ALLELUIA</u> / Alleluia, alleluia / Alza la tua voce con forza, tu che annunci liete notizie; ecco, il Signore Dio viene con potenza. (Is 40,9-10) / Alleluia.
</p>

<p>
<u>VANGELO</u> / <b>Riferite a Giovanni ciò che avete visto e udito</b> / Dal Vangelo secondo Luca (Lc 7,19-23) / In quel tempo, Giovanni chiamati due dei suoi discepoli li mandò a dire al Signore: «Sei tu colui che deve venire o dobbiamo aspettare un altro?». Venuti da lui, quegli uomini dissero: «Giovanni il Battista ci ha mandati da te per domandarti: “Sei tu colui che deve venire o dobbiamo aspettare un altro?”». In quello stesso momento Gesù guarì molti da malattie, da infermità, da spiriti cattivi e donò la vista a molti ciechi. Poi diede loro questa risposta: «Andate e riferite a Giovanni ciò che avete visto e udito: i ciechi riacquistano la vista, gli zoppi camminano, i lebbrosi sono purificati, i sordi odono, i morti risuscitano, ai poveri è annunciata la buona notizia. E beato è colui che non trova in me motivo di scandalo!». / Parola del Signore.
</p>

<p>
<u>OREMUS</u> / Con l'animo pieno di confidenza nella bontà e nella misericordia del Signore, rivolgiamo a lui la nostra preghiera e diciamo: <b>Tu sei la nostra speranza, Signore.</b> / Signore, il mondo ha un profondo bisogno di certezza e di speranza: fa' che la Chiesa lo aiuti a riconoscere in te il solo Signore che dà risposta alle sue attese. Preghiamo: / Signore, la nostra umanità cerca la pace senza trovarla: manda dall'alto la tua pace e gli uomini diventino operatori di giustizia. Preghiamo: / Signore, nella nostra società ci sono ancora moltitudini di malati, di ciechi, di lebbrosi: fa' che il nostro cuore non resti insensibile davanti a tanta sofferenza e il nostro amore faccia fiorire oggi i miracoli, un tempo operati da Gesù. Preghiamo: / Signore, le tue vie ci rimangono spesso misteriose: donaci di fidarci di te e di credere appassionatamente al tuo amore di Padre. Preghiamo: / Signore, anche oggi ci doni il pane quotidiano, il cibo per il corpo e l'eucaristia per lo spirito: fa' che li riceviamo con animo colmo di gratitudine. Preghiamo: / Signore, tu hai creato la terra perché fosse abitata, ma non a tutti viene riconosciuto il diritto di averne un pezzo. / Signore, tu non ti dimentichi di coloro che la natura non ha dotato delle normali capacità fisiche o psichiche. / Padre santo, che in Gesù ci hai accolti come tuoi figli, ascolta le invocazioni che i nostri cuori ti rivolgono e donaci di costruire la nostra vita sulla salda roccia della tua Parola. Per Cristo nostro Signore. Amen.
</p>

<p>
<u>OFFERTORIO</u> / Sempre si rinnovi, o Signore, l’offerta di questo sacrificio che attua il santo mistero da te istituito, e con la sua divina potenza renda efficace in noi l’opera della salvezza. Per Cristo nostro Signore.
</p>

<p>
<u>OFFERTORIO</u> /  Ti presentiamo, o Signore, il sacrificio di lode: concedi che per questo santo scambio di doni maturino in noi i frutti della redenzione. Per Cristo nostro Signore.
</p>

<p>
<u>PREFAZIO</u> / <b>La duplice venuta del Cristo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. Al suo primo avvento nell’umiltà della condizione umana egli portò a compimento la promessa antica, e ci aprì la via dell’eterna salvezza. Quando verrà di nuovo nello splendore della gloria, ci chiamerà a possedere il regno promesso che ora osiamo sperare vigilanti nell’attesa. E noi, uniti agli Angeli e agli Arcangeli, ai Troni e alle Dominazioni e alla moltitudine dei cori celesti, cantiamo con voce incessante l’inno della tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Cristo, Signore e giudice della storia</b> / È veramente giusto renderti grazie e innalzare a te l’inno di benedizione e di lode, Padre onnipotente, principio e fine di tutte le cose. Tu ci hai nascosto il giorno e l’ora, in cui il Cristo tuo Figlio, Signore e giudice della storia, apparirà sulle nubi del cielo rivestito di potenza e splendore. In quel giorno tremendo e glorioso passerà il mondo presente e sorgeranno cieli nuovi e terra nuova. Ora egli viene incontro a noi in ogni uomo e in ogni tempo, perché lo accogliamo nella fede e testimoniamo nell’amore la beata speranza del suo regno. Nell’attesa del suo ultimo avvento, insieme agli angeli e ai santi, cantiamo unanimi l’inno della tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / Ecco, il Signore nostro viene con potenza, perché si aprano gli occhi dei suoi servi. (Is 40,10; 35,5)
</p>

<p>
<u>COMMUNIO</u> / Andate e riferite ciò che avete visto e udito: ai poveri è annunciata la buona notizia. (Lc 7,22)
</p>

<p>
<u>GRATIAS</u> / Imploriamo, o Signore, la tua misericordia: la forza divina di questo sacramento ci purifichi dal peccato e ci prepari alle feste ormai vicine. Per Cristo nostro Signore.
</p>

<p>
<u>GRATIAS</u> /  Per la partecipazione ai tuoi sacramenti salvaci, o Signore, e confermaci nella luce della tua verità. Per Cristo nostro Signore.
</p>


<hr>

<h5>PROFUNDIS</h5>

<p>
<u>EVANGELIZO</u> / Sant'Ambrogio (ca 340-397) vescovo di Milano e dottore della Chiesa / Commento al Vangelo di Luca, 5,99-102 / «Sei tu colui che viene?» / Sapendo che nessuno può credere con pienezza senza il Vangelo, perché la fede comincia dall'Antico Testamento, ma ha compimento nel Nuovo, quando lo interrogarono sulla sua identità. Il Signore dimostrò di essere lui non con le parole, ma coi fatti: "Andate e riferite a Giovanni ciò che voi udite e vedete: i ciechi recuperano la vista, gli storpi camminano, i lebbrosi sono guariti, i sordi riacquistano l'udito, i morti risuscitano, ai poveri è predicata la buona novella". Tale testimonianza è perfetta, poiché di lui era stato profetizzato: "Il Signore libera i prigionieri, il Signore ridona la vista ai ciechi, il Signore rialza chi è caduto... Il Signore regna per sempre" (Sal 146, 7ss). Questi non sono i segni di un potere umano bensì  divino. Eppure questi esempi della testimonianza del Signore sono ancora poco: pienezza della fede è la croce del Signore, la sua morte, la sua sepoltura. Perciò alle parole suddette aggiunse: "Beato colui che non si scandalizza di me"  (Mt 11,6). La croce potrebbe essere uno scandalo anche per gli eletti, ma per quanto riguarda la Persona divina, non può esistere testimonianza più valida di questa, nulla vi è che trascenda le cose umane quanto il volontario sacrificio di tutto se stesso, e di sé solo, per la salvezza del mondo: con questo unico atto egli dimostra pienamente di essere il Signore. Per questo Giovanni lo indica con le parole: «Ecco l'Agnello di Dio, ecco colui che toglie il peccato del mondo» (Gv 1,29).
</p>

<p>
<u>DIBRUNO</u> / Beato è colui che non trova in me motivo di scandalo! (Lc 7,19-23) / Per chi Gesù mai sarà motivo di scandalo? Per quanti si lasciano guidare dalla luce e dalla sapienza dello Spirito Santo. San Paolo rivela che il Crocifisso è scandalo per i Giudei e stoltezza per i Greci: “Dov’è il sapiente? Dov’è il dotto? Dov’è il sottile ragionatore di questo mondo? Dio non ha forse dimostrato stolta la sapienza del mondo? Poiché infatti, nel disegno sapiente di Dio, il mondo, con tutta la sua sapienza, non ha conosciuto Dio, è piaciuto a Dio salvare i credenti con la stoltezza della predicazione. Mentre i Giudei chiedono segni e i Greci cercano sapienza, noi invece annunciamo Cristo crocifisso: scandalo per i Giudei e stoltezza per i pagani; ma per coloro che sono chiamati, sia Giudei che Greci, Cristo è potenza di Dio e sapienza di Dio. Infatti ciò che è stoltezza di Dio è più sapiente degli uomini, e ciò che è debolezza di Dio è più forte degli uomini. Anch’io, fratelli, quando venni tra voi, non mi presentai ad annunciarvi il mistero di Dio con l’eccellenza della parola o della sapienza. Io ritenni infatti di non sapere altro in mezzo a voi se non Gesù Cristo, e Cristo crocifisso. Mi presentai a voi nella debolezza e con molto timore e trepidazione. La mia parola e la mia predicazione non si basarono su discorsi persuasivi di sapienza, ma sulla manifestazione dello Spirito e della sua potenza, perché la vostra fede non fosse fondata sulla sapienza umana, ma sulla potenza di Dio” (1Cor 1,20-25; 2,1-5). Ai Galati invece rivela che mai per la sua predicazione dovrà venire annullato lo scandalo che nasce dalla croce di Cristo. Togliere lo scandalo è togliere Gesù Crocifisso dalla sua predicazione: “Correvate così bene! Chi vi ha tagliato la strada, voi che non obbedite più alla verità? Questa persuasione non viene sicuramente da colui che vi chiama! Un po’ di lievito fa fermentare tutta la pasta. Io sono fiducioso per voi, nel Signore, che non penserete diversamente; ma chi vi turba subirà la condanna, chiunque egli sia. Quanto a me, fratelli, se predico ancora la circoncisione, perché sono tuttora perseguitato? Infatti, sarebbe annullato lo scandalo della croce. Farebbero meglio a farsi mutilare quelli che vi gettano nello scompiglio!” (Gal 5,7-12). Oggi il Crocifisso è scandalo per il mondo. L’Apostolo Pietro, riportando il Salmo, dice che veramente Gesù è pietra di scandalo: “Avvicinandovi a lui, pietra viva, rifiutata dagli uomini ma scelta e preziosa davanti a Dio, quali pietre vive siete costruiti anche voi come edificio spirituale, per un sacerdozio santo e per offrire sacrifici spirituali graditi a Dio, mediante Gesù Cristo. Si legge infatti nella Scrittura: Ecco, io pongo in Sion una pietra d’angolo, scelta, preziosa, e chi crede in essa non resterà deluso. Onore dunque a voi che credete; ma per quelli che non credono la pietra che i costruttori hanno scartato è diventata pietra d’angolo e sasso d’inciampo, pietra di scandalo. Essi v’inciampano perché non obbediscono alla Parola. A questo erano destinati (1Pt 2,1-10). Il crocifisso è scandalo per chi non crede. / In quel tempo, Giovanni chiamati due dei suoi discepoli li mandò a dire al Signore: «Sei tu colui che deve venire o dobbiamo aspettare un altro?». Venuti da lui, quegli uomini dissero: «Giovanni il Battista ci ha mandati da te per domandarti: “Sei tu colui che deve venire o dobbiamo aspettare un altro?”». In quello stesso momento Gesù guarì molti da malattie, da infermità, da spiriti cattivi e donò la vista a molti ciechi. Poi diede loro questa risposta: «Andate e riferite a Giovanni ciò che avete visto e udito: i ciechi riacquistano la vista, gli zoppi camminano, i lebbrosi sono purificati, i sordi odono, i morti risuscitano, ai poveri è annunciata la buona notizia. E beato è colui che non trova in me motivo di scandalo!». / Chi è beato? Beato è colui che leggendo tutto il Vangelo, contemplando Cristo in ogni sua verità, studiando e riflettendo sulla sua vita, troverà che tutto è secondo la volontà del Padre. Questa verità vale anche per i contemporanei di Gesù e per tutti i suoi discepoli e anche per Giovanni il Battista. Qualsiasi cosa Gesù dica o faccia è dalla volontà del Padre ed è obbedienza ad un suo comando. Chi si scandalizza lo vede con gli occhi della carne e non certo con gli occhi dello Spirito Santo. / Madre della Redenzione, Angeli, Santi, fate che mai ci scandalizziamo del Crocifisso. 
</p>

<p>
<u>SILVESTRINI</u> / Io sono il Signore Dio tuo / Nel brano che ci viene proposto nelle celebrazione odierna sembra che Dio voglia comunicarci la sua vera identità. Lui solo è Dio e non ve ne sono altri. Credo utile fermare la nostra attenzione e riflessione su alcune affermazioni che ci rivelano la sua divinità. Egli si presenta come creatore di tutte le cose. Ha creato la terra "non come orrida regione ma perché venisse abitata" e a Lui venisse innalzato l'inno di lode. Io sono Dio giusto e salvatore: la salvezza proviene solo da Lui. "Dinanzi a Lui si piegherà ogni ginocchio" e davanti a lui compariranno, pieni di vergogna, quanti non lo hanno accettato come loro salvatore. Ma questo brano contiene quella forte invocazione che la liturgia applica proprio al tempo natalizio: "Stillate, o cieli, dall'alto, e le nubi faccian piovere la giustizia (il Giusto), si apra la terra e produca la salvezza (il Salvatore) e germogli insieme la giustizia (il Giusto)". Entriamo così nel grande progetto di Dio, il progetto della salvezza dell'uomo. Proprio da questa terra, dal fango di questo mondo meraviglioso, di questo cosmo che non riusciremo mai a scoprire, viene a noi il Salvatore, fatto uomo dal grembo della Vergine Maria, dono del cielo all'umanità disorientata, frutto migliore della terra, germoglio della radice di Davide. La parola di Dio tende a convincerci della piena dipendenza da lui. Non siamo noi i creatori, ma è lui e quindi obbedienza amorosa ai suoi comandi, accettazione a quanto egli permette nella nostra vita personale come agli avvenimenti che ci riguardano più o meno da vicino. Data però la radice malata e ribelle della nostra umanità, che tende a proclamare la propria libertà, a gridare il "non serviam" (non ti servirò), ecco Dio manda il suo Figlio diletto che nel presepe si fa modello di obbedienza e di umiltà. Voglia il cielo che la vista di questo prodigioso Bambino ci richiami al culto del vero e unico Dio Padre, ci liberi dai tanti ìdoli che ci costruiamo e da quella autosufficienza che tende a deificare l'uomo e a uccidere la fede in lui.
</p>

<p>
<u>LOYOLA</u> / Un dubbio: Gesù è veramente chi fa per me? Ho aspettato tanto la persona giusta: sarà lui quello giusto per me o devo aspettare ancora? Gesù assegna la risposta ad azioni non a spiegazioni: non fa il teologo o il filosofo o l’intellettuale; Gesù fa e il suo fare è chiaramente un prendersi cura delle persone dando vita a delle relazioni. Le parole che seguono sono una ripresa delle azioni mostrate, le collocano nel contesto più ampio delle promesse fatte da Dio al popolo attraverso il profeta Isaia. Le promesse si stanno adempiendo. «Sei tu colui che deve venire o dobbiamo aspettare un altro?». Dipende da cosa cerchi. Dipende da cosa aspetti. Tu hai chiaro chi o cosa stai cercando? Cosa ti aspetti dalla vita? Da Dio? E da te stesso/a? Se non ti suonano bene le azioni che Gesù opera e il tipo di relazioni che instaura, be’, allora Gesù ti è motivo di scandalo. Non è una novità: è già successo, ci è abituato. Il Messia atteso «donò la vista a molti ciechi» e «i ciechi riacquistano la vista»: questione di visione, di modo di vedere e di intendere Dio; un nuovo modo di immaginare Dio e la sua opera. / Cosa ti fa pensare che il Dio in cui credi, o che stai cercando, fa veramente per te? Gesù afferma di prendersi cura delle persone mettendosi in relazione con esse, crea rapporti e non insegna dottrine, non proporre norme di comportamento: in che modo è vero per me questo? Sia che io creda, sia che io non creda, sia che creda poco o sia scettico… che immagine di Dio mi porto dentro? (Andrea Piccolo SJ)
</p>

<p>
<u>BOSE</u> / La Parola e la voce / Giovanni [evangelista] introduce Giovanni [Battista] nella sua teologia. L'abisso invoca l'abisso per mezzo della voce dei divini misteri (Sal 41 [42],8), l'evangelista racconta la storia del Precursore; colui a cui fu accordato di conoscere la Parola nel principio (Gv 1,1) ci parla di colui a cui fu accordato di precedere la Parola incarnata. Ci fu (Gv 1,6), dice. Non ha detto semplicemente: "Ci fu un inviato da Dio", ma: Ci fu un uomo, e questo per distinguere l'uomo che, partecipe della sola umanità, è precursore, dall'uomo che, unendo strettamente divinità e umanità, venne dopo di lui, e questo per mostrare la distanza tra la voce passeggera e la Parola che resta sempre e immutabilmente; e ancora, per indicare che l'uno è la stella del mattino che appare all'alba del regno dei cieli e per dichiarare che l'altro è il sole di giustizia (Ml 3,20) che gli succede. Distingue il testimone da colui al quale rende testimonianza, l'inviato da colui che lo invia, la lampada vacillante dalla luce sfolgorante che riempie l'universo e che, per l'intero genere umano, dissipa le tenebre della morte e dei peccati. Il Precursore, dunque, fu uomo e non Dio; il Signore, di cui egli fu Precursore, fu sia uomo che Dio. Il Precursore fu un uomo, chiamato a diventare Dio per grazia; colui di cui è il Precursore era Dio per natura, avrebbe accolto in sé l'umanità umiliandosi, perché voleva salvarci e redimerci.  Un uomo era stato inviato. Da chi? Dal Dio Verbo di cui era il Precursore. Essere precursore: questa era la sua missione. In un grido manda innanzi la sua voce: Voce di uno che grida nel deserto (Gv 1,23). L'inviato prepara la venuta del Signore. Il suo nome era Gioranni (Gv 1,6), cioè colui al quale è stata fatta la grazia di essere precursore del re dei re, di manifestare al mondo la Parola incarnata, di battezzarlo in vista dell'adozione spirituale dei figli di Dio, di rendere testimonianza con la sua predicazione e il suo martirio alla luce eterna. (Giovanni Scoto, Omelia sul prologo di Giovanni 15) 
</p>

<p>
<u>FEGF</u> / Una donna forte? Chi potrà trovarla? / Elredo di Rievaulx nel dodicesimo secolo, Discorso sull’Annunciazione del Signore, 2 / Adamo aveva scalato la montagna della superbia; il Figlio di Dio ha voluto scendere nella valle dell’umiltà. Ha trovato una valle dove scendere. Dove si trova? Non si trova in te, Eva, madre della nostra disgrazia, non si trova in te – ma nella beata Maria. Lei è veramente questa valle di Ebron, per la sua umiltà e la sua fortezza. Lei è forte in virtù della sua partecipazione alla forza di cui sta scritto: «Il Signore è forte e potente» (Sal 24, 8). Lei è quella donna forte auspicata da Salomone: «Una donna forte, chi potrà trovarla?» (Pr 31, 10) Eva, sebbene creata nel paradiso senza corruzione e senza sozzura, senza infermità né dolore, si è rivelata tanto debole, tanto instabile. «Chi troverà questa donna forte?» Può forse essere trovata in questa terra di miseria, mentre non si è potuto trovarla nella beatitudine del paradiso?… Chi potrebbe trovare quaggiù la donna forte,  quando la donna si è rivelata tanto debole nel paradiso? Ora, Dio Padre ha trovato questa donna per santificarla; il Figlio l’ha trovata per abitarla; lo Spirito Santo l’ha trovata per salutarla: «Ave, o piena di grazia, il Signore è con te». Eccola, la donna forte, in cui la ponderatezza si sostituisce alla curiosità, in cui l’umiltà esclude ogni vanità, in cui la virginità libera da ogni cupidigia.
</p>

<p>
<u>FEGF</u> / «Lo Spirito Santo scenderà su di te, su di te stenderà la sua ombra, la potenza dell’Altissimo» / Del Papa Benedetto XVI / In ogni nascita miracolosa dell’antica alleanza, nel momento delle svolte decisive della storia della salvezza…, il senso dell’avvenimento è sempre lo stesso: la salvezza del mondo non è dovuta all’uomo, alla sua forza; occorre che l’uomo lasci che essa gli venga offerta;  non può riceverla se non come un dono gratuito. La nascita verginale di Cristo è innanzi tutto un messaggio riguardo al modo in cui la salvezza ci raggiunge – nella semplicità di un dono che va accolto, quale dono assolutamente gratuito dell’amore che riscatta il mondo. «Prorompi in grida di giubilo e di gioia, tu che non hai provato i dolori del parto, perché più numerosi sono i figli dell’abbandonata che i figli della maritata, dice il Signore» (Is 54,1). In Gesù, Dio ha deposto in mezzo all’umanità sterile e disperata, un nuovo inizio, che non è il prodotto della nostra storia, bensì un dono dall’alto. Se ogni uomo costituisce già una novità ineffabile, se egli rappresenta una creatura di Dio unica nella storia, quanto più Gesù è, in persona, la novità vera. Non procede dalla radice propria dell’umanità ma dallo Spirito di Dio. Per questo egli è l’«Adamo nuovo» (1Cor 15,47), una nuova umanità comincia con lui… La fede cristiana confessa che Dio non è prigioniero della sua eternità, limitato a ciò che è meramente spirituale. Al contrario, può agire qui, oggi, nel cuore del mio universo; vi ha agito effettivamente in Gesù, nuovo Adamo, nato dalla Vergine Maria mediante la potenza creatrice di Dio, il cui Spirito, in principio, aleggiava sulle acque (Gen 1,2) creando l’essere a partire dal non essere.
</p>


<hr>

<h5>HOMILY</h5>

<p>
PRIMA LETTURA<br>
Il nostro Dio, il Signore, il Creatore del cielo e della terra, di tutte le cose visibili e invisibili, è anche il solo Salvatore dell’uomo.<br>
Il Salmo così canta questa verità eterna: <br>
Alzo gli occhi verso i monti: da dove mi verrà l’aiuto? Il mio aiuto viene dal Signore: egli ha fatto cielo e terra.<br>
Non lascerà vacillare il tuo piede, non si addormenterà il tuo custode. Non si addormenterà, non prenderà sonno il custode d’Israele.<br>
Il Signore è il tuo custode, il Signore è la tua ombra e sta alla tua destra. Di giorno non ti colpirà il sole, né la luna di notte.<br>
Il Signore ti custodirà da ogni male: egli custodirà la tua vita. Il Signore ti custodirà quando esci e quando entri, da ora e per sempre (Sal 121,1-8). <br>
Quando il Signore è il Salvatore dell’uomo? Sempre. Possiamo affermare che salvare è la sua opera, la sua volontà, il suo lavoro, la sua occupazione.<br>
Se salvare è l’opera di Dio, perché allora l’uomo cammina su sentieri di non salvezza, non vita, non redenzione, non verità?<br>
Perché l’uomo procedere per vie di tenebre e di morte?<br>
La risposta ce la offre Sant’Agostino in una semplice frase: “Qui creavit te sine te non salvabit te sine te” –  “Chi ha creato te senza di te, non salverà te senza di te”,<br>
Questa verità di natura teologica, è verità rivelata. Così la Lettera agli Ebrei:<br>
Perciò, fratelli santi, voi che siete partecipi di una vocazione celeste, prestate attenzione a Gesù, l’apostolo e sommo sacerdote della fede che noi professiamo, il quale è degno di fede per colui che l’ha costituito tale, come lo fu anche Mosè in tutta la sua casa. <br>
Ma, in confronto a Mosè, egli è stato giudicato degno di una gloria tanto maggiore quanto l’onore del costruttore della casa supera quello della casa stessa. <br>
Ogni casa infatti viene costruita da qualcuno; ma colui che ha costruito tutto è Dio. In verità Mosè fu degno di fede in tutta la sua casa come servitore, per dare testimonianza di ciò che doveva essere annunciato più tardi.<br>
 Cristo, invece, lo fu come figlio, posto sopra la sua casa. E la sua casa siamo noi, se conserviamo la libertà e la speranza di cui ci vantiamo.<br>
Per questo, come dice lo Spirito Santo: Oggi, se udite la sua voce, non indurite i vostri cuori come nel giorno della ribellione, il giorno della tentazione nel deserto, dove mi tentarono i vostri padri mettendomi alla prova, pur avendo visto per quarant’anni le mie opere.<br>
Perciò mi disgustai di quella generazione e dissi: hanno sempre il cuore sviato. Non hanno conosciuto le mie vie.<br>
Così ho giurato nella mia ira: non entreranno nel mio riposo.<br>
Badate, fratelli, che non si trovi in nessuno di voi un cuore perverso e senza fede che si allontani dal Dio vivente. Esortatevi piuttosto a vicenda ogni giorno, finché dura <br>
questo oggi, perché nessuno di voi si ostini, sedotto dal peccato. Siamo infatti diventati partecipi di Cristo, a condizione di mantenere salda fino alla fine la fiducia che abbiamo avuto fin dall’inizio. <br>
Quando si dice:  Oggi, se udite la sua voce, non indurite i vostri cuori come nel giorno della ribellione,<br>
chi furono quelli che, dopo aver udito la sua voce, si ribellarono? Non furono tutti quelli che erano usciti dall’Egitto sotto la guida di Mosè? <br>
E chi furono coloro di cui si è disgustato per quarant’anni? Non furono quelli che avevano peccato e poi caddero cadaveri nel deserto? <br>
E a chi giurò che non sarebbero entrati nel suo riposo, se non a quelli che non avevano creduto? E noi vediamo che non poterono entrarvi a causa della loro mancanza di fede (Eb 3,1-19). <br>
La salvezza ha una via obbligata: l’ascolto della Parola del Signore e la piena obbedienza ad essa.<br>
La casa della salvezza è la Parola del nostro Dio. Chi dimora in questa casa sarà salvo. Chi esce da questa casa esce dalla salvezza.<br>
Per rimanere in questa casa è necessario che noi crediamo che solo il nostro Dio è il Salvatore e nessun altro. Solo il nostro Dio è il Salvatore perché solo il nostro Dio è il vero Dio. Non ce ne sono altri. <br>
Ecco come questa verità oggi è solennemente gridata dal Profeta Isaia.
</p>

<p>
LEGGIAMO Is 45,6b-8.18.21b-25<br>
Io sono il Signore, non ce n’è altri. Io formo la luce e creo le tenebre, faccio il bene e provoco la sciagura; io, il Signore, compio tutto questo.<br>
Stillate, cieli, dall’alto e le nubi facciano piovere la giustizia; si apra la terra e produca la salvezza e germogli insieme la giustizia. Io, il Signore, ho creato tutto questo».<br>
Poiché così dice il Signore, che ha creato i cieli, egli, il Dio che ha plasmato e fatto la terra e l’ha resa stabile, non l’ha creata vuota, ma l’ha plasmata perché fosse abitata: «Io sono il Signore, non ce n’è altri.<br>
Chi ha fatto sentire ciò da molto tempo e chi l’ha raccontato fin da allora? Non sono forse io, il Signore? Fuori di me non c’è altro dio; un dio giusto e salvatore non c’è all’infuori di me.<br>
Volgetevi a me e sarete salvi, voi tutti confini della terra, perché io sono Dio, non ce n’è altri.<br>
Lo giuro su me stesso, dalla mia bocca esce la giustizia, una parola che non torna indietro: davanti a me si piegherà ogni ginocchio, per me giurerà ogni lingua».<br>
Si dirà: «Solo nel Signore si trovano giustizia e potenza!». Verso di lui verranno, coperti di vergogna, quanti ardevano d’ira contro di lui.<br>
Dal Signore otterrà giustizia e gloria tutta la stirpe d’Israele.<br>
Oggi il nostro Dio salva per mezzo del suo Figlio Unigenito Cristo Gesù. <br>
Ecco ancora quanto rivela la Lettera agli Ebrei, sempre sull’ascolto del nostro Dio:<br>
Dovremmo dunque avere il timore che, mentre rimane ancora in vigore la promessa di entrare nel suo riposo, qualcuno di voi ne sia giudicato escluso. <br>
Poiché anche noi, come quelli, abbiamo ricevuto il Vangelo: ma a loro la parola udita non giovò affatto, perché non sono rimasti uniti a quelli che avevano ascoltato con fede. <br>
Infatti noi, che abbiamo creduto, entriamo in quel riposo, come egli ha detto: Così ho giurato nella mia ira: non entreranno nel mio riposo!<br>
Questo, benché le sue opere fossero compiute fin dalla fondazione del mondo. Si dice infatti in un passo della Scrittura a proposito del settimo giorno: E nel settimo giorno Dio si riposò da tutte le sue opere. <br>
E ancora in questo passo: Non entreranno nel mio riposo! Poiché dunque risulta che alcuni entrano in quel riposo e quelli che per primi ricevettero il Vangelo non vi entrarono a causa della loro disobbedienza, Dio fissa di nuovo un giorno, oggi, dicendo mediante Davide, dopo tanto tempo: Oggi, se udite la sua voce, non indurite i vostri cuori!<br>
Se Giosuè infatti li avesse introdotti in quel riposo, Dio non avrebbe parlato, in seguito, di un altro giorno. Dunque, per il popolo di Dio è riservato un riposo sabbatico. Chi infatti è entrato nel riposo di lui, riposa anch’egli dalle sue opere, come Dio dalle proprie. <br>
Affrettiamoci dunque a entrare in quel riposo, perché nessuno cada nello stesso tipo di disobbedienza.<br>
Infatti la parola di Dio è viva, efficace e più tagliente di ogni spada a doppio taglio; essa penetra fino al punto di divisione dell’anima e dello spirito, fino alle giunture e alle midolla, e discerne i sentimenti e i pensieri del cuore. <br>
Non vi è creatura che possa nascondersi davanti a Dio, ma tutto è nudo e scoperto agli occhi di colui al quale noi dobbiamo rendere conto.<br>
Dunque, poiché abbiamo un sommo sacerdote grande, che è passato attraverso i cieli, Gesù il Figlio di Dio, manteniamo ferma la professione della fede. <br>
Infatti non abbiamo un sommo sacerdote che non sappia prendere parte alle nostre debolezze: egli stesso è stato messo alla prova in ogni cosa come noi, escluso il peccato. Accostiamoci dunque con piena fiducia al trono della grazia per ricevere misericordia e trovare grazia, così da essere aiutati al momento opportuno (Eb 4,1-16). <br>
Oggi vi assenza di profeti, maestri, dottori, pastori che gridano ad ogni uomo questa verità.<br>
La salvezza è il frutto di tre Agenti: <br>
Primo Agente: Il Padre e il Figlio e lo Spirito Santo.<br>
Secondo Agente: il profeta, il maestro, il dottore, il pastore.<br>
Terzo Agente: L’uomo che accoglie l’invito alla conversione e alla fede nel Vangelo.<br>
Se manca il secondo Agente mai vi potrà essere vera salvezza ed oggi è proprio il secondo Agente che sta venendo meno.
</p>

<p>
LETTURA DEL  VANGELO<br>
Gesù è vero Agente della salvezza del Padre nello Spirito Santo.<br>
Come Lui è vero Agente di salvezza? Compiendo le antiche profezie, non però secondo la lettera, ma secondo la purissima verità posta dallo Spirito Santo in esse.<br>
Ecco come l’Apostolo Paolo rivela questa verità. <br>
Cominciamo di nuovo a raccomandare noi stessi? O abbiamo forse bisogno, come alcuni, di lettere di raccomandazione per voi o da parte vostra?<br>
La nostra lettera siete voi, lettera scritta nei nostri cuori, conosciuta e letta da tutti gli uomini. <br>
È noto infatti che voi siete una lettera di Cristo composta da noi, scritta non con inchiostro, ma con lo Spirito del Dio vivente, non su tavole di pietra, ma su tavole di cuori umani.<br>
Proprio questa è la fiducia che abbiamo per mezzo di Cristo, davanti a Dio. Non che da noi stessi siamo capaci di pensare qualcosa come proveniente da noi, ma la nostra capacità viene da Dio, il quale anche ci ha resi capaci di essere ministri di una nuova alleanza, non della lettera, ma dello Spirito; perché la lettera uccide, lo Spirito invece dà vita.<br>
Se il ministero della morte, inciso in lettere su pietre, fu avvolto di gloria al punto che i figli d’Israele non potevano fissare il volto di Mosè a causa dello splendore effimero del suo volto, quanto più sarà glorioso il ministero dello Spirito? <br>
Se già il ministero che porta alla condanna fu glorioso, molto di più abbonda di gloria il ministero che porta alla giustizia. Anzi, ciò che fu glorioso sotto quell’aspetto, non lo è più, a causa di questa gloria incomparabile. Se dunque ciò che era effimero fu glorioso, molto più lo sarà ciò che è duraturo (2Cor 3,1-11). <br>
Giovanni il Battista è profeta. È ministero del profeta annunciare la Parola che il Signore pone sulla sua bocca.<br>
Il profeta presta al Signore la sua bocca, non la sua mente. Se lo Spirito Santo la illumina, essa viene illuminata.<br>
Se lo Spirito Santo non la illumina, anche la sua mente ha bisogno di essere illuminata.<br>
Chi deve illuminare la mente del profeta? <br>
La illumina il Pastore, il Maestro, il Dottore. <br>
Gesù non solo è il Profeta, non solo è il Messia, non solo è il Sommo Sacerdote della Nuova Alleanza, è anche il Maestro che spiega la Parola uscita dalla sua bocca di Profeta del Padre.<br>
Come illumina la profezia antica e nuova? Attraverso la Parola, ma anche attraverso  i segni da Lui compiuti.<br>
Giovanni il Battista chiede spiegazioni a Gesù Signore. La risposta non gli viene data dalla Parola, ma dalle opere.<br>
Quali sono queste opere? Il compimento secondo la verità dello Spirito Santo dell’antiche profezie.<br>
Su questo compimento ecco ancora cosa rivela l’Apostolo Paolo:<br>
Il Figlio di Dio, Gesù Cristo, che abbiamo annunciato tra voi, io, Silvano e Timòteo, non fu «sì» e «no», ma in lui vi fu il «sì». <br>
Infatti tutte le promesse di Dio in lui sono «sì». Per questo attraverso di lui sale a Dio il nostro «Amen» per la sua gloria. <br>
È Dio stesso che ci conferma, insieme a voi, in Cristo e ci ha conferito l’unzione, ci ha impresso il sigillo e ci ha dato la caparra dello Spirito nei nostri cuori (2Cor 1,19-22). <br>
Non c’è profezia che non sia stata compiuta da Gesù Signore, non però secondo la Lettera, ma secondo lo Spirito Santo. 
</p>

<p>
LEGGIAMO IL TESTO DI Lc 7,19-23<br>
Giovanni fu informato dai suoi discepoli di tutte queste cose. Chiamati quindi due di loro, Giovanni li mandò a dire al Signore: «Sei tu colui che deve venire o dobbiamo aspettare un altro?». <br>
Venuti da lui, quegli uomini dissero: «Giovanni il Battista ci ha mandati da te per domandarti: “Sei tu colui che deve venire o dobbiamo aspettare un altro?”».<br>
In quello stesso momento Gesù guarì molti da malattie, da infermità, da spiriti cattivi e donò la vista a molti ciechi. <br>
Poi diede loro questa risposta: «Andate e riferite a Giovanni ciò che avete visto e udito: i ciechi riacquistano la vista, gli zoppi camminano, i lebbrosi sono purificati, i sordi odono, i morti risuscitano, ai poveri è annunciata la buona notizia. <br>
E beato è colui che non trova in me motivo di scandalo!».<br>
Perché è beato colui che non trova in Gesù motivo di scandalo?<br>
Se Gesù viene per dare compimento a tutte le profezie antiche e la sua Parola e le sue opere sono perfetto compimento di esse, sempre secondo lo Spirito e mai secondo la lettera, chi si scandalizza di Lui attesta di non essere nello Spirito Santo.<br>
Lo scandalo è il frutto della non abitazione, della non dimora nella Parola del Signore, che è la profezia alla quale ogni vero credente in Dio, nel Dio di Abramo, Isacco e Giacobbe deve dare compimento.<br>
Chi dona compimento alla Parola mai si scandalizzerà di Gesù Signore. Si scandalizza chi non compie la profezia contenuta in ogni Parola di Cristo Gesù. Chi poi dimora nella Parola non sempre comprende il compimento della profezia che altri pongono in essere.<br>
In questo caso basta chiedere spiegazioni e lo Spirito Santo che è in colui che chiede e in colui che risponde creerà sempre una perfetta comunione nella sua luce e nella sua verità.<br>
Se invece chi chiede non è nello Spirito Santo e neanche vuole entrare in Lui, rifiuterà la spiegazione e proseguirà per la sua strada, scandalizzandosi di Gesù Signore e di quanti danno compimento alla Parola della profezia.<br>
Il Vangelo non è una carta da leggere. La Scrittura Santa non è un carta da studiare. Il Vangelo è il cuore di Cristo Gesù, dato a noi dal Padre e letto per noi dallo Spirito Santo.<br>
Tutta la Scrittura è il cuore di Cristo dato a noi dal Padre e presentato e interpretato per noi dallo Spirito Santo.<br>
Chi è nello Spirito Santo, perché è nella Parola, è anche nel cuore di Cristo Gesù e dal cuore di Cristo comprende il cuore di Cristo. Mai si scandalizzerà se vedrà la profezia compiersi, se cioè vedrà il cuore di Cristo Signore agire nella storia.<br>
Madre di Dio, Donna sempre dimorante nel cuore del Padre, per opera dello Spirito Santo, aiuta noi perché sempre abitiamo nel cuore di Cristo. Conosceremo il cuore di Cristo. Mai ci scandalizzeremo di Lui. Amen. 
</p>

        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/PRAXIS/QUOTIDIE.html'>QUOTIDIE</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/PRAXIS/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a></li>
<li><a href="../VERBUM.html" title="VERBUM" class="page">VERBUM</a>
<ul>
<li><a href="./AV1-1DOMENICA-A.html" title="AV1-1DOMENICA-A" class="page">AV1-1DOMENICA-A</a></li>
<li><a href="./AV1-1DOMENICA-B.html" title="AV1-1DOMENICA-B" class="page">AV1-1DOMENICA-B</a></li>
<li><a href="./AV1-1DOMENICA-C.html" title="AV1-1DOMENICA-C" class="page">AV1-1DOMENICA-C</a></li>
<li><a href="./AV1-2LUN-1.html" title="AV1-2LUN-1" class="page">AV1-2LUN-1</a></li>
<li><a href="./AV1-2LUN-2.html" title="AV1-2LUN-2" class="page">AV1-2LUN-2</a></li>
<li><a href="./AV1-2LUN-3.html" title="AV1-2LUN-3" class="page">AV1-2LUN-3</a></li>
<li><a href="./AV1-3MAR-1.html" title="AV1-3MAR-1" class="page">AV1-3MAR-1</a></li>
<li><a href="./AV1-3MAR-2.html" title="AV1-3MAR-2" class="page">AV1-3MAR-2</a></li>
<li><a href="./AV1-3-MAR-3.html" title="AV1-3-MAR-3" class="page">AV1-3-MAR-3</a></li>
<li><a href="./AV1-4-MER-1.html" title="AV1-4-MER-1" class="page">AV1-4-MER-1</a></li>
<li><a href="./AV1-4-MER-2.html" title="AV1-4-MER-2" class="page">AV1-4-MER-2</a></li>
<li><a href="./AV1-4-MER-3.html" title="AV1-4-MER-3" class="page">AV1-4-MER-3</a></li>
<li><a href="./AV1-5-GIO-1.html" title="AV1-5-GIO-1" class="page">AV1-5-GIO-1</a></li>
<li><a href="./AV1-5-GIO-2.html" title="AV1-5-GIO-2" class="page">AV1-5-GIO-2</a></li>
<li><a href="./AV1-5-GIO-3.html" title="AV1-5-GIO-3" class="page">AV1-5-GIO-3</a></li>
<li><a href="./AV1-6-VEN-1.html" title="AV1-6-VEN-1" class="page">AV1-6-VEN-1</a></li>
<li><a href="./AV1-6-VEN-2.html" title="AV1-6-VEN-2" class="page">AV1-6-VEN-2</a></li>
<li><a href="./AV1-6-VEN-3.html" title="AV1-6-VEN-3" class="page">AV1-6-VEN-3</a></li>
<li><a href="./AV1-7-SAB-1.html" title="AV1-7-SAB-1" class="page">AV1-7-SAB-1</a></li>
<li><a href="./AV1-7-SAB-2.html" title="AV1-7-SAB-2" class="page">AV1-7-SAB-2</a></li>
<li><a href="./AV1-7-SAB-3.html" title="AV1-7-SAB-3" class="page">AV1-7-SAB-3</a></li>
<li><a href="./AV2-1-DOMENICA-B.html" title="AV2-1-DOMENICA-B" class="page">AV2-1-DOMENICA-B</a></li>
<li><a href="./AV2-2-LUN-1.html" title="AV2-2-LUN-1" class="page">AV2-2-LUN-1</a></li>
<li><a href="./AV2-4-MER-1.html" title="AV2-4-MER-1" class="page">AV2-4-MER-1</a></li>
<li><a href="./AV2-5-GIO-1.html" title="AV2-5-GIO-1" class="page">AV2-5-GIO-1</a></li>
<li><a href="./AV2-6-VEN-1.html" title="AV2-6-VEN-1" class="page">AV2-6-VEN-1</a></li>
<li><a href="./AV2-7-SAB-1.html" title="AV2-7-SAB-1" class="page">AV2-7-SAB-1</a></li>
<li><a href="./AV3-1DOMENICA-B.html" title="AV3-1DOMENICA-B" class="page">AV3-1DOMENICA-B</a></li>
<li><a href="./AV3-2LUN.html" title="AV3-2LUN" class="page">AV3-2LUN</a></li>
<li><a href="./AV3-3MAR.html" title="AV3-3MAR" class="page">AV3-3MAR</a></li>
<li><b>AV3-4MER</b></li>
<li><a href="./AV3-5GIO.html" title="AV3-5GIO" class="page">AV3-5GIO</a></li>
<li><a href="./AV3-6VEN.html" title="AV3-6VEN" class="page">AV3-6VEN</a></li>
<li><a href="./AV3-7SAB.html" title="AV3-7SAB" class="page">AV3-7SAB</a></li>
<li><a href="./AV4-1DOMENICA-B.html" title="AV4-1DOMENICA-B" class="page">AV4-1DOMENICA-B</a></li>
<li><a href="./Z1208-IMMACOLATA.html" title="Z1208-IMMACOLATA" class="page">Z1208-IMMACOLATA</a></li>
<li><a href="./Z1217.html" title="Z1217" class="page">Z1217</a></li>
<li><a href="./Z1218.html" title="Z1218" class="page">Z1218</a></li>
<li><a href="./Z1219.html" title="Z1219" class="page">Z1219</a></li>
<li><a href="./Z1220.html" title="Z1220" class="page">Z1220</a></li>
<li><a href="./Z1221.html" title="Z1221" class="page">Z1221</a></li>
<li><a href="./Z1222.html" title="Z1222" class="page">Z1222</a></li>
<li><a href="./Z1223.html" title="Z1223" class="page">Z1223</a></li>
<li><a href="./Z1224.html" title="Z1224" class="page">Z1224</a></li>
</ul></li>
</ul></li>
</ul>

</div>

</div>
 
</body>
</html>
