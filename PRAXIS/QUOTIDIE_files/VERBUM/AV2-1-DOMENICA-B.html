	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>VERBUM</h1>-->
        <h1>VERBUM</h1>

<p>
<u>HODIE</u> / Domenica della II Settimana del Tempo di Avvento
</p>

<p>
<u>ANTIFONA</u> / Popolo di Sion, il Signore verrà a salvare le genti, e farà udire la sua voce maestosa nella letizia del vostro cuore. (Is 30,19-30)
</p>

<p>
<u>COLLETTA</u> / Dio grande e misericordioso, fa' che il nostro impegno nel mondo non ci ostacoli nel cammino verso il tuo Figlio, ma la sapienza che viene dal cielo ci guidi alla comunione con il Cristo, nostro Salvatore. Egli è Dio e vive e regna con te, nell’unità dello Spirito Santo, per tutti i secoli dei secoli.
</p>

<p>
<u>COLLETTA</u> / O Dio, Padre di ogni consolazione, che all’umanità pellegrina nel tempo hai promesso nuovi cieli e terra nuova, parla oggi al cuore del tuo popolo, perché, in purezza di fede e santità di vita, possa camminare verso il giorno in cui ti manifesterai pienamente e ogni uomo vedrà la tua salvezza. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA</u> / <b>Preparate la via al Signore</b> / Dal libro del profeta Isaìa (Is 40,1-5.9-11) / «Consolate, consolate il mio popolo - dice il vostro Dio -. Parlate al cuore di Gerusalemme e gridatele che la sua tribolazione è compiuta, la sua colpa è scontata, perché ha ricevuto dalla mano del Signore il doppio per tutti i suoi peccati». Una voce grida: «Nel deserto preparate la via al Signore, spianate nella steppa la strada per il nostro Dio. Ogni valle sia innalzata, ogni monte e ogni colle siano abbassati; il terreno accidentato si trasformi in piano e quello scosceso in vallata. Allora si rivelerà la gloria del Signore e tutti gli uomini insieme la vedranno, perché la bocca del Signore ha parlato». Sali su un alto monte, tu che annunci liete notizie a Sion! Alza la tua voce con forza, tu che annunci liete notizie a Gerusalemme. Alza la voce, non temere; annuncia alle città di Giuda: «Ecco il vostro Dio! Ecco, il Signore Dio viene con potenza, il suo braccio esercita il dominio. Ecco, egli ha con sé il premio e la sua ricompensa lo precede. Come un pastore egli fa pascolare il gregge e con il suo braccio lo raduna; porta gli agnellini sul petto e conduce dolcemente le pecore madri». / Parola di Dio
</p>

<p>
<u>SALMO</u> / (Sal 84/85) <b>Mostraci, Signore, la tua misericordia e donaci la tua salvezza </b> / Ascolterò che cosa dice Dio, il Signore: egli annuncia la pace per il suo popolo, per i suoi fedeli. Sì, la sua salvezza è vicina a chi lo teme, perché la sua gloria abiti la nostra terra. / Amore e verità s'incontreranno, giustizia e pace si baceranno. Verità germoglierà dalla terra e giustizia si affaccerà dal cielo. / Certo, il Signore donerà il suo bene e la nostra terra darà il suo frutto; giustizia camminerà davanti a lui: i suoi passi tracceranno il cammino.
</p>

<p>
<u>LETTURA</u> / <b>Aspettiamo nuovi cieli e una terra nuova</b> / Dalla seconda lettera di san Pietro apostolo (2Pt 3,8-14) / Una cosa non dovete perdere di vista, carissimi: davanti al Signore un solo giorno è come mille anni e mille anni come un solo giorno. Il Signore non ritarda nel compiere la sua promessa, anche se alcuni parlano di lentezza. Egli invece è magnanimo con voi, perché non vuole che alcuno si perda, ma che tutti abbiano modo di pentirsi. Il giorno del Signore verrà come un ladro; allora i cieli spariranno in un grande boato, gli elementi, consumati dal calore, si dissolveranno e la terra, con tutte le sue opere, sarà distrutta. Dato che tutte queste cose dovranno finire in questo modo, quale deve essere la vostra vita nella santità della condotta e nelle preghiere, mentre aspettate e affrettate la venuta del giorno di Dio, nel quale i cieli in fiamme si dissolveranno e gli elementi incendiati fonderanno! Noi infatti, secondo la sua promessa, aspettiamo nuovi cieli e una terra nuova, nei quali abita la giustizia. Perciò, carissimi, nell'attesa di questi eventi, fate di tutto perché Dio vi trovi in pace, senza colpa e senza macchia. / Parola di Dio.
</p>

<p>
<u>CANTO</u> / Alleluia, alleluia / Preparate la via del Signore, raddrizzate i suoi sentieri! Ogni uomo vedrà la salvezza di Dio! (Lc 3,4.6) / Alleluia.
</p>

<p>
<u>VANGELO</u> / <b>Raddrizzate le vie del Signore</b> / Dal Vangelo secondo Marco (Mc 1,1-8) Inizio del vangelo di Gesù, Cristo, Figlio di Dio. Come sta scritto nel profeta Isaìa: «Ecco, dinanzi a te io mando il mio messaggero: egli preparerà la tua via. Voce di uno che grida nel deserto: Preparate la via del Signore, raddrizzate i suoi sentieri», vi fu Giovanni, che battezzava nel deserto e proclamava un battesimo di conversione per il perdono dei peccati. Accorrevano a lui tutta la regione della Giudea e tutti gli abitanti di Gerusalemme. E si facevano battezzare da lui nel fiume Giordano, confessando i loro peccati. Giovanni era vestito di peli di cammello, con una cintura di pelle attorno ai fianchi, e mangiava cavallette e miele selvatico. E proclamava: «Viene dopo di me colui che è più forte di me: io non sono degno di chinarmi per slegare i lacci dei suoi sandali. Io vi ho battezzato con acqua, ma egli vi battezzerà in Spirito Santo». / Parola del Signore.
</p>

<p>
<u>CREDO</u> / Credo in un solo Dio, Padre onnipotente, / creatore del cielo e della terra, / di tutte le cose visibili e invisibili. / Credo in un solo Signore, Gesù Cristo, unigenito Figlio di Dio, / nato dal Padre prima di tutti i secoli: / Dio da Dio, Luce da Luce, Dio vero da Dio vero, / generato, non creato, della stessa sostanza del Padre; / per mezzo di lui tutte le cose sono state create. / Per noi uomini e per la nostra salvezza / discese dal cielo, / e per opera dello Spirito Santo / si è incarnato nel seno della Vergine Maria / e si è fatto uomo. / Fu crocifisso per noi sotto Ponzio Pilato, / morì e fu sepolto. / Il terzo giorno è risuscitato, secondo le Scritture, / è salito al cielo, siede alla destra del Padre. / E di nuovo verrà, nella gloria, / per giudicare i vivi e i morti, / e il suo regno non avrà fine. / Credo nello Spirito Santo, che è Signore e dà la vita, / e procede dal Padre e dal Figlio. / Con il Padre e il Figlio è adorato e glorificato, / e ha parlato per mezzo dei profeti. / Credo la Chiesa, una santa cattolica e apostolica. / Professo un solo battesimo per il perdono dei peccati. / Aspetto la risurrezione dei morti / e la vita del mondo che verrà. Amen.
</p>

<p>
<u>OREMUS</u> / Preghiamo il Padre perché, sull'esempio di Giovanni il Battista, sappiamo preparare la venuta del Signore Gesù nella nostra vita. Lo invochiamo dicendo: <b>Aiutaci a preparare la strada del Signore!</b> / Per la Chiesa: come Giovanni sappia annunciare a tutti la Parola di Dio che chiama alla conversione e all'austerità di vita, preghiamo. / Per tutti coloro che hanno responsabilità nella società: promuovano il bene comune, nel rispetto di ogni uomo, preghiamo. / Per tutti i cristiani: riscoprano nella Parola di Dio la fonte della loro conversione e la luce che illumina il loro cammino, preghiamo. / Per ogni uomo: non si perda in cose effimere, ma sappia dare alla propria vita uno stile più austero, facendosi vicino a tanti uomini che portano la croce del disagio ogni giorno, preghiamo. / Per la nostra comunità: si riconosca strumento di Colui che viene a portare a tutti la salvezza, inventando segni nuovi di fratellanza e di solidarietà, preghiamo. / O Dio, nostro Padre e pastore, che non vuoi che nessuno dei tuoi figli perisca, esaudisci le preghiere del tuo popolo. Concedi ai tuoi figli il dono di una trasparente testimonianza della buona notizia della tua venuta nel mondo. Per Cristo nostro Signore.
</p>

<p>
<u>OREMUS</u> / Fratelli carissimi, invochiamo Dio, datore di ogni bene, perché ci aiuti ad accogliere nella fede la venuta del Salvatore. <b>Venga il tuo regno, Signore.</b> / Per la Chiesa diffusa nel mondo, perché in atteggiamento costante di povertà e di servizio, testimoni a tutti che Gesù è il Signore, preghiamo. / Per i popoli che non conoscono il Vangelo, perché la solidarietà delle comunità cristiane li prepari ad accogliere il Salvatore, preghiamo. / Per la giustizia e la pace nel mondo, perché gli egoismi, le chiusure e gli interessi di parte cedano il posto alla vera fraternità, preghiamo. / Per i poveri, gli oppressi, gli sfruttati, perché la loro causa trovi un giusto riconoscimento in una società più aperta e sensibile, preghiamo. / Per noi qui presenti, Perché nell'attesa del Signore ci convertiamo a una scelta di vita in cui l'uomo valga soprattutto per quello che è e non per quanto possiede, preghiamo. / Venga in nostro aiuto il tuo Santo Spirito, o Dio fonte della vita, e il nostro impegno evangelico diventi germe dei nuovi cieli e della nuova terra che il Cristo verrà a instaurare nell'ultimo giorno. Egli vive e regna nei secoli dei secoli. Amen.
</p>

<p>
<u>OFFERTA</u> / Guarda con benevolenza, o Signore, alle preghiere e al sacrificio che umilmente ti presentiamo: all'estrema povertà dei nostri meriti supplisca l’aiuto della tua misericordia. Per Cristo nostro Signore.
</p>

<p>
<u>PREFAZIO</u> / <b>La duplice venuta del Cristo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. Al suo primo avvento nell’umiltà della condizione umana egli portò a compimento la promessa antica, e ci aprì la via dell’eterna salvezza. Quando verrà di nuovo nello splendore della gloria, ci chiamerà a possedere il regno promesso che ora osiamo sperare vigilanti nell’attesa. E noi, uniti agli Angeli e agli Arcangeli, ai Troni e alle Dominazioni e alla moltitudine dei cori celesti, cantiamo con voce incessante l’inno della tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Cristo, Signore e giudice della storia</b> / È veramente giusto renderti grazie e innalzare a te l’inno di benedizione e di lode, Padre onnipotente, principio e fine di tutte le cose. Tu ci hai nascosto il giorno e l’ora, in cui il Cristo tuo Figlio, Signore e giudice della storia, apparirà sulle nubi del cielo rivestito di potenza e splendore. In quel giorno tremendo e glorioso passerà il mondo presente e sorgeranno cieli nuovi e terra nuova. Ora egli viene incontro a noi in ogni uomo e in ogni tempo, perché lo accogliamo nella fede e testimoniamo nell’amore la beata speranza del suo regno. Nell’attesa del suo ultimo avvento, insieme agli angeli e ai santi, cantiamo unanimi l’inno della tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / Sorgi, o Gerusalemme, sta’ in piedi sull’altura.<br>
osserva la gioia che ti viene da Dio. (Bar 5,5; 4,36)
</p>

<p>
<u>COMMUNIO</u> / Voce di uno che grida nel deserto: Preparate la via del Signore, raddrizzate i suoi sentieri! (Mt 3,3; Mc 1,3; Lc 3,4)
</p>

<p>
<u>PRAESIDIUM</u> / Saziati del cibo spirituale, o Signore, a te innalziamo la nostra supplica: per la partecipazione a questo sacramento, insegnaci a valutare con sapienza i beni della terra e a tenere fisso lo sguardo su quelli del cielo. Per Cristo nostro Signore.
</p>


<hr>

<h5>PROFUNDIS</h5>

<p>
<u>EVANGELIZO</u> / Omelia attribuita a san Gregorio il Taumaturgo (ca 213 – ca 270) vescovo / Omelia sulla santa Teofania, 4 / «Io non son degno di chinarmi per sciogliere i legacci dei suoi sandali» / [«Gesù dalla Galilea andò al Giordano da Giovanni per farsi battezzare da lui. Giovanni però voleva impedirglielo, dicendo: "Io ho bisogno di essere battezzato da te e tu vieni a me?"»] (Mt 3,13-14) In tua presenza, Signore Gesù, non posso tacere, perché «Io sono la voce, e la voce di colui che grida nel deserto: preparate la via del Signore. Io ho bisogno di essere battezzato da te e tu vieni a me?» (...) Tu eri fin dal principio, eri presso Dio, ed eri Dio (Gv 1,1); tu, che sei il luminoso riflesso della gloria del Padre, espressione del Padre perfetto (Eb 1,3); tu che sei la luce vera, che illumina ogni uomo venuto al mondo (Gv 1,9); tu che sei venuto nel mondo, dove già eri; tu che ti sei fatto carne e sei venuto ad abitare in mezzo a noi (Gv 1,14; 14,23); e ti sei mostrato ai tuoi servi assumendo la condizione di servo (Fil 2,7); tu che hai unito cielo e terra come un ponte col tuo santo nome: sei tu che vieni da me? Tu così grande verso di me così povero? Il re verso il precursore, il Signore verso il suo servo. (...) «Io so l'abisso che separa la terra dal Creatore. So qual è la differenza tra la polvere della terra e colui che l'ha modellata (Gen 2,7). So quanto il tuo sole di giustizia prevalga su di me che sono solo la lampada della tua grazia (Mal 3,20; Gv 5,35). Nonostante il velo che ricopre il tuo corpo purissimo, mi riconosco tuo servo e proclamo la tua grandezza. «Io non son degno di sciogliere i legacci dei suoi sandali». E come oserò toccare il tuo capo immacolato? Come stenderò la mano su di te «che hai steso i cieli come una tenda» ed «hai stabilito la terra sulle acque» (Sal 104,2; 136,6)? (...) Quale preghiera farò su di te, che accogli persino le preghiere di coloro che ti ignorano?
</p>

<p>
<u>DIBRUNO</u> / Egli vi battezzerà in Spirito Santo (Mc 1,1-8) / Battezza in Spirito Santo chi è pieno di Spirito Santo. Due profezie dell’Antico Testamento potranno aiutarci a comprende questo grande mistero. Il Messia è pieno di Spirito Santo e attorno a Lui la creazione assume un’altra vita: “Un germoglio spunterà dal tronco di Iesse, un virgulto germoglierà dalle sue radici. Su di lui si poserà lo spirito del Signore, spirito di sapienza e d’intelligenza, spirito di consiglio e di fortezza, spirito di conoscenza e di timore del Signore. Si compiacerà del timore del Signore. Non giudicherà secondo le apparenze e non prenderà decisioni per sentito dire; ma giudicherà con giustizia i miseri e prenderà decisioni eque per gli umili della terra. Percuoterà il violento con la verga della sua bocca, con il soffio delle sue labbra ucciderà l’empio. La giustizia sarà fascia dei suoi lombi e la fedeltà cintura dei suoi fianchi. Il lupo dimorerà insieme con l’agnello; il leopardo si sdraierà accanto al capretto; il vitello e il leoncello pascoleranno insieme e un piccolo fanciullo li guiderà. La mucca e l’orsa pascoleranno insieme; i loro piccoli si sdraieranno insieme. Il leone si ciberà di paglia, come il bue. Il lattante si trastullerà sulla buca della vipera; il bambino metterà la mano nel covo del serpente velenoso. Non agiranno più iniquamente né saccheggeranno in tutto il mio santo monte, perché la conoscenza del Signore riempirà la terra come le acque ricoprono il mare. In quel giorno avverrà che la radice di Iesse sarà un vessillo per i popoli. Le nazioni la cercheranno con ansia. La sua dimora sarà gloriosa (Is 11,1-10). Verità eterna. Il Padre crea per Cristo nello Spirito Santo e dona vita a ciò che non esiste. Cristo Gesù è pieno di Spirito Santo e colma di vita dove c’è morte. La natura di morte è cambiata in natura di vita. / Dal costato squarciato del corpo di Cristo sgorga lo Spirito Santo e dove giunge lo Spirito tutto ritorna in vita: “Mi condusse poi all’ingresso del tempio e vidi che sotto la soglia del tempio usciva acqua verso oriente, poiché la facciata del tempio era verso oriente. Quell’acqua scendeva sotto il lato destro del tempio, dalla parte meridionale dell’altare. Quell’uomo avanzò verso oriente e con una cordicella in mano misurò mille cubiti, poi mi fece attraversare quell’acqua: mi giungeva alla caviglia. Misurò altri mille cubiti, poi mi fece attraversare quell’acqua: mi giungeva al ginocchio. Misurò altri mille cubiti, poi mi fece attraversare l’acqua: mi giungeva ai fianchi. Ne misurò altri mille: era un torrente che non potevo attraversare, perché le acque erano cresciute; erano acque navigabili, un torrente che non si poteva passare a guado. Allora egli mi disse: «Hai visto, figlio dell’uomo?». Poi mi fece ritornare sulla sponda del torrente; voltandomi, vidi che sulla sponda del torrente vi era una grandissima quantità di alberi da una parte e dall’altra. Mi disse: «Queste acque scorrono verso la regione orientale, scendono nell’Araba ed entrano nel mare: sfociate nel mare, ne risanano le acque. Ogni essere vivente che si muove dovunque arriva il torrente, vivrà: il pesce vi sarà abbondantissimo, perché dove giungono quelle acque, risanano, e là dove giungerà il torrente tutto rivivrà” (Cfr. Ez 47,1-12). Chi è battezzato in Spirito Santo, diviene acqua di questo fiume per portare la vita di Dio in ogni cuore. È la missione del cristiano. / Inizio del vangelo di Gesù, Cristo, Figlio di Dio. Come sta scritto nel profeta Isaia: «Ecco, dinanzi a te io mando il mio messaggero: egli preparerà la tua via. Voce di uno che grida nel deserto: Preparate la via del Signore, raddrizzate i suoi sentieri», vi fu Giovanni, che battezzava nel deserto e proclamava un battesimo di conversione per il perdono dei peccati. Accorrevano a lui tutta la regione della Giudea e tutti gli abitanti di Gerusalemme. E si facevano battezzare da lui nel fiume Giordano, confessando i loro peccati. Giovanni era vestito di peli di cammello, con una cintura di pelle attorno ai fianchi, e mangiava cavallette e miele selvatico. E proclamava: «Viene dopo di me colui che è più forte di me: io non sono degno di chinarmi per slegare i lacci dei suoi sandali. Io vi ho battezzato con acqua, ma egli vi battezzerà in Spirito Santo». / Se il cristiano non diviene acqua del grande fiume di Cristo Gesù, è segno che lui è morto allo Spirito Santo. Per lui non si avranno frutti di vita, ma solo di morte. / Madre della Redenzione, Angeli, Santi, fateci acqua del grande fiume dello Spirito. 
</p>

<p>
<u>SILVESTRINI</u> / Preparate la via, raddrizzate i sentieri. / Sin dall'antichità, ma la cosa conserva tutta l'attualità anche ai nostri giorni, quando veniva annunciato l'arrivo di grandi personaggi della storia, si procedeva con la massima celerità ad aggiustare al meglio le strade, a raddrizzare i sentieri, per garantire loro la migliore accoglienza. Proprio questa è la vocazione del Battista nei confronti del Signore: egli sta preparando la strada al Messia, predicando la conversione e preannunciando l'avvento e la vicinanza del Regno di Dio. La conversione comporta l'abbandono di costumi logori e peccaminosi per imboccare una via nuova, la via del Regno, che Cristo sta per tracciare per l'intera umanità. Nessuno quindi può accampare diritti precostituiti di appartenenza a quel regno, adducendo motivi di razza o vicoli di parentela con gli eletti del Signore: "Vi dico che Dio può far sorgere figli di Abramo da queste pietre". La religiosità non si acquisisce per eredità, ma è sempre una scelta libera e personale di vita. Giovanni si accorge che alcuni accorrono a lui non per operare una vera conversione, ma solo per aggiungere una nuova ed esteriore connotazione alla loro ipocrisia. Egli li chiamava "razza di vipere" e "sepolcri imbiancati", velenosi e falsi, ma anche alberi sterili, alla cui radice già è posta la scure. Sono gli effetti di un nuovo battesimo in Spirito Santo e fuoco, che Cristo consumerà con il suo martirio sulla croce; è quella suprema testimonianza di amore che egli offrirà al mondo, per tutti come motivo di salvezza e di perdono, ma anche come inevitabile motivo di selezione tra pula e grano buono, tra coloro che vorranno godere del suo perdono e coloro che colpevolmente lo rifiuteranno. Così l'evento Cristo diventa l'evento definitivo e determinante della storia, anche se sono incessanti le sue venute tra noi perché tutti possano vedere la salvezza. Ecco perché il 25 prossimo venturo è ancora Natale!
</p>

<p>
<u>GUAW</u> / Inizio. Nell’inizio c’è l’uomo Gesù, il Cristo unto per il trono della croce, il Figlio dei cieli, l’eternità che entra nella storia. Quanta densità in poche parole, spessa ouverture di tutta la redenzione: il desiderio di salvezza che il Signore ha per l’umanità. Inizia il vangelo, dove ogni volto è buona notizia. Giovanni. Parola selvatica, spreco d’acqua nel deserto per battezzare i peccatori. Giovanni lava lo sporco della fatica, lava la polvere dall’immagine di Dio, dalle membra di Dio che sono le sue genti. Giovanni, profeta in ginocchio che fa spazio a Dio. Dopo di me. Ecco viene Dio per immergerci in lui, viene a lavare di santo il mondo, a unire il suo Spirito al tuo, viene l’orizzonte dove far convergere ogni sentiero. Viene il Signore Gesù e battezza la storia nell’eterno della vita! / Cosa c’è nel mio inizio? Chi riesco a vedere? In che modo mi sento inserito/a nell’orizzonte di Dio? Cosa dicono i gesti di Giovanni alle mie relazioni? Posso fare memoria di qualcuno che mi ha lavato? Attendo la venuta di Dio? In che modo, con quale attitudine? (Giuseppe Amalfa SJ)
</p>

<p>
<u>FEGF</u> / Dal Trattato sulle opere dello Spirito Santo /  In mezzo a voi sta uno che voi non conoscete  di Ruperto di Deutz nel dodicesimo secolo / Il battesimo di Giovanni è battesimo di un servo; il battesimo di Cristo è il battesimo del Signore. Il primo è per la conversione, il secondo è per il perdono dei peccati. Cristo fu manifestato dal battesimo di Giovanni, ma fu glorificato dal suo proprio battesimo, cioè dalla sua passione. Infatti Giovanni dice del suo battesimo: «Io non lo conoscevo, ma sono venuto a battezzare con acqua, perché egli fosse fatto conoscere a Israele» (Gv 1,31). Ma Cristo, già battezzato da Giovanni dice: «C’è un battesimo che devo ricevere, e come sono angosciato, finché non sia compiuto!» (Lc 12, 50). Il battesimo di Giovanni preparava il popolo a quello di Cristo; e il battesimo di Cristo aprì al popolo il Regno di Dio. Giovanni esortava chi riceveva il suo battesimo a credere nel Maestro che sarebbe venuto dopo di lui; quelli che morirono prima della passione di Cristo, alla sua morte senza dubbio furono purificati dai peccati, per quanto gravi fossero, ed entrarono con lui in paradiso, con lui videro il Regno di Dio.
</p>

<p>
<u>FEGF</u> / Discorso 1 per San Giovanni Battista, § 2 "Giovanni ha reso testimonianza alla venuta di Cristo" Beato Guerrico d’Igny nel dodicesimo secolo / Questa lampada destinata a rischiarare il mondo mi colma di una gioia nuova, perché grazie ad essa ho riconosciuto la vera luce che splende nelle tenebre, ma non è stata accolta dalle tenebre (Gv 1,5)… Noi possiamo ammirarti, Giovanni, il più grande fra tutti i santi; ma imitare la tua santità, per noi è impossibile. Poiché ti affretti a preparare un popolo perfetto per il Signore con dei pubblicani e dei peccatori, è urgente che, con parole che siano più alla loro portata della tua stessa vita, parli loro. Proponi dunque loro un modello di perfezione, non secondo il tuo modo di vivere, ma che sia adatto alla debolezza delle forze umane. «Fate dunque, disse, frutti degni di conversione» (Mt 3,8). Noi, fratelli, ci gloriamo di parlare meglio di quanto viviamo. Giovanni invece, la cui vita è più sublime di quanto gli uomini possano capire, mette le sue parole alla portata della loro intelligenza. «Fate, disse, frutti degni di conversione». «Vi parlo in una maniera tutta umana, a causa della debolezza della vostra carne. Se non potete ancora fare il bene pienamente, almeno nasca in voi un vero pentimento rispetto a ciò che è male. Se non potete ancora fare i frutti di una vera giustizia, per ora la vostra perfezione consista nel fare frutti degni di conversione».
</p>


<hr>

<h5>HOMILY</h5>

<p>
PRIMA LETTURA<br>
Gli annunciatori della vera speranza sono i profeti.<br>
Sono essi la voce attraverso cui il Signore manifesta e rivela la grandezza del suo cuore, pronto a perdonare non appena vede nell’uomo anche il più piccolo spiraglio di pentimento e di volontà di conversione.<br>
Gerusalemme è distrutta. I suoi figli sono in esilio in terre lontane. Anche il Signore è in esilio con loro. È in esilio per sostenerli, aiutarli, condurli al vero pentimento e alla vera conversione.<br>
Non solo gli esiliati sono chiamati a pentimento e a conversione. Anche Gerusalemme deve ritornare tutta al Signore in ognuno dei suoi figli.<br>
La conversione, il ritorno a Dio non deve essere opera di una parte del popolo, bensì di tutto il popolo.<br>
Il Signore ritorna in Gerusalemme dopo averla abbandonata.<br>
Così il profeta Ezechiele:<br>
La gloria del Signore uscì dalla soglia del tempio e si fermò sui cherubini. I cherubini spiegarono le ali e si sollevarono da terra sotto i miei occhi; anche le ruote si alzarono con loro e si fermarono all’ingresso della porta orientale del tempio del Signore, mentre la gloria del Dio d’Israele era in alto su di loro. <br>
Erano i medesimi esseri che io avevo visto sotto il Dio d’Israele lungo il fiume Chebar e riconobbi che erano cherubini. Ciascuno aveva quattro aspetti e ciascuno quattro ali e qualcosa simile a mani d’uomo sotto le ali. <br>
Il loro aspetto era il medesimo che avevo visto lungo il fiume Chebar. Ciascuno di loro avanzava diritto davanti a sé (Ez 10,18-22).<br>
I cherubini allora alzarono le ali e le ruote si mossero insieme con loro, mentre la gloria del Dio d’Israele era in alto su di loro. Quindi dal centro della città la gloria del Signore si alzò e andò a fermarsi sul monte che è a oriente della città. <br>
E uno spirito mi sollevò e mi portò in Caldea fra i deportati, in visione, per opera dello spirito di Dio. E la visione che avevo visto disparve davanti a me. E io raccontai ai deportati quanto il Signore mi aveva mostrato (Ez 11,22-25).<br>
Questo evento è per noi di grandissima rivelazione. Mai il Signore abbandona il peccatore. <br>
Il peccatore abbandona il Signore. Il Signore è con lui sempre. Se il Signore non fosse con il peccatore, questi sarebbe già perduto per l’eternità.<br>
Senza la grazia di Dio nessuno mai potrebbe convertirsi, fare ritorno alla casa divina della verità, della luce, della grazia, della vita. <br>
Non solo il Signore è con gli esiliati in modo invisibile. È con essi anche in modo visibile. Lui ha mandato il profeta Ezechiele con i deportati per aiutarli nel loro cammino di conversione e di pentimento. <br>
Grande è la grazia del Signore. Mirabile il suo modo di agire.<br>
Ecco quanto professa il Salmo:<br>
Se il Signore non fosse stato per noi – lo dica Israele –, se il Signore non fosse stato per noi, quando eravamo assaliti, allora ci avrebbero inghiottiti vivi, quando divampò contro di noi la loro collera.<br>
Allora le acque ci avrebbero travolti, un torrente ci avrebbe sommersi; allora ci avrebbero sommersi acque impetuose.<br>
Sia benedetto il Signore, che non ci ha consegnati in preda ai loro denti. Siamo stati liberati come un passero dal laccio dei cacciatori: il laccio si è spezzato e noi siamo scampati. Il nostro aiuto è nel nome del Signore: egli ha fatto cielo e terra (Sal 124,1-8).<br>
Questo Salmo è rivelazione eterna: il Signore è sempre con il peccatore allo stesso modo che il sole è con la terra.<br>
È giusto annunciare che la presenza invisibile del Signore deve essere sempre accompagnata dalla presenza visibile.<br>
Presenza visibile del Signore oggi è chiamato ad essere ogni discepolo di Cristo Gesù. È questa la grande missione del cristiano: essere presenza visibile del Padre, del Figlio, dello Spirito Santo, della Madre di Dio, della Chiesa, per aiutare il peccatore nel suo cammino di pentimento e di vera conversione.
</p>

<p>
LEGGIAMO Is 40,1-5.9-11<br>
«Consolate, consolate il mio popolo – dice il vostro Dio. Parlate al cuore di Gerusalemme e gridatele che la sua tribolazione è compiuta, la sua colpa è scontata, perché ha ricevuto dalla mano del Signore il doppio per tutti i suoi peccati».<br>
Una voce grida: «Nel deserto preparate la via al Signore, spianate nella steppa la strada per il nostro Dio.<br>
Ogni valle sia innalzata, ogni monte e ogni colle siano abbassati; il terreno accidentato si trasformi in piano e quello scosceso in vallata.<br>
Allora si rivelerà la gloria del Signore e tutti gli uomini insieme la vedranno, perché la bocca del Signore ha parlato».<br>
Sali su un alto monte, tu che annunci liete notizie a Sion! Alza la tua voce con forza, tu che annunci liete notizie a Gerusalemme. Alza la voce, non temere; annuncia alle città di Giuda: «Ecco il vostro Dio!<br>
Ecco, il Signore Dio viene con potenza, il suo braccio esercita il dominio.  Ecco, egli ha con sé il premio e la sua ricompensa lo precede.<br>
Come un pastore egli fa pascolare il gregge e con il suo braccio lo raduna; porta gli agnellini sul petto e conduce dolcemente le pecore madri».<br>
L’immagine o la figura che annuncia il ritorno del Signore in Gerusalemme è quella del Pastore.<br>
Su questa immagine o figura, il Salmo e il Profeta Ezechiele offrono delle verità che è giusto farle divenire nostra fede. <br>
Il Signore è il mio pastore: non manco di nulla. Su pascoli erbosi mi fa riposare, ad acque tranquille mi conduce.<br>
Rinfranca l’anima mia, mi guida per il giusto cammino a motivo del suo nome. <br>
Anche se vado per una valle oscura, non temo alcun male, perché tu sei con me.<br>
Il tuo bastone e il tuo vincastro mi danno sicurezza.<br>
Davanti a me tu prepari una mensa sotto gli occhi dei miei nemici.<br>
Ungi di olio il mio capo; il mio calice trabocca.<br>
Sì, bontà e fedeltà mi saranno compagne tutti i giorni della mia vita, abiterò ancora nella casa del Signore per lunghi giorni (Sal 23,1-6). <br>
A te, mio gregge, così dice il Signore Dio: Ecco, io giudicherò fra pecora e pecora, fra montoni e capri. Non vi basta pascolare in buone pasture, volete calpestare con i piedi il resto della vostra pastura; non vi basta bere acqua chiara, volete intorbidire con i piedi quella che resta. Le mie pecore devono brucare ciò che i vostri piedi hanno calpestato e bere ciò che i vostri piedi hanno intorbidito. <br>
Perciò così dice il Signore Dio a loro riguardo: Ecco, io giudicherò fra pecora grassa e pecora magra. Poiché voi avete urtato con il fianco e con le spalle e cozzato con le corna contro le più deboli fino a cacciarle e disperderle, io salverò le mie pecore e non saranno più oggetto di preda: farò giustizia fra pecora e pecora.<br>
Susciterò per loro un pastore che le pascerà, il mio servo Davide. Egli le condurrà al pascolo, sarà il loro pastore. <br>
Io, il Signore, sarò il loro Dio, e il mio servo Davide sarà principe in mezzo a loro: io, il Signore, ho parlato. <br>
Stringerò con loro un’alleanza di pace e farò sparire dal paese le bestie nocive. Abiteranno tranquilli anche nel deserto e riposeranno nelle selve (Ez 34,17-26).<br>
È giusto che mai ci dimentichiamo che Pastore invisibile e Pastore visibile devono essere una cosa sola.<br>
Questa unità mirabile si compie in Cristo Gesù. Questa unità mirabile sempre dovrà compiersi tra Cristo Gesù e i suoi Apostoli. Ma anche  tra i suoi Apostoli e i Presbiteri. Tra Apostoli, Presbiteri e tutto il popolo di Dio.<br>
Senza la visibilità l’invisibilità potrà produrre pochissimi frutti di salvezza e di vita eterna.<br>
Oggi è proprio questa molteplice unità che è stata disgregata. Essa va necessariamente ricomposta.
</p>

<p>
SECONDA LETTURA<br>
L’Apostolo Pietro oggi esorta i cristiani perché vivano il tempo secondo una purissima verità.<br>
Il nostro tempo è limitato, anzi limitatissimo. Esso va dal concepimento fino alla venuta del Signore.<br>
Ognuno sa il giorno della sua nascita alla terra, ignora però il giorno della sua nascita all’eternità.<br>
Questa seconda nascita può avvenire un istante dopo il concepimento, un minuto dopo la nascita alla terra, un tempo relativamente breve o anche alquanto lungo.<br>
Ecco la verità che l’Apostolo ci insegna: il Signore di certo verrà. Come si attende il ritorno del Signore?<br>
Servendoci di questo tempo prezioso per portare a compimento il processo della nostra santificazione.<br>
Come si porta a compimento questo processo? Ecco il suo insegnamento sempre nella stessa seconda Lettera:<br>
La sua potenza divina ci ha donato tutto quello che è necessario per una vita vissuta santamente, grazie alla conoscenza di colui che ci ha chiamati con la sua potenza e gloria. <br>
Con questo egli ci ha donato i beni grandissimi e preziosi a noi promessi, affinché per loro mezzo diventiate partecipi della natura divina, sfuggendo alla corruzione, che è nel mondo a causa della concupiscenza. <br>
Per questo mettete ogni impegno per aggiungere alla vostra fede la virtù, alla virtù la conoscenza, alla conoscenza la temperanza, alla temperanza la pazienza, alla pazienza la pietà, alla pietà l’amore fraterno, all’amore fraterno la carità. <br>
Questi doni, presenti in voi e fatti crescere, non vi lasceranno inoperosi e senza frutto per la conoscenza del Signore nostro Gesù Cristo. <br>
Chi invece non li possiede è cieco, incapace di vedere e di ricordare che è stato purificato dai suoi antichi peccati. <br>
Quindi, fratelli, cercate di rendere sempre più salda la vostra chiamata e la scelta che Dio ha fatto di voi. Se farete questo non cadrete mai. <br>
Così infatti vi sarà ampiamente aperto l’ingresso nel regno eterno del Signore nostro e salvatore Gesù Cristo.<br>
Penso perciò di rammentarvi sempre queste cose, benché le sappiate e siate stabili nella verità che possedete. <br>
Io credo giusto, finché vivo in questa tenda, di tenervi desti con le mie esortazioni, sapendo che presto dovrò lasciare questa mia tenda, come mi ha fatto intendere anche il Signore nostro Gesù Cristo. <br>
E procurerò che anche dopo la mia partenza voi abbiate a ricordarvi di queste cose (2Pt 1,3-15). <br>
Il tempo va vissuto aggiungendo virtù a virtù, camminando di fede in fede e di verità in verità. 
</p>

<p>
LEGGIAMO 2Pt 3,8-14<br>
Una cosa però non dovete perdere di vista, carissimi: davanti al Signore un solo giorno è come mille anni e mille anni come un solo giorno. Il Signore non ritarda nel compiere la sua promessa, anche se alcuni parlano di lentezza. <br>
Egli invece è magnanimo con voi, perché non vuole che alcuno si perda, ma che tutti abbiano modo di pentirsi. Il giorno del Signore verrà come un ladro; allora i cieli spariranno in un grande boato, gli elementi, consumati dal calore, si dissolveranno e la terra, con tutte le sue opere, sarà distrutta.<br>
Dato che tutte queste cose dovranno finire in questo modo, quale deve essere la vostra vita nella santità della condotta e nelle preghiere, <br>
mentre aspettate e affrettate la venuta del giorno di Dio, nel quale i cieli in fiamme si dissolveranno e gli elementi incendiati fonderanno! Noi infatti, secondo la sua promessa, aspettiamo nuovi cieli e una terra nuova, nei quali abita la giustizia.<br>
Perciò, carissimi, nell’attesa di questi eventi, fate di tutto perché Dio vi trovi in pace, senza colpa e senza macchia.<br>
L’Apostolo Pietro, anche se con parole differenti, riporta ai cristiani l’insegnamento del loro Maestro, del loro Salvatore.<br>
Non temere, piccolo gregge, perché al Padre vostro è piaciuto dare a voi il Regno.<br>
Vendete ciò che possedete e datelo in elemosina; fatevi borse che non invecchiano, un tesoro sicuro nei cieli, dove ladro non arriva e tarlo non consuma. Perché, dov’è il vostro tesoro, là sarà anche il vostro cuore.<br>
Siate pronti, con le vesti strette ai fianchi e le lampade accese; siate simili a quelli che aspettano il loro padrone quando torna dalle nozze, in modo che, quando arriva e bussa, gli aprano subito. <br>
Beati quei servi che il padrone al suo ritorno troverà ancora svegli; in verità io vi dico, si stringerà le vesti ai fianchi, li farà mettere a tavola e passerà a servirli. E se, giungendo nel mezzo della notte o prima dell’alba, li troverà così, beati loro! <br>
Cercate di capire questo: se il padrone di casa sapesse a quale ora viene il ladro, non si lascerebbe scassinare la casa. <br>
Anche voi tenetevi pronti perché, nell’ora che non immaginate, viene il Figlio dell’uomo» (Lc 12,32-40). <br>
Quando il Signore verrà, dovrà trovarci con le lampade accese, pronti per passare dal tempo nell’eternità.<br>
Se saremo trovati con le lampade accese, passero dalla terra nella beata eternità del suo regno di luce. 
</p>

<p>
LETTURA DEL  VANGELO<br>
Gesù non è venuto per il giudizio, come potrebbero far pensare alcune antiche profezie, specie quelle di Malachia.<br>
Ecco, io manderò un mio messaggero a preparare la via davanti a me e subito entrerà nel suo tempio il Signore che voi cercate; e l’angelo dell’alleanza, che voi sospirate, eccolo venire, dice il Signore degli eserciti. <br>
Chi sopporterà il giorno della sua venuta? Chi resisterà al suo apparire? Egli è come il fuoco del fonditore e come la lisciva dei lavandai. <br>
Siederà per fondere e purificare l’argento; purificherà i figli di Levi, li affinerà come oro e argento, perché possano offrire al Signore un’offerta secondo giustizia. <br>
Allora l’offerta di Giuda e di Gerusalemme sarà gradita al Signore come nei giorni antichi, come negli anni lontani. <br>
Io mi accosterò a voi per il giudizio e sarò un testimone pronto contro gli incantatori, contro gli adùlteri, contro gli spergiuri, contro chi froda il salario all’operaio, contro gli oppressori della vedova e dell’orfano e contro chi fa torto al forestiero. Costoro non mi temono, dice il Signore degli eserciti (Mal 3,1-5).<br>
Ecco infatti: sta per venire il giorno rovente come un forno. Allora tutti i superbi e tutti coloro che commettono ingiustizia saranno come paglia; quel giorno, venendo, li brucerà – dice il Signore degli eserciti – fino a non lasciar loro né radice né germoglio. <br>
Per voi, che avete timore del mio nome, sorgerà con raggi benefici il sole di giustizia e voi uscirete saltellanti come vitelli dalla stalla. Calpesterete i malvagi ridotti in cenere sotto le piante dei vostri piedi nel giorno che io preparo, dice il Signore degli eserciti.<br>
Tenete a mente la legge del mio servo Mosè, al quale ordinai sull’Oreb precetti e norme per tutto Israele.<br>
Ecco, io invierò il profeta Elia prima che giunga il giorno grande e terribile del Signore: egli convertirà il cuore dei padri verso i figli e il cuore dei figli verso i padri, perché io, venendo, non colpisca la terra con lo sterminio (Mal 3,18-24).<br>
Il Signore invece viene per preparare per il Padre suo un popolo ben disposto ad ascoltare la sua voce e ad osservare i suoi precetti, a camminare sulla via della giustizia e della verità.<br>
Il Signore viene per chiamare ogni uomo alla conversione, al pentimento, al ritorno nella Parola del suo Dio e Signore.<br>
Il Signore viene come vero Pastore. Viene per dare vita al gregge sbandato, smarrito, disperso, perché senza Pastore.
</p>

<p>
LEGGIAMO IL TESTO di Mc 1,1-8<br>
Iniziò del vangelo di Gesù, Cristo, Figlio di Dio. <br>
Come sta scritto nel profeta Isaia: Ecco, dinanzi a te io mando il mio messaggero: egli preparerà la tua via.<br>
Voce di uno che grida nel deserto: Preparate la via del Signore, raddrizzate i suoi sentieri, <br>
vi fu Giovanni, che battezzava nel deserto e proclamava un battesimo di conversione per il perdono dei peccati. Accorrevano a lui tutta la regione della Giudea e tutti gli abitanti di Gerusalemme. E si facevano battezzare da lui nel fiume Giordano, confessando i loro peccati. <br>
Giovanni era vestito di peli di cammello, con una cintura di pelle attorno ai fianchi, e mangiava cavallette e miele selvatico. <br>
E proclamava: «Viene dopo di me colui che è più forte di me: io non sono degno di chinarmi per slegare i lacci dei suoi sandali. Io vi ho battezzato con acqua, ma egli vi battezzerà in Spirito Santo».<br>
Gesù che viene potrà riuscire là dove il Padre non è riuscito? Potrà formare un gregge che sia gradito al Padre? Cosa ha di più Cristo Signore che il Padre non ha avuto?<br>
Cristo Gesù potrà formare per il suo Dio e Padre un popolo ben disposto perché Lui battezzerà in Spirito Santo.<br>
Giovanni il Battista battezza con l’acqua. Nell’acqua entra l’uomo vecchio ed esce l’uomo vecchio.<br>
L’uomo vecchio è entrato con il suo peccato ed esce senza più peccati, allo stesso modo che Naaman il Siro entrò con la lebbra nelle acque del Giordano ed è uscito senza lebbra.<br>
Tutto è diverso quando ci si immerge nelle acque dello Spirito Santo: entra in queste acque un figlio di Adamo con la natura corrotta, esce un figlio di Dio partecipe della divina natura.<br>
Entra nelle acque un uomo secondo la carne ed esce un uomo secondo lo spirito. Da essere carnale entra, da essere spirituale esce.<br>
Uscendo dalle acque un essere spirituale, un essere nuovo, può ascoltare la voce del Padre suo e compiere la sua opera.<br>
Gesù potrà battezzare in Spirito Santo a motivo dell’offerta della sua vita al Padre. Sappiamo che lo Spirito Santo esce come fiume proprio dal suo costato squarciato, dal suo corpo trafitto già morto sulla croce.<br>
Oggi siamo invitati tutti a preparare la via al Signore che viene, a raddrizzare i suoi sentieri.<br>
Come questo potrà avvenire? Abbandonando noi l’uomo vecchio che si corrompe dietro le passioni ingannatrice e rivestendo l’uomo nuovo.<br>
Urge che quanti si sono svestiti dell’uomo nuovo, si rivestano di esso, perché solo così si può attendere la venuta del Signore che viene per essere il nostro pastore per sempre.<br>
Urge anche che ogni discepolo di Gesù oggi divenga vero profeta, vera visibilità di Cristo Gesù. Solo vivendo questa altissima missione, molti altri fratelli potranno giungere alla vera fede in Cristo Signore.<br>
Madre del Verbo che nel tuo seno si è fatto carne, ottienici la grazia di essere oggi e sempre veri profeti del Figlio tuo. <br>
Così, per questa nostra missione, prepareremo la via perché ogni uomo giunga a Cristo Signore, si converta, si lasci battezzare nello Spirito Santo, diventi nuova creatura. Amen.
</p>


        <span class="backlinks">
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/ZAPP/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a></li>
<li><a href="../VERBUM.html" title="VERBUM" class="page">VERBUM</a>
<ul>
<li><a href="./AV1-1-DOMENICA-A.html" title="AV1-1-DOMENICA-A" class="page">AV1-1-DOMENICA-A</a></li>
<li><a href="./AV1-1-DOMENICA-B.html" title="AV1-1-DOMENICA-B" class="page">AV1-1-DOMENICA-B</a></li>
<li><a href="./AV1-1-DOMENICA-C.html" title="AV1-1-DOMENICA-C" class="page">AV1-1-DOMENICA-C</a></li>
<li><a href="./AV1-2-LUN-1.html" title="AV1-2-LUN-1" class="page">AV1-2-LUN-1</a></li>
<li><a href="./AV1-2-LUN-2.html" title="AV1-2-LUN-2" class="page">AV1-2-LUN-2</a></li>
<li><a href="./AV1-2-LUN-3.html" title="AV1-2-LUN-3" class="page">AV1-2-LUN-3</a></li>
<li><a href="./AV1-3-MAR-1.html" title="AV1-3-MAR-1" class="page">AV1-3-MAR-1</a></li>
<li><a href="./AV1-3-MAR-2.html" title="AV1-3-MAR-2" class="page">AV1-3-MAR-2</a></li>
<li><a href="./AV1-3-MAR-3.html" title="AV1-3-MAR-3" class="page">AV1-3-MAR-3</a></li>
<li><a href="./AV1-4-MER-1.html" title="AV1-4-MER-1" class="page">AV1-4-MER-1</a></li>
<li><a href="./AV1-4-MER-2.html" title="AV1-4-MER-2" class="page">AV1-4-MER-2</a></li>
<li><a href="./AV1-4-MER-3.html" title="AV1-4-MER-3" class="page">AV1-4-MER-3</a></li>
<li><a href="./AV1-5-GIO-1.html" title="AV1-5-GIO-1" class="page">AV1-5-GIO-1</a></li>
<li><a href="./AV1-5-GIO-2.html" title="AV1-5-GIO-2" class="page">AV1-5-GIO-2</a></li>
<li><a href="./AV1-5-GIO-3.html" title="AV1-5-GIO-3" class="page">AV1-5-GIO-3</a></li>
<li><a href="./AV1-6-VEN-1.html" title="AV1-6-VEN-1" class="page">AV1-6-VEN-1</a></li>
<li><a href="./AV1-6-VEN-2.html" title="AV1-6-VEN-2" class="page">AV1-6-VEN-2</a></li>
<li><a href="./AV1-6-VEN-3.html" title="AV1-6-VEN-3" class="page">AV1-6-VEN-3</a></li>
<li><a href="./AV1-7-SAB-1.html" title="AV1-7-SAB-1" class="page">AV1-7-SAB-1</a></li>
<li><a href="./AV1-7-SAB-2.html" title="AV1-7-SAB-2" class="page">AV1-7-SAB-2</a></li>
<li><a href="./AV1-7-SAB-3.html" title="AV1-7-SAB-3" class="page">AV1-7-SAB-3</a></li>
<li><b>AV2-1-DOMENICA-B</b></li>
<li><a href="./AV2-2-LUN-1.html" title="AV2-2-LUN-1" class="page">AV2-2-LUN-1</a></li>
<li><a href="./AV2-4-MER-1.html" title="AV2-4-MER-1" class="page">AV2-4-MER-1</a></li>
<li><a href="./AV2-5-GIO-1.html" title="AV2-5-GIO-1" class="page">AV2-5-GIO-1</a></li>
<li><a href="./AV2-6-VEN-1.html" title="AV2-6-VEN-1" class="page">AV2-6-VEN-1</a></li>
<li><a href="./AV2-7-SAB-1.html" title="AV2-7-SAB-1" class="page">AV2-7-SAB-1</a></li>
<li><a href="./AV3-1-DOMENICA-B.html" title="AV3-1-DOMENICA-B" class="page">AV3-1-DOMENICA-B</a></li>
<li><a href="./AV3-2-LUN.html" title="AV3-2-LUN" class="page">AV3-2-LUN</a></li>
<li><a href="./AV3-3-MAR.html" title="AV3-3-MAR" class="page">AV3-3-MAR</a></li>
<li><a href="./AV3-4-MER.html" title="AV3-4-MER" class="page">AV3-4-MER</a></li>
<li><a href="./AV3-5-GIO.html" title="AV3-5-GIO" class="page">AV3-5-GIO</a></li>
<li><a href="./AV3-6-VEN.html" title="AV3-6-VEN" class="page">AV3-6-VEN</a></li>
<li><a href="./AV4-1-DOMENICA-B.html" title="AV4-1-DOMENICA-B" class="page">AV4-1-DOMENICA-B</a></li>
<li><a href="./Z1208-S-IMMACOLATA.html" title="Z1208-S-IMMACOLATA" class="page">Z1208-S-IMMACOLATA</a></li>
<li><a href="./Z1217-P.html" title="Z1217-P" class="page">Z1217-P</a></li>
<li><a href="./Z1218-P.html" title="Z1218-P" class="page">Z1218-P</a></li>
<li><a href="./Z1219-P.html" title="Z1219-P" class="page">Z1219-P</a></li>
<li><a href="./Z1220-P.html" title="Z1220-P" class="page">Z1220-P</a></li>
<li><a href="./Z1221-P.html" title="Z1221-P" class="page">Z1221-P</a></li>
<li><a href="./Z1222-P.html" title="Z1222-P" class="page">Z1222-P</a></li>
<li><a href="./Z1223-P.html" title="Z1223-P" class="page">Z1223-P</a></li>
<li><a href="./Z1224-P.html" title="Z1224-P" class="page">Z1224-P</a></li>
</ul></li>
</ul></li>
</ul>

</div>

</div>
 
</body>
</html>
