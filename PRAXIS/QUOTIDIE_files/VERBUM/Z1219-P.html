	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>VERBUM</h1>-->
        <h1>VERBUM</h1>

<p>
<u>HODIE</u> / Feria propria del 19 Dicembre
</p>

<p>
<u>ANTIFONA</u> / L'atteso verrà e non tarderà;<br>
non ci sarà più timore sulla nostra terra:<br>
egli è il nostro Salvatore. (Eb 10,37)
</p>

<p>
<u>COLLETTA</u> / O Dio che, con il parto della santa Vergine,<br>
hai rivelato al mondo lo splendore della tua gloria,<br>
fa’ che veneriamo con fede viva<br>
e celebriamo con fervente amore<br>
il grande mistero dell’incarnazione.<br>
Per il nostro Signore Gesù Cristo.
</p>

<p>
<u>LETTURA1</u> / La nascita di Sansone è annunciata dall'angelo.<br>
Dal libro dei Giudici<br>
Gdc 13,2-7.24-25a
</p>

<p>
In quei giorni, c'era un uomo di Sorèa, della tribù dei Danìti, chiamato Manòach; sua moglie era sterile e non aveva avuto figli.
</p>

<p>
L'angelo del Signore apparve a questa donna e le disse: «Ecco, tu sei sterile e non hai avuto figli, ma concepirai e partorirai un figlio. Ora guàrdati dal bere vino o bevanda inebriante e non mangiare nulla d'impuro. Poiché, ecco, tu concepirai e partorirai un figlio sulla cui testa non passerà rasoio, perché il fanciullo sarà un nazireo di Dio fin dal seno materno; egli comincerà a salvare Israele dalle mani dei Filistei».
</p>

<p>
La donna andò a dire al marito: «Un uomo di Dio è venuto da me; aveva l'aspetto di un angelo di Dio, un aspetto maestoso. Io non gli ho domandato da dove veniva ed egli non mi ha rivelato il suo nome, ma mi ha detto: "Ecco, tu concepirai e partorirai un figlio; ora non bere vino né bevanda inebriante e non mangiare nulla d'impuro, perché il fanciullo sarà un nazireo di Dio dal seno materno fino al giorno della sua morte"».
</p>

<p>
E la donna partorì un figlio che chiamò Sansone. Il bambino crebbe e il Signore lo benedisse.<br>
Lo spirito del Signore cominciò ad agire su di lui.
</p>

<p>
Parola di Dio.
</p>

<p>
<u>PSALMUS</u> / Sal 70 (71)<br>
<ol type="A" start="18">
<li>Canterò senza fine la tua gloria, Signore.</li>
</ol>
Sii tu la mia roccia,<br>
una dimora sempre accessibile;<br>
hai deciso di darmi salvezza:<br>
davvero mia rupe e mia fortezza tu sei!<br>
Mio Dio, liberami dalle mani del malvagio. R.
</p>

<p>
Sei tu, mio Signore, la mia speranza,<br>
la mia fiducia, Signore, fin dalla mia giovinezza.<br>
Su di te mi appoggiai fin dal grembo materno,<br>
dal seno di mia madre sei tu il mio sostegno. R.
</p>

<p>
Verrò a cantare le imprese del Signore Dio:<br>
farò memoria della tua giustizia, di te solo.<br>
Fin dalla giovinezza, o Dio, mi hai istruito<br>
e oggi ancora proclamo le tue meraviglie. R.
</p>

<p>
<u>ALLELUIA</u> / Alleluia, alleluia.
</p>

<p>
O Radice di Iesse,<br>
che ti innalzi come segno per i popoli:<br>
vieni a liberarci, non tardare.
</p>

<p>
Alleluia.
</p>

<p>
<u>VANGELO</u> / La nascita di Giovanni Battista è annunciata dall'angelo.<br>
Dal Vangelo secondo Luca<br>
Lc 1,5-25
</p>

<p>
Al tempo di Erode, re della Giudea, vi era un sacerdote di nome Zaccarìa, della classe di Abìa, che aveva in moglie una discendente di Aronne, di nome Elisabetta. Ambedue erano giusti davanti a Dio e osservavano irreprensibili tutte le leggi e le prescrizioni del Signore. Essi non avevano figli, perché Elisabetta era sterile e tutti e due erano avanti negli anni.
</p>

<p>
Avvenne che, mentre Zaccarìa svolgeva le sue funzioni sacerdotali davanti al Signore durante il turno della sua classe, gli toccò in sorte, secondo l'usanza del servizio sacerdotale, di entrare nel tempio del Signore per fare l'offerta dell'incenso.<br>
Fuori, tutta l'assemblea del popolo stava pregando nell'ora dell'incenso. Apparve a lui un angelo del Signore, ritto alla destra dell'altare dell'incenso. Quando lo vide, Zaccarìa si turbò e fu preso da timore. Ma l'angelo gli disse: «Non temere, Zaccarìa, la tua preghiera è stata esaudita e tua moglie Elisabetta ti darà un figlio, e tu lo chiamerai Giovanni. Avrai gioia ed esultanza, e molti si rallegreranno della sua nascita, perché egli sarà grande davanti al Signore; non berrà vino né bevande inebrianti, sarà colmato di Spirito Santo fin dal seno di sua madre e ricondurrà molti figli d'Israele al Signore loro Dio. Egli camminerà innanzi a lui con lo spirito e la potenza di Elìa, per ricondurre i cuori dei padri verso i figli e i ribelli alla saggezza dei giusti e preparare al Signore un popolo ben disposto».<br>
Zaccarìa disse all'angelo: «Come potrò mai conoscere questo? Io sono vecchio e mia moglie è avanti negli anni». L'angelo gli rispose: «Io sono Gabriele, che sto dinanzi a Dio e sono stato mandato a parlarti e a portarti questo lieto annuncio. Ed ecco, tu sarai muto e non potrai parlare fino al giorno in cui queste cose avverranno, perché non hai creduto alle mie parole, che si compiranno a loro tempo».
</p>

<p>
Intanto il popolo stava in attesa di Zaccarìa, e si meravigliava per il suo indugiare nel tempio. Quando poi uscì e non poteva parlare loro, capirono che nel tempio aveva avuto una visione. Faceva loro dei cenni e restava muto.
</p>

<p>
Compiuti i giorni del suo servizio, tornò a casa. Dopo quei giorni Elisabetta, sua moglie, concepì e si tenne nascosta per cinque mesi e diceva: «Ecco che cosa ha fatto per me il Signore, nei giorni in cui si è degnato di togliere la mia vergogna fra gli uomini».
</p>

<p>
Parola del Signore.
</p>

<p>
<u>OREMUS</u> / Illuminati dalla Parola ora ascoltata, facciamo nostra l'invocazione dei profeti e ci uniamo al grido di quanti sono in attesa di salvezza, dicendo:<br>
Vieni, Signore, non tardare.
</p>

<p>
- Con l’annuncio del Precursore hai esaudito la preghiera di secoli: donaci di non pensare mai che le nostre invocazioni restino inascoltate. Preghiamo:<br>
- Ci fai vivere ogni giorno l'esperienza del nostro limite: aprici alla fiducia che in quel momento incomincia la tua potenza. Preghiamo:<br>
- Ti sei fatto precedere da Giovanni, per ricondurre il cuore dei padri verso i figli: concedi alle nostre famiglie il dono del dialogo e della concordia. Preghiamo:<br>
- Per la tua venuta nel mondo anche la sterilità di Elisabetta sbocciò nella maternità: dona la gioia della fecondità agli sposi che attendono con ansia la nascita di un figlio. Preghiamo:<br>
- Hai affondato la tue radici nella nostra storia di debolezza e di peccato: per il pane di questa eucaristia liberaci dal male e poni in noi la novità della tua vita di Figlio. Preghiamo:<br>
- Per gli anziani che conosciamo.<br>
- Per chi sente come un peso il proprio limite.
</p>

<p>
Signore Gesù, che ti sei fatto nostro fratello, accogli la nostra preghiera e presentala, assieme al tuo sacrificio, al Padre che sempre ti ascolta. Tu vivi e regni nei secoli dei secoli. Amen.
</p>

<p>
<u>OFFERTORIO</u> / Guarda con bontà, o Signore,<br>
i doni che deponiamo sul tuo altare,<br>
perché ciò che la nostra povertà ti presenta<br>
sia consacrato dalla tua potenza.<br>
Per Cristo nostro Signore.
</p>

<p>
<u>PREFAZIO</u> / <b>Le due attese di Cristo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. Egli fu annunciato da tutti i profeti, la Vergine Madre l’attese e lo portò in grembo con ineffabile more, Giovanni proclamò la sua venuta e lo indicò presente nel mondo. Lo stesso Signore, che ci invita a preparare con gioia il suo Natale, ci trovi vigilanti nella preghiera, esultanti nella lode. Per questo dono della tua benevolenza, uniti agli Angeli e agli Arcangeli, ai Troni e alle Dominazioni e alla moltitudine dei cori celesti, cantiamo con voce incessante l’inno della tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Maria nuova Eva</b> / È veramente giusto rendere grazie a te, Signore, Padre santo, Dio onnipotente ed eterno. Noi ti lodiamo, ti benediciamo, ti glorifichiamo per il mistero della Vergine Madre. Dall’antico avversario venne la rovina, dal grembo verginale della figlia di Sion è germinato colui che ci nutre con il pane degli angeli e sono scaturite per tutto il genere umano la salvezza e la pace. La grazia che Eva ci tolse ci è ridonata in Maria. In lei, Madre di tutti gli uomini, la maternità, redenta dal peccato e dalla morte, si apre al dono della vita nuova. Dove abbondò la colpa, sovrabbonda la tua misericordia in Cristo nostro salvatore. E noi, nell’attesa della sua venuta, uniti agli angeli e ai santi, cantiamo l’inno della tua lode: Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / Verrà a visitarci un sole che sorge dall'alto,<br>
per dirigere i nostri passi sulla via della pace. (Lc 1,78-79)
</p>

<p>
<u>COMMUNIO</u> / Egli ricondurrà i cuori dei padri verso i figli<br>
e preparerà al Signore un popolo ben disposto. (Lc 1,17)
</p>

<p>
<u>GRATIAS</u> / Ti ringraziamo, Dio onnipotente, per i doni che ci hai dato;<br>
suscita in noi il desiderio dei beni promessi,<br>
perché con spirito rinnovato<br>
possiamo celebrare la nascita del nostro Salvatore.<br>
Egli vive e regna nei secoli dei secoli.
</p>


<hr>

<h5>PROFUNDIS</h5>

<p>
<u>EVANGELIZO</u> / Sant'Alfonso Maria de' Liguori<br>
(1696-1787), vescovo e dottore della Chiesa
</p>

<p>
Meditazioni per l’ottava di Natale, n° 8<br>
“Essa partorirà un figlio e tu lo chiamerai Gesù”<br>
Il nome Gesù è il nome divino che il Signore ha rivelato a Maria attraverso l’arcangelo Gabriele: “Lo chiamerai Gesù” (Lc 1,31). Per questo motivo lo si definisce “al di sopra di ogni altro nome”, “il solo nome nel quale è stabilito che possiamo essere salvati” (Fil 2,9 ; At 4,12). E’ un nome paragonato per lo Spirito Santo all’olio “profumo olezzante è il tuo nome” (Ct 1,3). Perché ? Lo spiega San Bernardo : come l’olio è sia luce, che cibo e rimedio, così il nome di Gesù è luce allo spirito, cibo per il cuore, rimedio per l’anima.
</p>

<p>
<div style='padding-left: 30pt'>
  Luce allo spirito: è la comparsa di questo nome che ha fatto passare il mondo dalle tenebre dell’idolatria alla chiarezza della fede. Siamo nati in un paese i cui abitanti erano pagani prima della venuta del Salvatore; saremmo come loro se non fosse venuto a illuminarci. Per questo, quanto dobbiamo ringraziare Gesù Cristo per il dono della fede! (…)
</div>
</p>

<p>
<div style='padding-left: 30pt'>
  Cibo per il cuore: tale è anche il nome di Gesù. Ci ricorda infatti quale sofferenza ha dovuto affrontare per salvarci; così ci consola nelle tribolazioni, ci dà forza per avanzare nella strada della salvezza, rianima la nostra speranza e ci infiamma d’amore per Dio.
</div>
</p>

<p>
<div style='padding-left: 30pt'>
  Rimedio, infine, per la nostra anima: il nome di Gesù la rende forte contro le tentazioni e gli attacchi dei nemici. Sentono l’invocazione del suo santo nome? Tremano e scappano le potenze degli inferi; è la parola dell’apostolo Paolo: “perché nel nome di Gesù ogni ginocchio si pieghi nei cieli, sulla terra e sotto terra” (Fil 2,10). Chi è tentato non cadrà se invoca Gesù: fintanto che l’invocherà, persevererà e sarà salvato (cfr Sal 17,4).
</div>
</p>

<p>
<u>DIBRUNO</u> / Non temere di prendere con te Maria, tua sposa<br>
VENERDÌ 18 DICEMBRE (Mt 1,18-24)<br>
Il mistero di una vita si può conoscere solo per rivelazione. Urge dire che la rivelazione non è iniziata dopo il peccato di Eva e Adamo nel Giardino dell’Eden, ma subito, immediatamente dopo la loro creazione: “Dio disse: «Facciamo l’uomo a nostra immagine, secondo la nostra somiglianza: dòmini sui pesci del mare e sugli uccelli del cielo, sul bestiame, su tutti gli animali selvatici e su tutti i rettili che strisciano sulla terra». E Dio creò l’uomo a sua immagine; a immagine di Dio lo creò: maschio e femmina li creò. Dio li benedisse e Dio disse loro: «Siate fecondi e moltiplicatevi, riempite la terra e soggiogatela, dominate sui pesci del mare e sugli uccelli del cielo e su ogni essere vivente che striscia sulla terra» (Gen 1,26-28). Il Signore Dio diede questo comando all’uomo: «Tu potrai mangiare di tutti gli alberi del giardino, ma dell’albero della conoscenza del bene e del male non devi mangiare, perché, nel giorno in cui tu ne mangerai, certamente dovrai morire» (Gen 2,16-17). E il Signore Dio disse: «Non è bene che l’uomo sia solo: voglio fargli un aiuto che gli corrisponda». Allora il Signore Dio fece scendere un torpore sull’uomo, che si addormentò; gli tolse una delle costole e richiuse la carne al suo posto. Il Signore Dio formò con la costola, che aveva tolta all’uomo, una donna e la condusse all’uomo. Allora l’uomo disse: «Questa volta è osso dalle mie ossa, carne dalla mia carne. La si chiamerà donna, perché dall’uomo è stata tolta». Per questo l’uomo lascerà suo padre e sua madre e si unirà a sua moglie, e i due saranno un’unica carne (Cfr. Gen 2,18-24). La vita dell’uomo non è lasciata alla razionalità, sapienza, intelligenza dell’uomo. Essa è tutta governata dalla rivelazione. <br>
Così fu generato Gesù Cristo: sua madre Maria, essendo promessa sposa di Giuseppe, prima che andassero a vivere insieme si trovò incinta per opera dello Spirito Santo. Giuseppe suo sposo, poiché era uomo giusto e non voleva accusarla pubblicamente, pensò di ripudiarla in segreto. Mentre però stava considerando queste cose, ecco, gli apparve in sogno un angelo del Signore e gli disse: «Giuseppe, figlio di Davide, non temere di prendere con te Maria, tua sposa. Infatti il bambino che è generato in lei viene dallo Spirito Santo; ella darà alla luce un figlio e tu lo chiamerai Gesù: egli infatti salverà il suo popolo dai suoi peccati». Tutto questo è avvenuto perché si compisse ciò che era stato detto dal Signore per mezzo del profeta: «Ecco, la vergine concepirà e darà alla luce un figlio: a lui sarà dato il nome di Emmanuele», che significa «Dio con noi». Quando si destò dal sonno, Giuseppe fece come gli aveva ordinato l’angelo del Signore e prese con sé la sua sposa.<br>
Quanto è scritto nel Libro dei Proverbi – Quando non c’è visione profetica, il popolo è sfrenato (Pr 29,18) – possiamo così parafrasarlo: “Quando non c’è rivelazione non c’è conoscenza del mistero che il Signore vuole realizzare attraverso la nostra vita”. Il Signore viene, manifesta il mistero, chiede che si faccia secondo la sua volontà manifestata. Nell’obbedienza si entra nel mistero e si diviene parte di esso. Divenuti parte del mistero non solo si compie la vera salvezza per la nostra vita, ma si diviene strumenti di vita per il mondo intero. Oggi tutto si vuole ridurre ad un genere letterario. Nulla è più falso di un simile insegnamento. L’immaginazione mai potrà divenire storia di salvezza, che è solo nella conoscenza della volontà del Signore rivelata, manifestata, conosciuta, vissuta con piena obbedienza. Giuseppe ha avuto bisogno della parola della rivelazione. Anche Zaccaria ed Elisabetta ne hanno avuto bisogno e così pure la Vergine Maria. Gli Apostoli sono mandati nel mondo per svelare il mistero, proclamandolo, insegnandolo, spiegandolo, facendo divenire quanti credono nella loro parola parte di questo mistero, sua vita. È questa la vera carità degli Apostoli e di quanti in comunione gerarchica con essi sono costituiti Ministri della Parola: dare ad ogni uomo la conoscenza del mistero, annunziandolo con la Parola e manifestandolo compiuto nella loro vita. Giuseppe, riceve il mistero, lo accoglie, lo fa sua vita con immediata obbedienza. Per questa sua obbedienza Gesù non solo è Figlio di Abramo, diviene anche Figlio di Davide. Il Signore, secondo la sua promessa fatta a Davide, lo potrà costituire suo Messia, suo Cristo. Sarà Lui il Re dal regno eterno.<br>
Madre della Redenzione, Angeli, Santi, fate che la rivelazione sia luce per noi tutti. 
</p>

<p>
<u>SILVESTRINI</u> / I prodigi che accompagnano la «Venuta».<br>
La nascita prodigiosa di Giovanni Battista segna l'intima unione che esiste tra vecchio e nuovo testamento. L'approdo è Cristo. Tutto ciò che lo precede e tutto ciò che segue, va visto e letto alla sua luce. Scopriamo così una mirabile trama divina che si snoda nella storia e ce la rivela come evento di amore e di salvezza. «Ecco che cosa ha fatto per me il Signore!». È l'esclamazione di Zaccarìa che ha preso coscienza dell'intervento del Signore nella sua vita; è diventato padre quando ormai le umane speranze si erano tutte spente. Sentiamo l'eco di quell'incessante rendimento di grazie che sgorga dal cuore dei salvati, di tutti coloro che riconoscono che Dio ha fatto grandi cose, ha compiuto prodigi, ha tolto la vergogna del peccato tra gli uomini. La fecondità prodigiosa ci fa pensare all'aridità, al deserto, dove nulla più fiorisce, al vuoto di tante vite e d'altra parte alla fecondità della grazia, alla santità di tanti fratelli e sorelle. Ci fa pensare ai doni di Dio e all'impegno che ne deriva. La nascita del Battista è direttamente finalizzata all'annuncio del Cristo; tutti i favori divini dovrebbero spingerci a diventare, a nostra volta, annunciatori del Suo regno e testimoni della Sua bontà. C'è poi un invito esplicito a non spegnere mai in noi la speranza, anche quando le circostanze della vita, i fatti negativi che ci coinvolgono, vorrebbero indurci a credere che non c'è più nulla da fare. Troppe volte il Signore ci ha clamorosamente smentiti. Ci chiede di credere ancora nella sua venuta, alla sua presenza e nel fervore della speranza. Solo la perdita colpevole della fede ci riduce al mutismo e all'inerzia.
</p>

<p>
<u>LOYOLA</u> / <a href="https://getupandwalk.gesuiti.it/" title="commento" class="https">commento</a>
</p>

<p>
<u>NLDG</u> / <a href="" title="NuoveLettureGiorni" class="page">NuoveLettureGiorni</a> 
</p>

<p>
<u>FEGF</u> / <a href="" title="FraternitaEvangelicheGerusalemmeFI" class="page">FraternitaEvangelicheGerusalemmeFI</a>
</p>


<hr>

<h5>HOMILY</h5>

<p>
<a href="file:///D:/MULO/HomilyVoice" title="HomilyVoice" class="file">HomilyVoice</a>
</p>


        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/ZAPP/QUOTIDIE.html'>QUOTIDIE</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/ZAPP/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a></li>
<li><a href="../VERBUM.html" title="VERBUM" class="page">VERBUM</a>
<ul>
<li><a href="./AV1-1-DOMENICA-A.html" title="AV1-1-DOMENICA-A" class="page">AV1-1-DOMENICA-A</a></li>
<li><a href="./AV1-1-DOMENICA-B.html" title="AV1-1-DOMENICA-B" class="page">AV1-1-DOMENICA-B</a></li>
<li><a href="./AV1-1-DOMENICA-C.html" title="AV1-1-DOMENICA-C" class="page">AV1-1-DOMENICA-C</a></li>
<li><a href="./AV1-2-LUN-1.html" title="AV1-2-LUN-1" class="page">AV1-2-LUN-1</a></li>
<li><a href="./AV1-2-LUN-2.html" title="AV1-2-LUN-2" class="page">AV1-2-LUN-2</a></li>
<li><a href="./AV1-2-LUN-3.html" title="AV1-2-LUN-3" class="page">AV1-2-LUN-3</a></li>
<li><a href="./AV1-3-MAR-1.html" title="AV1-3-MAR-1" class="page">AV1-3-MAR-1</a></li>
<li><a href="./AV1-3-MAR-2.html" title="AV1-3-MAR-2" class="page">AV1-3-MAR-2</a></li>
<li><a href="./AV1-3-MAR-3.html" title="AV1-3-MAR-3" class="page">AV1-3-MAR-3</a></li>
<li><a href="./AV1-4-MER-1.html" title="AV1-4-MER-1" class="page">AV1-4-MER-1</a></li>
<li><a href="./AV1-4-MER-2.html" title="AV1-4-MER-2" class="page">AV1-4-MER-2</a></li>
<li><a href="./AV1-4-MER-3.html" title="AV1-4-MER-3" class="page">AV1-4-MER-3</a></li>
<li><a href="./AV1-5-GIO-1.html" title="AV1-5-GIO-1" class="page">AV1-5-GIO-1</a></li>
<li><a href="./AV1-5-GIO-2.html" title="AV1-5-GIO-2" class="page">AV1-5-GIO-2</a></li>
<li><a href="./AV1-5-GIO-3.html" title="AV1-5-GIO-3" class="page">AV1-5-GIO-3</a></li>
<li><a href="./AV1-6-VEN-1.html" title="AV1-6-VEN-1" class="page">AV1-6-VEN-1</a></li>
<li><a href="./AV1-6-VEN-2.html" title="AV1-6-VEN-2" class="page">AV1-6-VEN-2</a></li>
<li><a href="./AV1-6-VEN-3.html" title="AV1-6-VEN-3" class="page">AV1-6-VEN-3</a></li>
<li><a href="./AV1-7-SAB-1.html" title="AV1-7-SAB-1" class="page">AV1-7-SAB-1</a></li>
<li><a href="./AV1-7-SAB-2.html" title="AV1-7-SAB-2" class="page">AV1-7-SAB-2</a></li>
<li><a href="./AV1-7-SAB-3.html" title="AV1-7-SAB-3" class="page">AV1-7-SAB-3</a></li>
<li><a href="./AV2-1-DOMENICA-B.html" title="AV2-1-DOMENICA-B" class="page">AV2-1-DOMENICA-B</a></li>
<li><a href="./AV2-2-LUN-1.html" title="AV2-2-LUN-1" class="page">AV2-2-LUN-1</a></li>
<li><a href="./AV2-4-MER-1.html" title="AV2-4-MER-1" class="page">AV2-4-MER-1</a></li>
<li><a href="./AV2-5-GIO-1.html" title="AV2-5-GIO-1" class="page">AV2-5-GIO-1</a></li>
<li><a href="./AV2-6-VEN-1.html" title="AV2-6-VEN-1" class="page">AV2-6-VEN-1</a></li>
<li><a href="./AV2-7-SAB-1.html" title="AV2-7-SAB-1" class="page">AV2-7-SAB-1</a></li>
<li><a href="./AV3-1-DOMENICA-B.html" title="AV3-1-DOMENICA-B" class="page">AV3-1-DOMENICA-B</a></li>
<li><a href="./AV3-2-LUN.html" title="AV3-2-LUN" class="page">AV3-2-LUN</a></li>
<li><a href="./AV3-3-MAR.html" title="AV3-3-MAR" class="page">AV3-3-MAR</a></li>
<li><a href="./AV3-4-MER.html" title="AV3-4-MER" class="page">AV3-4-MER</a></li>
<li><a href="./AV3-5-GIO.html" title="AV3-5-GIO" class="page">AV3-5-GIO</a></li>
<li><a href="./AV3-6-VEN.html" title="AV3-6-VEN" class="page">AV3-6-VEN</a></li>
<li><a href="./AV4-1-DOMENICA-B.html" title="AV4-1-DOMENICA-B" class="page">AV4-1-DOMENICA-B</a></li>
<li><a href="./Z1208-S-IMMACOLATA.html" title="Z1208-S-IMMACOLATA" class="page">Z1208-S-IMMACOLATA</a></li>
<li><a href="./Z1217-P.html" title="Z1217-P" class="page">Z1217-P</a></li>
<li><a href="./Z1218-P.html" title="Z1218-P" class="page">Z1218-P</a></li>
<li><b>Z1219-P</b></li>
<li><a href="./Z1220-P.html" title="Z1220-P" class="page">Z1220-P</a></li>
<li><a href="./Z1221-P.html" title="Z1221-P" class="page">Z1221-P</a></li>
<li><a href="./Z1222-P.html" title="Z1222-P" class="page">Z1222-P</a></li>
<li><a href="./Z1223-P.html" title="Z1223-P" class="page">Z1223-P</a></li>
<li><a href="./Z1224-P.html" title="Z1224-P" class="page">Z1224-P</a></li>
</ul></li>
</ul></li>
</ul>

</div>

</div>
 
</body>
</html>
