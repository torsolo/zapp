	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>VERBUM</h1>-->
        <h1>VERBUM</h1>

<p>
<u>HODIE</u> / Venerdì della I Settimana del Tempo di Avvento
</p>

<p>
<u>ANTIFONA</u> / Ecco, il Signore verrà con splendore a visitare il suo popolo nella pace, per fargli dono della vita eterna.
</p>

<p>
<u>COLLETTA</u> / Risveglia la tua potenza e vieni, Signore Gesù: dai pericoli che ci minacciano a causa dei nostri peccati la tua protezione ci liberi, il tuo soccorso ci salvi. Tu sei Dio, e vivi e regni con Dio Padre.
</p>

<p>
<u>LETTURA</u> / <b>In quel giorno gli occhi dei ciechi vedranno</b> / Dal libro del profeta Isaìa (Is 29,17-24) / Così dice il Signore Dio: «Certo, ancora un po' e il Libano si cambierà in un frutteto e il frutteto sarà considerato una selva. Udranno in quel giorno i sordi le parole del libro; liberati dall'oscurità e dalle tenebre, gli occhi dei ciechi vedranno. Gli umili si rallegreranno di nuovo nel Signore, i più poveri gioiranno nel Santo d'Israele. Perché il tiranno non sarà più, sparirà l'arrogante, saranno eliminati quanti tramano iniquità, quanti con la parola rendono colpevoli gli altri, quanti alla porta tendono tranelli al giudice e rovinano il giusto per un nulla. Pertanto, dice alla casa di Giacobbe il Signore, che riscattò Abramo: "D'ora in poi Giacobbe non dovrà più arrossire, il suo viso non impallidirà più, poiché vedendo i suoi figli l'opera delle mie mani tra loro, santificheranno il mio nome, santificheranno il Santo di Giacobbe e temeranno il Dio d'Israele. Gli spiriti traviati apprenderanno la sapienza, quelli che mormorano impareranno la lezione"».
</p>

<p>
<u>SALMO</u> / (Sal 26) <b>Il Signore è la mia luce e mia salvezza</b> / Il Signore è mia luce e mia salvezza: di chi avrò timore? Il Signore è difesa della mia vita: di chi avrò paura? Una cosa ho chiesto al Signore, questa sola io cerco: abitare nella casa del Signore tutti i giorni della mia vita, per contemplare la bellezza del Signore e ammirare il suo santuario. / Sono certo di contemplare la bontà del Signore nella terra dei viventi. Spera nel Signore, sii forte, si rinsaldi il tuo cuore e spera nel Signore.
</p>

<p>
<u>CANTO</u> / Alleluia, alleluia / Il Signore viene, andiamogli incontro: egli è la luce del mondo. / Alleluia.
</p>

<p>
<u>VANGELO</u> / <b>Gesù guarisce due ciechi che credono in lui</b> / Dal Vangelo secondo Matteo (Mt 9,27-31) / In quel tempo, mentre Gesù si allontanava, due ciechi lo seguirono gridando: «Figlio di Davide, abbi pietà di noi!». Entrato in casa, i ciechi gli si avvicinarono e Gesù disse loro: «Credete che io possa fare questo?». Gli risposero: «Sì, o Signore!». Allora toccò loro gli occhi e disse: «Avvenga per voi secondo la vostra fede». E si aprirono loro gli occhi. Quindi Gesù li ammonì dicendo: «Badate che nessuno lo sappia!». Ma essi, appena usciti, ne diffusero la notizia in tutta quella regione.
</p>

<p>
<u>OREMUS</u> / Per mezzo del suo Figlio, Dio ridona la vista ai ciechi, l'udito ai sordi e la gioia agli afflitti. Con il desiderio di essere noi pure guariti dal male e trasformati in uomini nuovi, lo preghiamo dicendo: <b>Signore, liberaci dal male.</b> / Perchè la Chiesa, luce delle genti, testimoni che in Cristo ogni tenebra è vinta, ogni colpa perdonata, ogni morte redenta. Preghiamo: / Perchè tutti i cristiani avvertano come compito specifico l'impegno per il superamento di ogni ingiustizia. Preghiamo: / Perchè nel mondo crollino le dittature e ogni altra forma di governo che non rispetta la libertà e la dignità dell'uomo. Preghiamo: / Perchè noi fedeli, che spesso crediamo di vedere, ricerchiamo umilmente e attentamente la verità, consapevoli di non possederla mai compiutamente. Preghiamo: / Perchè la cecità fisica dei non vedenti, accettata e unita alla sofferenza di Cristo, diventi testimonianza di luce per i non credenti. Preghiamo: / Per quanti si occupano dei malati. / Per quanti si preparano alla prima comunione e alla cresima. / O Padre, che hai pietà e misericordia di ogni uomo, ascolta le nostre suppliche e donaci di credere fermamente in te, che sempre ci illumini e ci salvi. Per Cristo nostro Signore. Amen.
</p>

<p>
<u>OFFERTA</u> / Guarda con benevolenza, o Signore, alle preghiere e al sacrificio che umilmente ti presentiamo: all’estrema povertà dei nostri meriti supplisca l’aiuto della tua misericordia. Per Cristo nostro Signore.
</p>

<p>
<u>OFFERTA</u> / Accogli, o Signore, il sacrificio di riconciliazione e di lode che offriamo alla tua maestà, perché ci ottenga il perdono dei peccati e trasformi la nostra vita in perenne rendimento di grazie. Per Cristo nostro Signore.
</p>

<p>
<u>PREFAZIO</u> / <b>La duplice venuta del Cristo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. Al suo primo avvento nell’umiltà della condizione umana egli portò a compimento la promessa antica, e ci aprì la via dell’eterna salvezza. Quando verrà di nuovo nello splendore della gloria, ci chiamerà a possedere il regno promesso che ora osiamo sperare vigilanti nell’attesa. E noi, uniti agli Angeli e agli Arcangeli, ai Troni e alle Dominazioni e alla moltitudine dei cori celesti, cantiamo con voce incessante l’inno della tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Cristo, Signore e giudice della storia</b> / È veramente giusto renderti grazie e innalzare a te l’inno di benedizione e di lode, Padre onnipotente, principio e fine di tutte le cose. Tu ci hai nascosto il giorno e l’ora, in cui il Cristo tuo Figlio, Signore e giudice della storia, apparirà sulle nubi del cielo rivestito di potenza e splendore. In quel giorno tremendo e glorioso passerà il mondo presente e sorgeranno cieli nuovi e terra nuova. Ora egli viene incontro a noi in ogni uomo e in ogni tempo, perché lo accogliamo nella fede e testimoniamo nell’amore la beata speranza del suo regno. Nell’attesa del suo ultimo avvento, insieme agli angeli e ai santi, cantiamo unanimi l’inno della tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / Aspettiamo il nostro Salvatore Gesù Cristo: egli trasfigurerà il nostro corpo mortale a immagine del suo corpo glorioso. (Cf. Fil 3,20-21)
</p>

<p>
<u>COMMUNIO</u> / Gesù toccò gli occhi ai ciechi e disse: «Avvenga per voi secondo la vostra fede». E si aprirono loro gli occhi. (Mt 9,29-30)
</p>

<p>
<u>PRAESIDIUM</u> / Saziati del cibo spirituale, o Signore, a te innalziamo la nostra supplica: per la partecipazione a questo sacramento, insegnaci a valutare con sapienza i beni della terra e a tenere fisso lo sguardo su quelli del cielo. Per Cristo nostro Signore.
</p>

<p>
<u>PRAESIDIUM</u> / Signore, che ci hai colmato con i tuoi doni, fa’ che la loro grazia ci guarisca e il loro aiuto ci protegga. Per Cristo nostro Signore.
</p>


<hr>

<h5>PROFUNDIS</h5>

<p>
<u>EVANGELIZO</u> / Sant'Anselmo d'Aosta (1033-1109) monaco, vescovo, dottore della Chiesa / Proslògion, 1 / «Di te ha detto il mio cuore: Cercate il suo volto... Non nascondermi il tuo volto» (Sal 26,8) / O mio cuore, di' ora con tutto te stesso, di' ora a Dio: «Cerco il tuo volto. Il tuo volto, Signore, io cerco» (Sal 26,8). Orsù dunque, Signore Dio mio, insegna al mio cuore dove e come cercarti; dove e come trovarti. Signore, se tu non sei qui, dove ti cercherò? Se poi sei dappertutto, perché mai non ti vedo? Ma tu certo abiti in una luce inaccessibile. E dov'è la luce inaccessibile, o come mi accosterò ad essa? Chi mi condurrà, chi mi guiderà ad essa sì che in essa possa vederti? Inoltre con quali segni, con quale volto ti cercherò? O Signore Dio mio, mai  ti vidi, non conosco il tuo volto. Che cosa farà, o altissimo Signore, questo esule, che è così distante da te, ma che ti appartiene? Che cosa farà il tuo servo tormentato dall'amore per te e gettato lontano dal tuo volto? Anela a vederti e il tuo volto gli è troppo lontano. Desidera avvicinarti  ma la tua abitazione è inaccessibile. Brama trovarti e non conosce la tua dimora. Si impegna a cercarti e non conosce il tuo volto. Signore, tu sei il mio Dio, tu sei il mio Signore e non ti ho mai visto. Tu mi hai creato e ricreato, mi hai donato tutti i beni, e ancora non ti conosco. Sono stato creato per vederti e ancora non ho fatto ciò per cui sono stato creato... Che io ti cerchi desiderandoti e ti desideri cercandoti, che io ti trovi amandoti e ti ami trovandoti.
</p>

<p>
<u>DIBRUNO</u> / Credete che io possa fare questo? (Mt 9,27-31) / Mai nell’Antico Testamento si è visto un profeta dare la vista ad un cieco. Neanche Elia ed Eliseo hanno operato un simile prodigio. La vista al cieco Tobi l’ha data l’Arcangelo Raffaele, attraverso una via misteriosa. In verità si tratta di un vero miracolo. / Quella notte, dopo aver seppellito il morto, mi lavai, entrai nel mio cortile e mi addormentai sotto il muro del cortile. Per il caldo che c’era tenevo la faccia scoperta, ignorando che sopra di me, nel muro, stavano dei passeri. Caddero sui miei occhi i loro escrementi ancora caldi, che mi produssero macchie bianche, e dovetti andare dai medici per la cura. Più essi però mi applicavano farmaci, più mi si oscuravano gli occhi, a causa delle macchie bianche, finché divenni cieco del tutto. Per quattro anni rimasi cieco e ne soffrirono tutti i miei fratelli. Achikàr, nei due anni che precedettero la sua partenza per l’Elimàide, provvide al mio sostentamento (Tb 2,9-10). «Afferra il pesce e non lasciarlo fuggire». Il ragazzo riuscì ad afferrare il pesce e a tirarlo a riva. Gli disse allora l’angelo: «Apri il pesce e togline il fiele, il cuore e il fegato; mettili in disparte ma getta via gli intestini. Infatti il suo fiele, il cuore e il fegato possono essere utili medicamenti». Il ragazzo squartò il pesce, ne tolse il fiele, il cuore e il fegato. Arrostì una porzione del pesce e la mangiò; l’altra parte la mise in serbo dopo averla salata. Poi ambedue ripresero il viaggio, finché non furono vicini alla Media. Allora il ragazzo rivolse all’angelo questa domanda: «Azaria, fratello, che rimedio può esserci nel cuore, nel fegato e nel fiele del pesce?». Gli rispose: «Quanto al cuore e al fegato, ne puoi fare suffumigi in presenza di una persona, uomo o donna, invasata dal demonio o da uno spirito cattivo, e cesserà da lei ogni vessazione e non ne resterà più traccia alcuna. Il fiele invece serve per spalmarlo sugli occhi di chi è affetto da macchie bianche; si soffia su quelle macchie e gli occhi guariscono» (Tb 6,4-9). Tobi si alzò e, incespicando, uscì dalla porta del cortile. Tobia gli andò incontro, tenendo in mano il fiele del pesce. Soffiò sui suoi occhi e lo trasse vicino, dicendo: «Coraggio, padre!». Gli applicò il farmaco e lo lasciò agire, poi distaccò con le mani le scaglie bianche dai margini degli occhi. Tobi gli si buttò al collo e pianse, dicendo: «Ti vedo, figlio, luce dei miei occhi!». E aggiunse: «Benedetto Dio! Benedetto il suo grande nome! Benedetti tutti i suoi angeli santi! Sia il suo santo nome su di noi e siano benedetti i suoi angeli per tutti i secoli. Perché egli mi ha colpito, ma ora io contemplo mio figlio Tobia» (Tb 11,10-14). Non è il fiele che dona la vista ai ciechi, è la fede di Tobia che ha creduto alla parola dell’Arcangelo Raffaele. Tutta la nostra vita è nella fede nella Parola, per la fede, con la fede. Senza la fede nulla accade. / In quel tempo, mentre Gesù si allontanava, due ciechi lo seguirono gridando: «Figlio di Davide, abbi pietà di noi!». Entrato in casa, i ciechi gli si avvicinarono e Gesù disse loro: «Credete che io possa fare questo?». Gli risposero: «Sì, o Signore!». Allora toccò loro gli occhi e disse: «Avvenga per voi secondo la vostra fede». E si aprirono loro gli occhi. Quindi Gesù li ammonì dicendo: «Badate che nessuno lo sappia!». Ma essi, appena usciti, ne diffusero la notizia in tutta quella regione. / Gesù, ai due ciechi che implorano pietà, chiede la fede. Alla risposta affermativa dei ciechi, egli replica: “Avvenga per voi secondo la vostra fede”. Questa risposta non vale solo per questi due ciechi, ma per tutti noi che diciamo di credere in Cristo Gesù. Se avremo fede in Lui e nella sua Parola – e si ha fede quando si obbedisce ad ogni suo Comandamento – allora possiamo chiedere al Padre ogni cosa ed essa sarà nostra. Ma possiamo anche noi interpellare la creazione ed essa obbedirà ad ogni nostro comando. Senza obbedienza nulla accade. Manca la fede in Cristo e nella sua Parola, nel suo Vangelo. Nella fede invece Gesù ci rende partecipi non solo della sua grazia, verità, libertà, santità, amore, compassione, ma anche della sua onnipotenza. Più cresce in noi l’obbedienza alla sua Parola e più grande è la nostra partecipazione alla sua onnipotenza e anche alla sua forza di essere esaudito dal Padre suo. / Madre della Redenzione, Angeli, Santi, fateci obbedienti ad ogni Parola del Vangelo.
</p>

<p>
<u>SILVESTRINI</u> / Per riavere la vista / Ci pènetrano nel profondo le urla dei due ciechi del vangelo: il buio degli occhi e, ancor più quello dell'anima, creano lo strazio interiore, quello che induce appunto ad urlare, a chiedere pietà. Gesù aveva già dichiarato che lo scopo della sua venuta, come aveva profetato Isaia, è quello di ridare la vista ai ciechi. Fa sì che i due si accostino a lui: è il primo passo da fare per riaprirsi alla luce. Il Signore cerca di far scaturire dal loro buio il chiarore della fede e li interroga: «Credete voi che io possa fare questo?» Il loro "sì" fiducioso fa sgorgare dal Cristo il dono della vista e la pienezza della fede: «Sia fatto a voi secondo la vostra fede». E si aprirono loro gli occhi. Coloro che sono gratuitamente beneficiati dal Cristo, coloro che hanno il dono della fede non possono e non debbono tacere. Così hanno fatto i due illuminati da Cristo, così affermavano i primi apostoli, così anche «noi non possiamo tacere quello che abbiamo visto e ascoltato». Per chi crede è necessario, è urgente rendere testimonianza di quanto ha ricevuto, anche se questo, particolarmente nei giorni nostri, sembra assai difficile.
</p>

<p>
<u>GUAW</u> / A volte accade di camminare nel buio, che è anche la nebbia che ci portiamo nel cuore, il disorientamento o la paura, il senso di inadeguatezza o quello di incapacità. Si è come ciechi. Ma Dio, che è “lampada ai nostri passi” ed è “il pastore che ci guida per valli oscure”, è con noi. Ciò che avviene in questa pagina è il frutto di un cammino e di un dialogo. È un episodio che freme di energia e di slancio, che descrive continui spostamenti. In due versetti ci sono 4 verbi di moto (allontanarsi, seguire, entrare, avvicinarsi), che scandiscono un percorso e le sue tappe. I ciechi camminano con e dietro al Signore. E lungo questo itinerario si instaura un dialogo fitto, composto di slanci e domande, reciproche, rispettose, piene di fiducia. Parlare con il Signore è il dono che contiene la Grazia di vedere a noi stessi e al mondo con i suoi occhi e la sua sensibilità. La guarigione della vista è il segno del Regno che viene, nel quale gli zoppi cammineranno, i sordi udranno, i ciechi vedranno e ogni lacrima sarà asciugata. Il racconto che abbiamo tra le mani non è tanto il miracolo della guarigione degli occhi, quanto più profondamente l’annuncio del tempo nuovo che si sta realizzando, che sta facendo il suo ingresso nel mondo e nella storia. Grazie al Regno che viene, la speranza torna ad abitare i nostri cuori, la nebbia si dirada, perché nello spazio di Dio non contano le nostre capacità, piccole, grandi o eccezionali, ma la Sua presenza che opera ed agisce, solo che si entri in dialogo con Lui. Se potessi chiedere a Gesù di vedere in modo nuovo e rinnovato alla tua vita, quale ambito esistenziale o relazionale chiederesti di mettere a fuoco per primo? Il Regno che viene è la persona di Gesù che “è lampada ai nostri passi”: dove gli chiederesti di accompagnarti in questo periodo della tua vita? (Diego Mattei SJ)
</p>

<p>
<u>NLDG</u> / Come la fiaccola ha bisogno della lucerna / La vigilanza è una quiete del cuore che non viene mai meno, estranea a ogni pensiero, quiete che sempre e ininterrottamente respira e invoca Cristo Gesù, Figlio di Dio e Dio, lui solo. Essa si schiera con lui per combattere valorosamente i nemici; confessa i suoi peccati a lui solo che ha il potere di perdonarli. Abbracciando continuamente con la sua invocazione il Cristo, che solo conosce i cuori nel segreto, l'anima cerca di nascondere in ogni maniera agli uomini la dolcezza che essa prova e la lotta interiore per timore che il Maligno non faccia entrare in essa, a sua insaputa, la malizia e non distrugga un'opera così bella. La vigilanza è il concentrarsi continuo del pensiero, il suo tenersi alla porta del cuore. I pensieri, che giungono come ladri, essa li vede e ascolta che cosa dicono e che cosa fanno questi assassini e quale forma i demoni hanno impresso su di essi e innalzato come una stele; con queste fantasie, infatti, cercano di ingannare il profondo del cuore. Queste azioni proprie della vigilanza, condotte con diligenza, ci fanno fare un'autentica esperienza, se lo vogliamo, del combattimento spirituale ... Un primo modo della vigilanza sta nel sorvegliare frequentemente la fantasia, cioè l'assalto, perché Satana non può, senza la fantasia, creare pensieri, né presentarli al profondo del cuore servendosi dell'inganno. Un altro modo è di avere il cuore sempre profondamente silenzioso, in stato di quiete, estraneo a ogni pensiero, e di pregare. Altro modo è supplicare nell'umiltà l'aiuto del Signore Gesù Cristo. Altro modo è avere nell'anima l'incessante memoria della morte. Tutte queste azioni, carissimo, impediscono come portinai l'accesso ai cattivi pensieri ... La dimenticanza è in grado di spegnere la custodia del profondo del cuore come l'acqua spegne il fuoco. La preghiera continua di Gesù, unita a una vigilanza costante, finisce per scacciarla totalmente dal cuore. La preghiera ha bisogno infatti della vigilanza come la fiaccola ha bisogno della lucerna per dare luce. (Esichio Presbitero, A Teodulo 5-6. 14-18. 102)
</p>

<p>
<u>FEGF</u> / «Allora toccò loro gli occhi» Simeone il Nuovo Teologo nell’undicesimo secolo / Ricerchiamo colui che, solo, può renderci la libertà; senza tregua, perseguitiamo col nostro desiderio Colui la cui bellezza ferisce i cuori, Colui che li attira verso l’amore e li unisce a lui per sempre. Sì, con le nostre opere, corriamo tutti verso di lui. Non lasciamoci superare da nessuno, né ingannare o distrarre dalla nostra ricerca da qualcuno. Soprattutto… non diciamo che Dio non manifesta mai la sua presenza agli uomini. Non diciamo che è impossibile agli uomini vedere un giorno la luce di Dio – anzi vederla proprio oggi. Mai, grazie a Dio, questo è stato impossibile, purché lo desideriamo. Rendiamo conto di  quale sia la bellezza del nostro Maestro! Non chiudiamogli gli occhi del nostro cuore lasciandoci assorbire dalle realtà di questo mondo. Sì, la preoccupazione degli affari della terra non ci renda schiavi della gloria umana, al punto di farci abbandonare Colui che è la luce della vita eterna. Andiamo dunque tutti insieme verso di lui, con un cuore solo, con un solo spirito, con tutta l’anima. Umilmente, lanciamo il nostro grido verso di lui, il nostro Maestro buono, il nostro Signore misericordioso, verso di lui, l’unico «amico degli uomini» (Sap 1,6). Ricerchiamolo, perché sta per rivelarsi a noi, sta per apparire, sta per manifestarsi, lui la nostra speranza.
</p>


<hr>

<h5>HOMILY</h5>

<p>
VENERDÌ 04 DICEMBRE – PRIMA SETTIMANA DI AVVENTO 
</p>

<p>
PRIMA LETTURA<br>
Sappiamo che ogni profezia dell’Antico Testamento si compie secondo pienezza di verità in Cristo Gesù.<br>
Significa che se vogliamo mettere in luce quanto è nascosto nella Divina Rivelazione fatta dal Signore dobbiamo prendere il "Libro” di Dio che è Cristo Gesù e leggerlo, perché solo in questo “Libro” che è Gesù Signore è rivelato il pensiero del Padre.<br>
Ma questo “Libro” solo una Persona lo può Leggere. Questa sola Persona è lo Spirito Santo.<br>
Quanti prendono in mano il “Libro” di Gesù Signore e lo Leggono senza gli occhi, il cuore, la mente dello Spirito Santo, leggono i loro pensieri, i loro desideri, la loro fantasia e immaginazione.<br>
Leggono quanto è nel loro cuore, mai potranno leggere quanto è nel cuore del Padre, perché il cuore del Padre solo uno lo conosce: lo Spirito Santo.<br>
Ecco cosa al riguardo insegna l’Apostolo Paolo:<br>
Anch’io, fratelli, quando venni tra voi, non mi presentai ad annunciarvi il mistero di Dio con l’eccellenza della parola o della sapienza. <br>
Io ritenni infatti di non sapere altro in mezzo a voi se non Gesù Cristo, e Cristo crocifisso. <br>
Mi presentai a voi nella debolezza e con molto timore e trepidazione. <br>
La mia parola e la mia predicazione non si basarono su discorsi persuasivi di sapienza, ma sulla manifestazione dello Spirito e della sua potenza, perché la vostra fede non fosse fondata sulla sapienza umana, ma sulla potenza di Dio.<br>
Tra coloro che sono perfetti parliamo, sì, di sapienza, ma di una sapienza che non è di questo mondo, né dei dominatori di questo mondo, che vengono ridotti al nulla. <br>
Parliamo invece della sapienza di Dio, che è nel mistero, che è rimasta nascosta e che Dio ha stabilito prima dei secoli per la nostra gloria. <br>
Nessuno dei dominatori di questo mondo l’ha conosciuta; se l’avessero conosciuta, non avrebbero crocifisso il Signore della gloria. <br>
Ma, come sta scritto: Quelle cose che occhio non vide, né orecchio udì, né mai entrarono in cuore di uomo, Dio le ha preparate per coloro che lo amano.<br>
Ma a noi Dio le ha rivelate per mezzo dello Spirito; lo Spirito infatti conosce bene ogni cosa, anche le profondità di Dio. <br>
Chi infatti conosce i segreti dell’uomo se non lo spirito dell’uomo che è in lui? Così anche i segreti di Dio nessuno li ha mai conosciuti se non lo Spirito di Dio. <br>
Ora, noi non abbiamo ricevuto lo spirito del mondo, ma lo Spirito di Dio per conoscere ciò che Dio ci ha donato. Di queste cose noi parliamo, con parole non suggerite dalla sapienza umana, bensì insegnate dallo Spirito, esprimendo cose spirituali in termini spirituali. <br>
Ma l’uomo lasciato alle sue forze non comprende le cose dello Spirito di Dio: esse sono follia per lui e non è capace di intenderle, perché di esse si può giudicare per mezzo dello Spirito. <br>
L’uomo mosso dallo Spirito, invece, giudica ogni cosa, senza poter essere giudicato da nessuno. <br>
Infatti chi mai ha conosciuto il pensiero del Signore in modo da poterlo consigliare? Ora, noi abbiamo il pensiero di Cristo (1Cor 2,1-16).<br>
La Scrittura è un Libro sigillato. Cristo Gesù è un Libro sigillato. <br>
Chi può aprire questi due Libro è solo lo Spirito del Signore?<br>
Ma quale Spirito del Signore li può aprire? Lo Spirito che è in noi o lo Spirito che è fuori di noi?<br>
Questi due Libri li può aprire lo Spirito del Signore nella misura secondo la quale è in noi.<br>
Li può anche aprire lo Spirito del Signore che è accanto a noi, nella misura secondo la quale è nella persone che è accanto a noi.<br>
Ecco un uomo cieco mentre sta leggendo il Libro sigillato della Scrittura. Filippo gli si accosta e gli fa comprendere il Libro attraverso la misura dello Spirito che è in Lui.<br>
Un angelo del Signore parlò a Filippo e disse: «Àlzati e va’ verso il mezzogiorno, sulla strada che scende da Gerusalemme a Gaza; essa è deserta». <br>
Egli si alzò e si mise in cammino, quand’ecco un Etìope, eunuco, funzionario di Candace, regina di Etiopia, amministratore di tutti i suoi tesori, che era venuto per il culto a Gerusalemme, stava ritornando, seduto sul suo carro, e leggeva il profeta Isaia. <br>
Disse allora lo Spirito a Filippo: «Va’ avanti e accòstati a quel carro». <br>
Filippo corse innanzi e, udito che leggeva il profeta Isaia, gli disse: «Capisci quello che stai leggendo?». Egli rispose: «E come potrei capire, se nessuno mi guida?». E invitò Filippo a salire e a sedere accanto a lui. <br>
Il passo della Scrittura che stava leggendo era questo: Come una pecora egli fu condotto al macello e come un agnello senza voce innanzi a chi lo tosa, così egli non apre la sua bocca. <br>
Nella sua umiliazione il giudizio gli è stato negato, la sua discendenza chi potrà descriverla? Poiché è stata recisa dalla terra la sua vita.<br>
Rivolgendosi a Filippo, l’eunuco disse: «Ti prego, di quale persona il profeta dice questo? Di se stesso o di qualcun altro?». <br>
Filippo, prendendo la parola e partendo da quel passo della Scrittura, annunciò a lui Gesù. <br>
Proseguendo lungo la strada, giunsero dove c’era dell’acqua e l’eunuco disse: «Ecco, qui c’è dell’acqua; che cosa impedisce che io sia battezzato?». <br>
 Fece fermare il carro e scesero tutti e due nell’acqua, Filippo e l’eunuco, ed egli lo battezzò. <br>
Quando risalirono dall’acqua, lo Spirito del Signore rapì Filippo e l’eunuco non lo vide più; e, pieno di gioia, proseguiva la sua strada. <br>
Filippo invece si trovò ad Azoto ed evangelizzava tutte le città che attraversava, finché giunse a Cesarèa (At 8,26-40). <br>
Lo Spirito di Filippo si pone accanto al cieco che leggeva il Libro sigillato della profezia e con la sua potente luce non solo gli fece vedere Cristo Gesù nelle Parola sigillate.<br>
Gli creò anche il desiderio di essere battezzato. Potente azione dello Spirito che è accanto a noi.
</p>

<p>
LEGGIAMO Is 29,17-24<br>
Certo, ancora un po’ e il Libano si cambierà in un frutteto e il frutteto sarà considerato una selva.<br>
Udranno in quel giorno i sordi le parole del libro; liberati dall’oscurità e dalle tenebre, gli occhi dei ciechi vedranno.<br>
Gli umili si rallegreranno di nuovo nel Signore, i più poveri gioiranno nel Santo d’Israele.<br>
Perché il tiranno non sarà più, sparirà l’arrogante, saranno eliminati quanti tramano iniquità,<br>
quanti con la parola rendono colpevoli gli altri, quanti alla porta tendono tranelli al giudice e rovinano il giusto per un nulla.<br>
Pertanto, dice alla casa di Giacobbe il Signore, che riscattò Abramo: «D’ora in poi Giacobbe non dovrà più arrossire, il suo viso non impallidirà più,<br>
poiché vedendo i suoi figli l’opera delle mie mani tra loro, santificheranno il mio nome, santificheranno il Santo di Giacobbe e temeranno il Dio d’Israele.<br>
Gli spiriti traviati apprenderanno la sapienza, quelli che mormorano impareranno la lezione».<br>
Se vogliamo riacquistare l’uso dei nostri cinque sensi e anche delle nostre facoltà interiori, è necessario che lo Spirito Santo venga in nostro soccorso. Lo Spirito Santo però non scende direttamente dal cielo. La via ordinaria dello Spirito del Signore è il Corpo di Cristo.<br>
Ogni membro del Corpo di Cristo deve essere portatore dello Spirito del Signore, mettersi accanto ai ciechi che incontra sul suo cammino, leggere loro il “Libro” sigillato delle Scritture e di Cristo Gesù, perché accolgano Cristo e immersi nei sacramenti della salvezza divengano anche loro vedente.<br>
Lo Spirito Santo agisce però secondo la misura con la quale Lui è in noi. Se la misura è piccola, Lui agire con poca efficacia. Se la misura è grande. Lui agirà con grande efficacia.<br>
Se la misura è inesistente, la sua efficacia per noi sarà inesistente. Anzi noi stessi siamo ciechi ed anche per noi sia la Scrittura che Cristo Gesù rimangono un Libro sigillato.<br>
Questa verità oggi è non solo dimenticata, quanto anche negata dai discepoli di Gesù. <br>
Tutti ormai pensano di bastare a se stessi. Si è ciechi e si dice di vedere. Si è privi dello Spirito Santo, ma si rifiuta lo Spirito di chi il Signore ha posto accanto perché ci legga il Libro di Cristo e delle Scritture e ci conduca alla visione piena.<br>
Sempre l’opera di chi il Signore ha posto accanto a noi è insostituibile. Sempre però dobbiamo essere accanto ai fratelli, ad ogni fratello con la pienezza dello Spirito del Signore in noi.<br>
Tutti dobbiamo essere come la Vergine Maria nella casa di Elisabetta. Dobbiamo far sì che lo stesso nostro alito, sia vera effusione di Spirito Santo, Spirito di luce, verità, comprensione.<br>
In quei giorni Maria si alzò e andò in fretta verso la regione montuosa, in una città di Giuda. Entrata nella casa di Zaccaria, salutò Elisabetta. <br>
Appena Elisabetta ebbe udito il saluto di Maria, il bambino sussultò nel suo grembo. Elisabetta fu colmata di Spirito Santo ed esclamò a gran voce: «Benedetta tu fra le donne e benedetto il frutto del tuo grembo! <br>
A che cosa devo che la madre del mio Signore venga da me? Ecco, appena il tuo saluto è giunto ai miei orecchi, il bambino ha sussultato di gioia nel mio grembo. <br>
E beata colei che ha creduto nell’adempimento di ciò che il Signore le ha detto» (Lc 1,39-45). <br>
Modalità mirabile di essere accanto agli altri con la pienezza dello Spirito Santo in noi.
</p>

<p>
LETTURA DEL  VANGELO<br>
Gli Atti degli Apostoli narrano di un uomo cieco, il suo nome è Saulo di Tarso. Lui leggeva la Scrittura. Mancava però dello Spirito Santo dentro di Lui e dello Spirito Santo accanto a Lui.<br>
Anzi rifiutava lo Spirito Santo accanto a Lui. Il Signore che scruta mente e cuore, anima e spirito, e vede cosa c’è in ognuno di noi, afferra con potenza quest’uomo e lo travolge con la sua luce. La luce è così potente da farlo divenire cieco fisicamente.<br>
Chi gli ridona la vista fisica dopo aver ricevuto la vista spirituale? Un uomo mandato dal Signore.<br>
Saulo, spirando ancora minacce e stragi contro i discepoli del Signore, si presentò al sommo sacerdote e gli chiese lettere per le sinagoghe di Damasco, al fine di essere autorizzato a condurre in catene a Gerusalemme tutti quelli che avesse trovato, uomini e donne, appartenenti a questa Via. <br>
E avvenne che, mentre era in viaggio e stava per avvicinarsi a Damasco, all’improvviso lo avvolse una luce dal cielo e, cadendo a terra, udì una voce che gli diceva: «Saulo, Saulo, perché mi perséguiti?». <br>
Rispose: «Chi sei, o Signore?». Ed egli: «Io sono Gesù, che tu perséguiti! Ma tu àlzati ed entra nella città e ti sarà detto ciò che devi fare». <br>
Gli uomini che facevano il cammino con lui si erano fermati ammutoliti, sentendo la voce, ma non vedendo nessuno. <br>
Saulo allora si alzò da terra ma, aperti gli occhi, non vedeva nulla. Così, guidandolo per mano, lo condussero a Damasco. Per tre giorni rimase cieco e non prese né cibo né bevanda.<br>
C’era a Damasco un discepolo di nome Anania. Il Signore in una visione gli disse: «Anania!». Rispose: «Eccomi, Signore!». <br>
E il Signore a lui: «Su, va’ nella strada chiamata Diritta e cerca nella casa di Giuda un tale che ha nome Saulo, di Tarso; ecco, sta pregando e ha visto in visione un uomo, di nome Anania, venire a imporgli le mani perché recuperasse la vista». <br>
Rispose Anania: «Signore, riguardo a quest’uomo ho udito da molti quanto male ha fatto ai tuoi fedeli a Gerusalemme. Inoltre, qui egli ha l’autorizzazione dei capi dei sacerdoti di arrestare tutti quelli che invocano il tuo nome». <br>
Ma il Signore gli disse: «Va’, perché egli è lo strumento che ho scelto per me, affinché porti il mio nome dinanzi alle nazioni, ai re e ai figli d’Israele; e io gli mostrerò quanto dovrà soffrire per il mio nome». <br>
Allora Anania andò, entrò nella casa, gli impose le mani e disse: «Saulo, fratello, mi ha mandato a te il Signore, quel Gesù che ti è apparso sulla strada che percorrevi, perché tu riacquisti la vista e sia colmato di Spirito Santo». <br>
E subito gli caddero dagli occhi come delle squame e recuperò la vista. Si alzò e venne battezzato, poi prese cibo e le forze gli ritornarono (At 9,1-19). <br>
Ecco la missione di ogni discepolo di Gesù: mettersi a disposizione dello Spirito Santo perché completi la sua opera.<br>
Lo Spirito Santo crea le condizioni perché ogni membro del Corpo di Cristo possa completare la sua opera.<br>
Ogni membro del corpo di Cristo mai deve dimenticare che la sua collaborazione con lo Spirito Santo è in misura della “quantità” dello Spirito che abita nel suo cuore.<br>
Se lo Spirito vi abita poco la sua efficacia è poca. Se vi abita molto, l’efficacia è molta. Se la sua abitazione è nulla, anche la sua efficacia è nulla.<br>
“Mentre Gesù si allontanava di là, due ciechi lo seguirono gridando: «Figlio di Davide, abbi pietà di noi!»”.<br>
Gesù è pieno di Spirito Santo e la sua efficacia è perfetta.<br>
Alla sua efficacia manca ancora però lo Spirito della rigenerazione e della nuova creazione.<br>
Questo Spirito di rigenerazione e di nuova creazione deve essere dato dal Corpo di Cristo che è la Chiesa, ognuno secondo la misura che gli è stata data.<br>
La misura che gli è stata data dovrà essere però portata al sommo della sua crescita, del suo sviluppo, della sua fruttificazione.
</p>

<p>
LEGGIAMO IL TESTO DI Mt 9,27-31<br>
Mentre Gesù si allontanava di là, due ciechi lo seguirono gridando: «Figlio di Davide, abbi pietà di noi!». <br>
Entrato in casa, i ciechi gli si avvicinarono e Gesù disse loro: «Credete che io possa fare questo?». Gli risposero: «Sì, o Signore!». <br>
Allora toccò loro gli occhi e disse: «Avvenga per voi secondo la vostra fede». <br>
E si aprirono loro gli occhi. Quindi Gesù li ammonì dicendo: «Badate che nessuno lo sappia!». <br>
Ma essi, appena usciti, ne diffusero la notizia in tutta quella regione.<br>
Perché Gesù dopo ogni miracolo chiede il silenzio? <br>
Lo chiede perché il miracolo è solo segno dell’altra vista: quella del cuore, dell’anima, dello spirito, della volontà, della razionalità, del discernimento.<br>
Ma questa vista è dell’uomo nuovo, dell’uomo rigenerato da acqua e da Spirito Santo. Questa vista Lui ancora non la può dare, perché lo Spirito non è stato ancora versato.<br>
“E si aprirono loro gli occhi. Quindi Gesù li ammonì dicendo: «Badate che nessuno lo sappia!»”.<br>
Quando questo Spirito sarà versato? Il giorno della sua morte sgorgherà dal suo costato squarciato dal suo corpo trafitto mentre è ancora inchiodato sul legno della croce.<br>
Lo darà ai discepoli la sera della Pasqua, secondo il Vangelo di Giovanni. Il giorno della Pentecoste secondo gli Atti degli Apostoli.<br>
Gesù disse loro di nuovo: «Pace a voi! Come il Padre ha mandato me, anche io mando voi». <br>
Detto questo, soffiò e disse loro: «Ricevete lo Spirito Santo. A coloro a cui perdonerete i peccati, saranno perdonati; a coloro a cui non perdonerete, non saranno perdonati» (Gv 20,21-23).<br>
Mentre stava compiendosi il giorno della Pentecoste, si trovavano tutti insieme nello stesso luogo. <br>
Venne all’improvviso dal cielo un fragore, quasi un vento che si abbatte impetuoso, e riempì tutta la casa dove stavano. <br>
Apparvero loro lingue come di fuoco, che si dividevano, e si posarono su ciascuno di loro, e tutti furono colmati di Spirito Santo e cominciarono a parlare in altre lingue, nel modo in cui lo Spirito dava loro il potere di esprimersi (At 2,1-4). <br>
Sono gli Apostoli che sono chiamati ad essere presenza dello Spirito Santo accanto ad ogni uomo. In comunione gerarchica con loro, sono tutti gli altri membri del corpo di Cristo.<br>
Ognuno deve essere presenza accanto agli altri non solo nella misura dello Spirito che ha ricevuto, ma anche facendo crescere lo Spirito in Lui fino ad essere senza misura, sempre però secondo la natura del suo Santo Spirito.<br>
Lo Spirito dell’Apostolo non è lo Spirito del Presbitero, lo Spirito del Presbitero non è lo Spirito del Diacono, lo Spirito del Diacono non è lo Spirito del Cresimato, lo Spirito del Cresimato non è lo Spirito del Battezzato.<br>
Tutti però sono chiamati a portare il loro Spirito al sommo della pienezza e della fruttificazione.<br>
Madre del Signore, Donna piena di grazia e di Spirito Santo, aiutaci con la tua potente intercessione perché anche in noi lo Spirito sia presente senza misura e in pienezza di ogni suo frutto. Amen. 
</p>


        <span class="backlinks">
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/ZAPP/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a></li>
<li><a href="../VERBUM.html" title="VERBUM" class="page">VERBUM</a>
<ul>
<li><a href="./AV1-1-DOMENICA-A.html" title="AV1-1-DOMENICA-A" class="page">AV1-1-DOMENICA-A</a></li>
<li><a href="./AV1-1-DOMENICA-B.html" title="AV1-1-DOMENICA-B" class="page">AV1-1-DOMENICA-B</a></li>
<li><a href="./AV1-1-DOMENICA-C.html" title="AV1-1-DOMENICA-C" class="page">AV1-1-DOMENICA-C</a></li>
<li><a href="./AV1-2-LUN-1.html" title="AV1-2-LUN-1" class="page">AV1-2-LUN-1</a></li>
<li><a href="./AV1-2-LUN-2.html" title="AV1-2-LUN-2" class="page">AV1-2-LUN-2</a></li>
<li><a href="./AV1-2-LUN-3.html" title="AV1-2-LUN-3" class="page">AV1-2-LUN-3</a></li>
<li><a href="./AV1-3-MAR-1.html" title="AV1-3-MAR-1" class="page">AV1-3-MAR-1</a></li>
<li><a href="./AV1-3-MAR-2.html" title="AV1-3-MAR-2" class="page">AV1-3-MAR-2</a></li>
<li><a href="./AV1-3-MAR-3.html" title="AV1-3-MAR-3" class="page">AV1-3-MAR-3</a></li>
<li><a href="./AV1-4-MER-1.html" title="AV1-4-MER-1" class="page">AV1-4-MER-1</a></li>
<li><a href="./AV1-4-MER-2.html" title="AV1-4-MER-2" class="page">AV1-4-MER-2</a></li>
<li><a href="./AV1-4-MER-3.html" title="AV1-4-MER-3" class="page">AV1-4-MER-3</a></li>
<li><a href="./AV1-5-GIO-1.html" title="AV1-5-GIO-1" class="page">AV1-5-GIO-1</a></li>
<li><a href="./AV1-5-GIO-2.html" title="AV1-5-GIO-2" class="page">AV1-5-GIO-2</a></li>
<li><a href="./AV1-5-GIO-3.html" title="AV1-5-GIO-3" class="page">AV1-5-GIO-3</a></li>
<li><b>AV1-6-VEN-1</b></li>
<li><a href="./AV1-6-VEN-2.html" title="AV1-6-VEN-2" class="page">AV1-6-VEN-2</a></li>
<li><a href="./AV1-6-VEN-3.html" title="AV1-6-VEN-3" class="page">AV1-6-VEN-3</a></li>
<li><a href="./AV1-7-SAB-1.html" title="AV1-7-SAB-1" class="page">AV1-7-SAB-1</a></li>
<li><a href="./AV1-7-SAB-2.html" title="AV1-7-SAB-2" class="page">AV1-7-SAB-2</a></li>
<li><a href="./AV1-7-SAB-3.html" title="AV1-7-SAB-3" class="page">AV1-7-SAB-3</a></li>
<li><a href="./AV2-1-DOMENICA-B.html" title="AV2-1-DOMENICA-B" class="page">AV2-1-DOMENICA-B</a></li>
<li><a href="./AV2-2-LUN-1.html" title="AV2-2-LUN-1" class="page">AV2-2-LUN-1</a></li>
<li><a href="./AV2-4-MER-1.html" title="AV2-4-MER-1" class="page">AV2-4-MER-1</a></li>
<li><a href="./AV2-5-GIO-1.html" title="AV2-5-GIO-1" class="page">AV2-5-GIO-1</a></li>
<li><a href="./AV2-6-VEN-1.html" title="AV2-6-VEN-1" class="page">AV2-6-VEN-1</a></li>
<li><a href="./AV2-7-SAB-1.html" title="AV2-7-SAB-1" class="page">AV2-7-SAB-1</a></li>
<li><a href="./AV3-1-DOMENICA-B.html" title="AV3-1-DOMENICA-B" class="page">AV3-1-DOMENICA-B</a></li>
<li><a href="./AV3-2-LUN.html" title="AV3-2-LUN" class="page">AV3-2-LUN</a></li>
<li><a href="./AV3-3-MAR.html" title="AV3-3-MAR" class="page">AV3-3-MAR</a></li>
<li><a href="./AV3-4-MER.html" title="AV3-4-MER" class="page">AV3-4-MER</a></li>
<li><a href="./AV3-5-GIO.html" title="AV3-5-GIO" class="page">AV3-5-GIO</a></li>
<li><a href="./AV3-6-VEN.html" title="AV3-6-VEN" class="page">AV3-6-VEN</a></li>
<li><a href="./AV4-1-DOMENICA-B.html" title="AV4-1-DOMENICA-B" class="page">AV4-1-DOMENICA-B</a></li>
<li><a href="./Z1208-S-IMMACOLATA.html" title="Z1208-S-IMMACOLATA" class="page">Z1208-S-IMMACOLATA</a></li>
<li><a href="./Z1217-P.html" title="Z1217-P" class="page">Z1217-P</a></li>
<li><a href="./Z1218-P.html" title="Z1218-P" class="page">Z1218-P</a></li>
<li><a href="./Z1219-P.html" title="Z1219-P" class="page">Z1219-P</a></li>
<li><a href="./Z1220-P.html" title="Z1220-P" class="page">Z1220-P</a></li>
<li><a href="./Z1221-P.html" title="Z1221-P" class="page">Z1221-P</a></li>
<li><a href="./Z1222-P.html" title="Z1222-P" class="page">Z1222-P</a></li>
<li><a href="./Z1223-P.html" title="Z1223-P" class="page">Z1223-P</a></li>
<li><a href="./Z1224-P.html" title="Z1224-P" class="page">Z1224-P</a></li>
</ul></li>
</ul></li>
</ul>

</div>

</div>
 
</body>
</html>
