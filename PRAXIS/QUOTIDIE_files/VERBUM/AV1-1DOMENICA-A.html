	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>VERBUM</h1>-->
        <h1>VERBUM</h1>

<p>
<u>HODIE</u> / Domenica della I Settimana del Tempo di Avvento
</p>

<p>
ANTIFONA D'INGRESSO / A te, Signore, elevo l'anima mia, Dio mio, in te confido: che io non sia confuso. Non trionfino su di me i miei nemici. Chiunque spera in te non resti deluso. (Sal 25,1-3)
</p>

<p>
COLLETTA / O Dio, nostro Padre, suscita in noi la volontà di andare incontro con le buone opere al tuo Cristo che viene, perché egli ci chiami accanto a se nella gloria a possedere il regno dei cieli. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
COLLETTA / O Dio, Padre misericordioso, che per riunire i popoli nel tuo regno hai inviato il tuo Figlio unigenito, maestro di verità e fonte di riconciliazione, risveglia in noi uno spirito vigilante, perché camminiamo sulle tue vie di libertà e di amore fino a contemplarti nell’eterna gloria. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
PRIMA LETTURA / <b>Il Signore unisce tutti i popoli nella pace eterna del suo Regno</b> / Dal libro del profeta Isaìa. (Is 2,1-5) Messaggio che Isaìa, figlio di Amoz, ricevette in visione su Giuda e su Gerusalemme. Alla fine dei giorni, il monte del tempio del Signore sarà saldo sulla cima dei monti e s'innalzerà sopra i colli, e ad esso affluiranno tutte le genti. Verranno molti popoli e diranno: «Venite, saliamo sul monte del Signore,al tempio del Dio di Giacobbe, perché ci insegni le sue vie e possiamo camminare per i suoi sentieri». Poiché da Sion uscirà la legge e da Gerusalemme la parola del Signore. Egli sarà giudice fra le genti e arbitro fra molti popoli. Spezzeranno le loro spade e ne faranno aratri, delle loro lance faranno falci; una nazione non alzerà più la spada contro un'altra nazione, non impareranno più l'arte della guerra. Casa di Giacobbe, venite, camminiamo nella luce del Signore. / C: Parola di Dio. / A: Rendiamo grazie a Dio.
</p>

<p>
SALMO RESPONSORIALE / (Sal 121) <b>Andiamo con gioia incontro al Signore.</b> / Quale gioia, quando mi dissero: «Andremo alla casa del Signore!». Già sono fermi i nostri piedi alle tue porte, Gerusalemme! / È là che salgono le tribù, le tribù del Signore, secondo la legge d'Israele, per lodare il nome del Signore. Là sono posti i troni del giudizio, i troni della casa di Davide. / Chiedete pace per Gerusalemme: vivano sicuri quelli che ti amano; sia pace nelle tue mura, sicurezza nei tuoi palazzi. / Per i miei fratelli e i miei amici io dirò: «Su di te sia pace!». Per la casa del Signore nostro Dio, chiederò per te il bene.
</p>

<p>
SECONDA LETTURA / <b>La nostra salvezza è più vicina</b> / Dalla lettera di san Paolo apostolo ai Romani. (Rm 13,11-14) Fratelli, questo voi farete, consapevoli del momento: è ormai tempo di svegliarvi dal sonno, perché adesso la nostra salvezza è più vicina di quando diventammo credenti. La notte è avanzata, il giorno è vicino. Perciò gettiamo via le opere delle tenebre e indossiamo le armi della luce. Comportiamoci onestamente, come in pieno giorno: non in mezzo a orge e ubriachezze, non fra lussurie e impurità, non in litigi e gelosie. Rivestitevi invece del Signore Gesù Cristo. / C: Parola di Dio. / A: Rendiamo grazie a Dio.
</p>

<p>
CANTO AL VANGELO / Alleluia, Alleluia. / Mostraci, Signore, la tua misericordia e donaci la tua salvezza. (Sal 84,8) / Alleluia.
</p>

<p>
VANGELO / <b>Vegliate, per essere pronti al suo arrivo</b> / Dal Vangelo secondo  Matteo (Mt 24, 37-44) / In quel tempo, Gesù disse ai suoi discepoli: «Come furono i giorni di Noè, così sarà la venuta del Figlio dell'uomo. Infatti, come nei giorni che precedettero il diluvio mangiavano e bevevano, prendevano moglie e prendevano marito, fino al giorno in cui Noè entrò nell'arca, e non si accorsero di nulla finché venne il diluvio e travolse tutti: così sarà anche la venuta del Figlio dell'uomo. Allora due uomini saranno nel campo: uno verrà portato via e l'altro lasciato. Due donne macineranno alla mola: una verrà portata via e l'altra lasciata. Vegliate dunque, perché non sapete in quale giorno il Signore vostro verrà. Cercate di capire questo: se il padrone di casa sapesse a quale ora della notte viene il ladro, veglierebbe e non si lascerebbe scassinare la casa. Perciò anche voi tenetevi pronti perché, nell'ora che non immaginate, viene il Figlio dell'uomo». / C: Parola del Signore. / A: Lode a Te o Cristo.
</p>

<p>
PROFESSIONE DI FEDE / Credo in un solo Dio, Padre onnipotente, / creatore del cielo e della terra, / di tutte le cose visibili e invisibili. / Credo in un solo Signore, Gesù Cristo, unigenito Figlio di Dio, / nato dal Padre prima di tutti i secoli: / Dio da Dio, Luce da Luce, Dio vero da Dio vero, / generato, non creato, della stessa sostanza del Padre; / per mezzo di lui tutte le cose sono state create. / Per noi uomini e per la nostra salvezza / discese dal cielo, / e per opera dello Spirito Santo / si è incarnato nel seno della Vergine Maria / e si è fatto uomo. / Fu crocifisso per noi sotto Ponzio Pilato, / morì e fu sepolto. / Il terzo giorno è risuscitato, secondo le Scritture, / è salito al cielo, siede alla destra del Padre. / E di nuovo verrà, nella gloria, / per giudicare i vivi e i morti, / e il suo regno non avrà fine. / Credo nello Spirito Santo, che è Signore e dà la vita, / e procede dal Padre e dal Figlio. / Con il Padre e il Figlio è adorato e glorificato, / e ha parlato per mezzo dei profeti. / Credo la Chiesa, una santa cattolica e apostolica. / Professo un solo battesimo per il perdono dei peccati. / Aspetto la risurrezione dei morti / e la vita del mondo che verrà. Amen.
</p>

<p>
PREGHIERA DEI FEDELI / Nell'attesa del Redentore, rivolgiamo le nostre suppliche al Padre che è nei cieli, perché venga incontro alle nostre necessità e a quelle di tutti gli uomini. <b>Visita il tuo popolo, Signore.</b> / Per la Chiesa pellegrina nel mondo, perché faccia parte a tutti gli uomini della speranza che illumina il suo cammino e risvegli in loro l'attesa della salvezza, preghiamo. R. / Per coloro nei quali la durezza della vita ha spento ogni speranza, perché la nostra preghiera e la nostra fraternità facciano rifiorire la fiducia e la volontà di impegnarsi per un domani migliore, preghiamo. R. / Per le nostre comunità cristiane, perché la vicinanza del Signore ci stimoli a vincere l'egoismo e la menzogna per vivere nella verità e nell'amore, preghiamo. R. / Per le giovani generazioni, perché vedano nel Cristo il modello dell'umanità nuova, a cui devono ispirarsi per le grandi scelte della vita, preghiamo. R. / Per tutti noi, perché nella realtà quotidiana ci incontriamo con il Signore che un giorno verrà come giudice della storia, preghiamo. R. / Tu ci riveli, o Padre, che quanto più grande è la nostra attesa, tanto più ricco sarà il tuo dono; accogli queste nostre suppliche e accresci in noi con la venuta del tuo Figlio il bene inestimabile della speranza. Per Cristo nostro Signore. Amen.
</p>

<p>
Preghiera dei fedeli / All’inizio di questo nuovo anno liturgico chiediamo al Signore di renderci attenti e disponibili alla sua parola, affinché possiamo essere pronti ad accoglierlo quando irromperà nella nostra vita. Preghiamo dicendo: <b>Ascoltaci Signore.</b> / Per la santa Chiesa di Dio, perché sappia essere custode ed amplificatrice della parola e del progetto d’amore di Dio nel mondo. Preghiamo. / Perché gli uomini sappiano valorizzare il tempo, senza inseguirlo cercando di riempirlo di cose, quanto piuttosto "abitandolo", vivendo come eventi di salvezza le situazioni in cui sono immersi. Preghiamo. / Per coloro che sono "prigionieri" della civiltà che cattura le menti e i cuori proponendo come scopo del vivere le illusioni fugaci del piacere, della ricchezza, del potere. Preghiamo. / Perché ogni uomo e ogni donna sappiano riscoprire l’autenticità di una fede vissuta, anelando così all’incontro con il Signore risorto, atteso come salvatore della vita. Preghiamo. / Per la nostra comunità, perché sappiamo esprimere la nostra vigilanza nell’attesa del Signore con una preghiera pura ed una comunione profonda e sincera. Preghiamo. / O Padre, ascolta le nostre preghiere. Ravviva in noi il desiderio di incontrarci con tuo figlio Gesù, per ricevere da lui un solido orientamento nella fede e l’impulso a operare nella carità. Te lo chiediamo proprio in nome di Gesù Cristo, nostro Signore.
</p>

<p>
SULLE OFFERTE / Accogli, Signore, il pane e il vino, dono della tua benevolenza, e fa' che l'umile espressione della nostra fede sia per noi di salvezza eterna. Per Cristo nostro Signore.
</p>

<p>
PREFAZIO / <b>La duplice venuta del Cristo</b> / E' veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo nostro Signore. Al suo primo avvento nell'umiltà della nostra natura umana, egli portò a compimento la promessa antica, e ci apri la via dell'eterna salvezza. Verrà di nuovo nello splendore della gloria, e ci chiamerà a possedere il regno promesso che ora osiamo sperare vigilanti nell'attesa. E noi, uniti agli angeli e alla moltitudine dei cori celesti, cantiamo con gioia l'inno della tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
PREFAZIO / <b>Cristo, Signore e giudice della storia</b> / È veramente giusto renderti grazie e innalzare a te l’inno di benedizione e di lode, Padre onnipotente, principio e fine di tutte le cose. Tu ci hai nascosto il giorno e l’ora, in cui il Cristo tuo Figlio, Signore e giudice della storia, apparirà sulle nubi del cielo rivestito di potenza e splendore. In quel giorno tremendo e glorioso passerà il mondo presente e sorgeranno cieli nuovi e terra nuova. Ora egli viene incontro a noi in ogni uomo e in ogni tempo, perché lo accogliamo nella fede e testimoniamo nell’amore la beata speranza del suo regno. Nell’attesa del suo ultimo avvento, insieme agli angeli e ai santi, cantiamo unanimi l’inno della tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
ANTIFONA ALLA COMUNIONE / Il Signore elargirà il suo bene e la nostra terra produrrà il suo frutto. (Sal 85,13)
</p>

<p>
ANTIFONA ALLA COMUNIONE / “Vegliate, perché non sapete in quale giorno verrà il Signore”. (Mt 24,42)
</p>

<p>
DOPO LA COMUNIONE / La partecipazione a questo sacramento, che a noi pellegrini sulla terra rivela il senso cristiano della vita, ci sostenga, Signore, nel nostro cammino e ci guidi ai beni eterni. Per Cristo nostro Signore.
</p>


<hr>

<h5>Evangelizo</h5>

<p>
San Bernardo (1091-1153) / monaco cistercense e dottore della Chiesa / Omelie 4 e 5 per l’Avvento / “Nell'ora che non immaginate, il Figlio dell'uomo verrà” / Fratelli,  è giusto celebrare la venuta del Signore con tutta la devozione possibile, tanto ci rallegra la sua consolazione (…) e tanto brucia il suo amore nel nostro cuore. Ma non pensate solo alla sua prima venuta, quando “è venuto a cercare e a salvare ciò che era perduto” (Lc 19,10); pensate anche all’altra venuta, quando verrà per portarci con lui. Vorrei vedervi senza sosta occupati a meditare queste due venute, (…) “dormire tra i due ovili” (Sal 68,14), poiché sono  le braccia dello Sposo tra le quali riposava la Sposa del Cantico dei Cantici: “La sua sinistra è sotto il mio capo e la sua destra mi abbraccia” (2,6). (…) Ma c’è una terza venuta tra le due che ho menzionato, e coloro che la conoscono vi si possono riposare per la loro più grande felicità. Le altre due sono visibili: questa no. Nella prima il Signore “è apparso sulla terra e ha vissuto fra gli uomini” (Bar 3,38) (…); nell’ultima “Ogni uomo vedrà la salvezza di Dio” (Lc 3,6; Is 40,5). (…)  Quella centrale è segreta; è quella dove solo gli eletti vedono il Salvatore nell’intimo di se stessi e dove le loro anime sono salvate. / Nel primo avvento, Cristo è venuto nella nostra carne e nella nostra debolezza; nell’avvento intermedio viene in Spirito e potenza; nell’ultimo verrà nella sua gloria e maestà. Ma è con la forza delle virtù che si arriva alla gloria, come è scritto: “Il Signore degli eserciti è il re della gloria” (Sal 24,10), e nello stesso libro: “Per contemplare la tua potenza e la tua gloria” (Sal 63,3). La seconda venuta è dunque come la via che conduce dalla prima all’ultima. Nella prima Cristo è stato la nostra redenzione; nell’ultima apparirà come la nostra vita; nella venuta intermedia è nostro riposo e consolazione.
</p>

<h5>DiBruno</h5>

<p>
Non sapete in quale giorno il Signore vostro verrà (Mt 24,37-44) / Scorrendo la Scrittura Santa, dal primo versetto della Genesi fino all’ultimo dell’Apocalisse, c’è una verità che nessuno mai potrà negare, confutare o dichiarare non verità. Solo il Signore è il Signore. Non esiste un altro Signore né sulla terra e neanche nei cieli eterni. Nei cieli uno ha deciso di farsi Signore ed è stato precipitato nelle tenebre eterne. È Lucifero, l’angelo che un tempo era portatore di luce. È lui che ha sedotto un terzo di angeli a proclamarsi Signori, come Dio, uguali a Lui, di fronte a Lui. Ma è anche Lucifero che ha sedotto Eva, perché si proclamasse uguale a Dio, separata da Dio e da Lui indipendente. È sempre Lucifero e i suoi Angeli che oggi stanno seducendo l’umanità perché ogni uomo si dichiari signore della sua vita e anche Dio della vita dei suoi fratelli. Ma la storia attesta che nessuno è Signore. / Nessuno è Signore, perché nessuno può governare la sua vita dalla sua volontà. L’uomo è stato voluto, è voluto per lasciarsi governare dalla volontà del suo Creatore, Signore, Dio. Obbedendo alla divina volontà l’uomo si fa uomo, cammina di vita in vita, raggiungerà la vita beata nel Paradiso. Se invece cammina inseguendo il suo istinto, i suoi vizi, le sue fantasie peccaminose, non solo non diverrà mai l’uomo così come da Dio è stato pensato, in più precipiterà in un abisso di morte, che si consumerà nella perdizione eterna, a meno che non ci si converta e non si ritorni nell’obbedienza alla volontà di Dio, che è tutta manifesta nella sua Parola. Si ascolta il Signore, si vive quanto ascoltato, si diviene veri uomini. Non si ascolta, non si obbedisce, non si vive secondo la divina Parola, mai si potrà divenire veri uomini. Manchiamo di verità eterna. / <b>In quel tempo, Gesù disse ai suoi discepoli: «Come furono i giorni di Noè, così sarà la venuta del Figlio dell’uomo. Infatti, come nei giorni che precedettero il diluvio mangiavano e bevevano, prendevano moglie e prendevano marito, fino al giorno in cui Noè entrò nell’arca, e non si accorsero di nulla finché venne il diluvio e travolse tutti: così sarà anche la venuta del Figlio dell’uomo. Allora due uomini saranno nel campo: uno verrà portato via e l’altro lasciato. Due donne macineranno alla mola: una verrà portata via e l’altra lasciata. Vegliate dunque, perché non sapete in quale giorno il Signore vostro verrà. Cercate di capire questo: se il padrone di casa sapesse a quale ora della notte viene il ladro, veglierebbe e non si lascerebbe scassinare la casa. Perciò anche voi tenetevi pronti perché, nell’ora che non immaginate, viene il Figlio dell’uomo».</b> / Il tempo a noi dato per portare la nostra umanità nella più alta perfezione della verità eterna che si ottiene attraverso l’obbedienza alla Parola è assai breve. Questa verità è rivelata da tutta la Scrittura Santa. San Paolo lo grida con fermezza: “Il tempo si è fatto breve; d’ora innanzi, quelli che hanno moglie, vivano come se non l’avessero; quelli che piangono, come se non piangessero; quelli che gioiscono, come se non gioissero; quelli che comprano, come se non possedessero; quelli che usano i beni del mondo, come se non li usassero pienamente: passa infatti la figura di questo mondo!” (1Cor 7,29-31). Se il tempo è poco, ci si deve impegnare per portarlo alla più alta fruttificazione. Esso non va sciupato, vivendo nell’ozio o nell’accidia spirituale, sommersi da vizi o dalle molte trasgressioni della Legge del Signore. / Quando il nostro Dio verrà per mietere la nostra vita, se saremo rimasti zizzania e ci saremo trasformati in qualsiasi altra erba cattiva, per noi non ci sarà posto nei suoi granai eterni. La nostra collocazione è nel cuore eterno. Poiché nessuno conosce il giorno della sua mietitura, è giusto che sia sempre preparato. Quando il Signore verrà, ci dovrà trovare con le lampade accese, pronti per accompagnarlo nella sua casa dove ci sarà festa eterna. Gesù ci avvisa: nessuno potrà mai immaginare l’ora della sua morte. Potrebbe essere ogni momento quello del transito verso l’eternità. Chi sarà trovato luce, entrerà nella luce eterna. Chi si sarà fatto tenebre, condividerà le tenebre dell’inferno, senza mai uscire da esse. Siamo stati avvisati. Ora spetta a noi fare tesoro di questa parola di amore del nostro Dio e preparare la nostra eternità beata. / Madre di Dio, Angeli, Santi, otteneteci una fede vera in ogni Parola di Cristo Gesù. 
</p>

<h5>GetUpAndWalk</h5>

<p>
Il diluvio, il ladro, figure che in negativo rappresentano l’urgenza, la causa di forza maggiore. Viviamo un periodo nel quale possiamo avere l’esatta percezione di cosa comportino le abbondanti piogge e, per altro verso, tutti i giorni dobbiamo stare attenti ai nostri averi, al tradimento, alla depauperazione, alla violazione del frutto del lavoro. Siamo tutti uomini nei campi e donne alla mola. Gesù ci invita con parole dure ad un cambio di prospettiva, a ritornare assieme a Lui al Padre. Egli salva mostrando un’arca, un’alleanza rinnovata, un patto di consapevolezza. Il furore del diluvio è diverso dalle piogge sparse, l’arguzia del ladro notturno non è al pari di quella di ladruncoli da mercato, eppure quotidianamente siamo condizionati dalle piogge sparse e dai ladruncoli di mercato: Dio vuole essere riconosciuto come unica condizione della nostra vita, è stanco di vederci in atteggiamento sottomesso ad ogni variabile, inconsapevoli, addormentati in una quotidianità ridondante di gioie e dolori vissuti senza la percezione dell’intrinseco significato profondo. Ripiegati su noi stessi, non ci accorgiamo dell’opportunità che ci è concessa ogni attimo per vivere a pieno, dimentichiamo con superbia la bellezza di essere figli di un Dio che si è fatto piccolo pur di toccare il nostro cuore e così non ci meravigliamo più di toccarci il cuore tra di noi. L’invito è a cambiare stile. Rischiamo di vivere il sonno dell’indifferenza e l’oblio dell’autosalvezza. Ma Dio torna ogni nostro attimo, sino a quello definitivo, a domandare riconoscenza e attenzione, per liberarci dalle sue false immagini e per metterci vita sia dove siamo che altrove. / Quale strada scelgo di percorrere oggi? Quale falsa immagine rischia di impedirmi la pienezza? In quale luogo della mia vita ho bisogno di scorgere nuove opportunità? (Mounira Abdelhamid Serra)
</p>

<h5>Preghiamo</h5>

<p>
<ul>
<li>Vieni Spirito Santo, vieni tra noi! Le nostre lingue sono confuse, basta un niente per non capirci, per litigare, per allontanarci. La pigrizia, l'orgoglio, l'invidia, la voglia di primeggiare, la paura di donare, ci impediscono di volerci bene, di collaborare, di vivere in pace. Insegnaci la lingua che tutti comprendono, quella che parlava Gesù, quella che hai donato ai suoi apostoli nel giorno di Pentecoste. Vieni Spirito Santo, fuoco d'amore e d'amicizia. Vinci le nostre incertezze e le nostre stanchezze. (Don Tonino Lasconi)</li>
</ul>
</p>

<p>
<ul>
<li>Gesù, fammi parlare sempre come fosse l'ultima parola che dico.  /Fammi agire sempre come fosse l'ultima azione che faccio. / Fammi soffrire sempre come fosse l'ultima sofferenza che ho da offrirti. / Fammi pregare sempre come fosse l'ultima possibilità, / che ho qui in terra, di colloquiare con Te. (Chiara Lubich)</li>
</ul>
</p>

<h5>Citazioni</h5>

<p>
Dio ci chiama alla comunione con sé, che si realizzerà pienamente al ritorno di Cristo, e Lui stesso si impegna a far sì che giungiamo preparati a questo incontro finale e decisivo. Il futuro è, per così dire, contenuto nel presente o, meglio, nella presenza di Dio stesso, del suo amore indefettibile, che non ci lascia mai soli, non ci abbandona nemmeno un istante, come un padre e una madre non smettono mai di seguire i propri figli nel cammino di crescita. Di fronte a Cristo che viene, l'uomo si sente interpellato con tutto il suo essere...ogni esistenza personale è chiamata a misurarsi con lui - in modo misterioso e multiforme - durante il pellegrinaggio terreno, per essere trovata "in lui" al momento del suo ritorno. (papa Benedetto XVI - dalla "Omelia nei Primi Vespri della I Domenica di Avvento" - 26 novembre 2005)
</p>

        <span class="backlinks">
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/PRAXIS/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a></li>
<li><a href="../VERBUM.html" title="VERBUM" class="page">VERBUM</a>
<ul>
<li><b>AV1-1DOMENICA-A</b></li>
<li><a href="./AV1-1DOMENICA-B.html" title="AV1-1DOMENICA-B" class="page">AV1-1DOMENICA-B</a></li>
<li><a href="./AV1-1DOMENICA-C.html" title="AV1-1DOMENICA-C" class="page">AV1-1DOMENICA-C</a></li>
<li><a href="./AV1-2LUN-1.html" title="AV1-2LUN-1" class="page">AV1-2LUN-1</a></li>
<li><a href="./AV1-2LUN-2.html" title="AV1-2LUN-2" class="page">AV1-2LUN-2</a></li>
<li><a href="./AV1-2LUN-3.html" title="AV1-2LUN-3" class="page">AV1-2LUN-3</a></li>
<li><a href="./AV1-3MAR-1.html" title="AV1-3MAR-1" class="page">AV1-3MAR-1</a></li>
<li><a href="./AV1-3MAR-2.html" title="AV1-3MAR-2" class="page">AV1-3MAR-2</a></li>
<li><a href="./AV1-3-MAR-3.html" title="AV1-3-MAR-3" class="page">AV1-3-MAR-3</a></li>
<li><a href="./AV1-4-MER-1.html" title="AV1-4-MER-1" class="page">AV1-4-MER-1</a></li>
<li><a href="./AV1-4-MER-2.html" title="AV1-4-MER-2" class="page">AV1-4-MER-2</a></li>
<li><a href="./AV1-4-MER-3.html" title="AV1-4-MER-3" class="page">AV1-4-MER-3</a></li>
<li><a href="./AV1-5-GIO-1.html" title="AV1-5-GIO-1" class="page">AV1-5-GIO-1</a></li>
<li><a href="./AV1-5-GIO-2.html" title="AV1-5-GIO-2" class="page">AV1-5-GIO-2</a></li>
<li><a href="./AV1-5-GIO-3.html" title="AV1-5-GIO-3" class="page">AV1-5-GIO-3</a></li>
<li><a href="./AV1-6-VEN-1.html" title="AV1-6-VEN-1" class="page">AV1-6-VEN-1</a></li>
<li><a href="./AV1-6-VEN-2.html" title="AV1-6-VEN-2" class="page">AV1-6-VEN-2</a></li>
<li><a href="./AV1-6-VEN-3.html" title="AV1-6-VEN-3" class="page">AV1-6-VEN-3</a></li>
<li><a href="./AV1-7-SAB-1.html" title="AV1-7-SAB-1" class="page">AV1-7-SAB-1</a></li>
<li><a href="./AV1-7-SAB-2.html" title="AV1-7-SAB-2" class="page">AV1-7-SAB-2</a></li>
<li><a href="./AV1-7-SAB-3.html" title="AV1-7-SAB-3" class="page">AV1-7-SAB-3</a></li>
<li><a href="./AV2-1-DOMENICA-B.html" title="AV2-1-DOMENICA-B" class="page">AV2-1-DOMENICA-B</a></li>
<li><a href="./AV2-2-LUN-1.html" title="AV2-2-LUN-1" class="page">AV2-2-LUN-1</a></li>
<li><a href="./AV2-4-MER-1.html" title="AV2-4-MER-1" class="page">AV2-4-MER-1</a></li>
<li><a href="./AV2-5-GIO-1.html" title="AV2-5-GIO-1" class="page">AV2-5-GIO-1</a></li>
<li><a href="./AV2-6-VEN-1.html" title="AV2-6-VEN-1" class="page">AV2-6-VEN-1</a></li>
<li><a href="./AV2-7-SAB-1.html" title="AV2-7-SAB-1" class="page">AV2-7-SAB-1</a></li>
<li><a href="./AV3-1DOMENICA-B.html" title="AV3-1DOMENICA-B" class="page">AV3-1DOMENICA-B</a></li>
<li><a href="./AV3-2LUN.html" title="AV3-2LUN" class="page">AV3-2LUN</a></li>
<li><a href="./AV3-3MAR.html" title="AV3-3MAR" class="page">AV3-3MAR</a></li>
<li><a href="./AV3-4MER.html" title="AV3-4MER" class="page">AV3-4MER</a></li>
<li><a href="./AV3-5GIO.html" title="AV3-5GIO" class="page">AV3-5GIO</a></li>
<li><a href="./AV3-6VEN.html" title="AV3-6VEN" class="page">AV3-6VEN</a></li>
<li><a href="./AV3-7SAB.html" title="AV3-7SAB" class="page">AV3-7SAB</a></li>
<li><a href="./AV4-1DOMENICA-B.html" title="AV4-1DOMENICA-B" class="page">AV4-1DOMENICA-B</a></li>
<li><a href="./Z1208-IMMACOLATA.html" title="Z1208-IMMACOLATA" class="page">Z1208-IMMACOLATA</a></li>
<li><a href="./Z1217.html" title="Z1217" class="page">Z1217</a></li>
<li><a href="./Z1218.html" title="Z1218" class="page">Z1218</a></li>
<li><a href="./Z1219.html" title="Z1219" class="page">Z1219</a></li>
<li><a href="./Z1220.html" title="Z1220" class="page">Z1220</a></li>
<li><a href="./Z1221.html" title="Z1221" class="page">Z1221</a></li>
<li><a href="./Z1222.html" title="Z1222" class="page">Z1222</a></li>
<li><a href="./Z1223.html" title="Z1223" class="page">Z1223</a></li>
<li><a href="./Z1224.html" title="Z1224" class="page">Z1224</a></li>
</ul></li>
</ul></li>
</ul>

</div>

</div>
 
</body>
</html>
