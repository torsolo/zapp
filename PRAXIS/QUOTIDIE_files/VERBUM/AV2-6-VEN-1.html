	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>VERBUM</h1>-->
        <h1>VERBUM</h1>

<p>
<u>HODIE</u> / Venerdì della II Settimana del Tempo di Avvento
</p>

<p>
<u>ANTIFONA</u> / Ecco, il Signore verrà con splendore a visitare il suo popolo nella pace, per fargli dono della sua vita eterna.
</p>

<p>
<u>COLLETTA</u> / Rafforza, o Padre, la nostra vigilanza nell’attesa del tuo Figlio, perché, illuminati dalla sua parola di salvezza, andiamo incontro a lui con le lampade accese. Egli è Dio, e vive e regna con te.
</p>

<p>
<u>LETTURA1</u> / <b>Se tu avessi prestato attenzione ai miei comandi!</b> / Dal libro del profeta Isaia (Is 48,17-19) / Così dice il Signore tuo redentore, il Santo di Israele: Io sono il Signore tuo Dio che ti insegno per il tuo bene, che ti guido per la strada su cui devi andare. Se avessi prestato attenzione ai miei comandi, il tuo benessere sarebbe come un fiume, la tua giustizia come le onde del mare. La tua discendenza sarebbe come la sabbia e i nati dalle tue viscere come i granelli d'arena; non sarebbe mai radiato né cancellato il tuo nome davanti a me. / Parola di Dio.
</p>

<p>
<u>PSALMUS</u> / (Sal 1) <b>Chi ti segue, Signore, avrà la luce della vita</b> / Beato l'uomo che non entra nel consiglio dei malvagi, non resta nella via dei peccatori e non siede in compagnia degli arroganti, ma nella legge del Signore trova la sua gioia, la sua legge medita giorno e notte. / È come albero piantato lungo corsi d'acqua, che dà frutto a suo tempo: le sue foglie non appassiscono e tutto quello che fa, riesce bene. / Non così, non così i malvagi, ma come pula che il vento disperde; poiché il Signore veglia sul cammino dei giusti, mentre la via dei malvagi va in rovina.
</p>

<p>
<u>ALLELUIA</u> / Alleluia, alleluia / Il Signore viene, andiamogli incontro: egli è il principe della pace. / Alleluia.
</p>

<p>
<u>VANGELO</u> / <b>Non ascoltano né Giovanni né il Figlio dell'uomo</b> / Dal Vangelo secondo Matteo (Mt 11,16-19) / In quel tempo, Gesù disse alle folle: «A chi posso paragonare questa generazione? È simile a bambini che stanno seduti in piazza e, rivolti ai compagni, gridano: Vi abbiamo suonato il flauto e non avete ballato, abbiamo cantato un lamento e non vi siete battuti il petto!. È venuto Giovanni, che non mangia e non beve, e dicono: È indemoniato. È venuto il Figlio dell'uomo, che mangia e beve, e dicono: Ecco, è un mangione e un beone, un amico di pubblicani e di peccatori. Ma la sapienza è stata riconosciuta giusta per le opere che essa compie». / Parola del Signore.
</p>

<p>
<u>OREMUS</u> / Il Signore conduce il suo popolo per la strada della salvezza. Chiediamogli di essere attenti alle sue indicazioni e diciamo: <b>Fa' che ti riconosciamo, o Signore.</b> / Nella Chiesa che hai voluto come comunità di salvezza e ci parla nel tuo nome: / Nei bambini che vengono alla luce e ci ricordano il tuo amore fedele per il mondo: / Nella gioia che nasce da un'amicizia vera, dal perdono generoso, dall'aiuto gratuito offerto, dall'intimità dei coniugi: / Nelle prove della vita, nell'insicurezza per il domani, nell'esperienza quotidiana dei nostri limiti, nelle difficoltà del vivere insieme: / Nel bene che fiorisce ovunque, nella verità che ci viene dal di fuori dei nostri gruppi, in ogni frammento di autentica novità che metti intorno a noi: / Per chi è disfattista e scontento. / Per chi deve fare delle scelte decisive nella vita. / O Padre, che in Gesù ci hai mostrato la strada che porta a te, accogli la nostra preghiera e fa' che ti riconosciamo sempre Signore della nostra vita. Te lo chiediamo per Cristo Gesù, nostro fratello e redentore, che vive e regna nei secoli dei secoli. Amen.
</p>

<p>
<u>OFFERTORIO</u> / Guarda con benevolenza, o Signore, alle preghiere e al sacrificio che umilmente ti presentiamo: all’estrema povertà dei nostri meriti supplisca l’aiuto della tua misericordia. Per Cristo nostro Signore.
</p>

<p>
<u>OFFERTORIO</u> / Il sacrificio che offriamo alla tua maestà, Signore, giovi alla nostra salvezza e sia gradito al tuo amore di Padre. Per Cristo nostro Signore.
</p>

<p>
<u>PREFAZIO</u> / <b>La duplice venuta del Cristo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. Al suo primo avvento nell’umiltà della condizione umana egli portò a compimento la promessa antica, e ci aprì la via dell’eterna salvezza. Quando verrà di nuovo nello splendore della gloria, ci chiamerà a possedere il regno promesso che ora osiamo sperare vigilanti nell’attesa. E noi, uniti agli Angeli e agli Arcangeli, ai Troni e alle Dominazioni e alla moltitudine dei cori celesti, cantiamo con voce incessante l’inno della tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Cristo, Signore e giudice della storia</b> / È veramente giusto renderti grazie e innalzare a te l’inno di benedizione e di lode, Padre onnipotente, principio e fine di tutte le cose. Tu ci hai nascosto il giorno e l’ora, in cui il Cristo tuo Figlio, Signore e giudice della storia, apparirà sulle nubi del cielo rivestito di potenza e splendore. In quel giorno tremendo e glorioso passerà il mondo presente e sorgeranno cieli nuovi e terra nuova. Ora egli viene incontro a noi in ogni uomo e in ogni tempo, perché lo accogliamo nella fede e testimoniamo nell’amore la beata speranza del suo regno. Nell’attesa del suo ultimo avvento, insieme agli angeli e ai santi, cantiamo unanimi l’inno della tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / Aspettiamo il nostro Salvatore Gesù Cristo: egli trasfigurerà il nostro corpo mortale a immagine del suo corpo glorioso. (Fil 3,20-21)
</p>

<p>
<u>COMMUNIO</u> / Il Figlio dell'uomo è amico dei pubblicani e dei peccatori. La sapienza è stata riconosciuta giusta per le opere che essa compie. (Mt 11,19)
</p>

<p>
<u>GRATIAS</u> / Saziati del cibo spirituale, o Signore, a te innalziamo la nostra supplica: per la partecipazione a questo sacramento, insegnaci a valutare con sapienza i beni della terra e a tenere fisso lo sguardo su quelli del cielo. Per Cristo nostro Signore. 
</p>

<p>
<u>GRATIAS</u> / Nutriti con il pane del cielo, umilmente ti preghiamo, Signore: fa’ che otteniamo il perdono delle colpe, a salute del corpo, la grazia e la gloria eterna dell’anima. Per Cristo nostro Signore.
</p>


<hr>

<h5>PROFUNDIS</h5>

<p>
<u>EVANGELIZO</u> / Sant'Alfonso Maria de' Liguori (1696-1787), vescovo e dottore della Chiesa / Primo discorso, per la Novena del Santo Natale / Rispondere alla chiamata di Dio, per accogliere il Salvatore / Diciamo con Sant'Agostino «Fuoco sempre ardente, infiamma le nostre anime!» Verbo incarnato, ti sei fatto uomo per accendere nei nostri cuori il fuoco dell'amore divino: come mai tanta ingratitudine da parte nostra? Nulla hai risparmiato per farti amare; sei arrivato a sacrificare il sangue e la vita. Come mai gli uomini restano insensibili a tanti benefici? Forse non li conoscono? No, loro sanno, credono che, per amore loro, tu sei venuto dal cielo a rivestire la carne umana e a caricarti delle loro miserie; sanno che per amore loro hai voluto vivere una vita di sofferenze continue e subire una morte terribile. E allora, come spiegare il fatto che vivono nell'oblio totale della tua immensa bontà? Amano i genitori, gli amici, gli animali persino (...); è solo verso te che non hanno amore e gratitudine! Ma che dico? Nell'accusare gli altri d'ingratitudine, condanno me stesso, poiché la mia condotta è stata peggio della loro. Ma la tua misericordia mi ridà coraggio; so che mi ha sostenuto così a lungo per perdonarmi e infiammarmi del tuo amore, alla sola condizione che decida di pentirmi e di amarti. Sì, mio Dio, voglio pentirmi (...); voglio amarti con tutto il cuore. So bene che il mio cuore (...)ti ha abbandonato per amare le cose di questo mondo; ma so anche che, nonostante il tradimento, lo vuoi ancora. Perciò, con tutta la forza della volontà, lo consacro e lo dono a te. Degnati d'infiammarlo completamente col tuo amore santo; fa' che ormai non ami null'altro che te. (...) Ti amo, mio Gesù; ti amo, sommo Bene! Ti amo, unico amore della mia anima. Maria, madre mia, tu sei «la madre del bell'amore» (Si 24,24 Vulg), ottienimi la grazia di amare il mio Dio; da te la spero.
</p>

<p>
<u>DIBRUNO</u> / A chi posso paragonare questa generazione?<br>
VENERDÌ 11 DICEMBRE (Mt 11,16-19)<br>
La Lettera agli Ebrei mostra un popolo di Dio sempre senza alcuna fede nel suo Redentore e Salvatore. I frutti di questa non fede giungono fino a stancare il Signore, che è sempre dalla pazienza infinita: “Perciò, fratelli santi, voi che siete partecipi di una vocazione celeste, prestate attenzione a Gesù, l’apostolo e sommo sacerdote della fede che noi professiamo, il quale è degno di fede per colui che l’ha costituito tale, come lo fu anche Mosè in tutta la sua casa. Ma, in confronto a Mosè, egli è stato giudicato degno di una gloria tanto maggiore quanto l’onore del costruttore della casa supera quello della casa stessa. Ogni casa infatti viene costruita da qualcuno; ma colui che ha costruito tutto è Dio. In verità Mosè fu degno di fede in tutta la sua casa come servitore, per dare testimonianza di ciò che doveva essere annunciato più tardi. Cristo, invece, lo fu come figlio, posto sopra la sua casa. E la sua casa siamo noi, se conserviamo la libertà e la speranza di cui ci vantiamo. Per questo, come dice lo Spirito Santo: Oggi, se udite la sua voce, non indurite i vostri cuori come nel giorno della ribellione, il giorno della tentazione nel deserto, dove mi tentarono i vostri padri mettendomi alla prova, pur avendo visto per quarant’anni le mie opere. Perciò mi disgustai di quella generazione e dissi: hanno sempre il cuore sviato. Non hanno conosciuto le mie vie. Così ho giurato nella mia ira: non entreranno nel mio riposo.<br>
Badate, fratelli, che non si trovi in nessuno di voi un cuore perverso e senza fede che si allontani dal Dio vivente. Esortatevi piuttosto a vicenda ogni giorno, finché dura questo oggi, perché nessuno di voi si ostini, sedotto dal peccato. Siamo infatti diventati partecipi di Cristo, a condizione di mantenere salda fino alla fine la fiducia che abbiamo avuto fin dall’inizio. Quando si dice: Oggi, se udite la sua voce, non indurite i vostri cuori come nel giorno della ribellione, chi furono quelli che, dopo aver udito la sua voce, si ribellarono? Non furono tutti quelli che erano usciti dall’Egitto sotto la guida di Mosè? E chi furono coloro di cui si è disgustato per quarant’anni? Non furono quelli che avevano peccato e poi caddero cadaveri nel deserto? E a chi giurò che non sarebbero entrati nel suo riposo, se non a quelli che non avevano creduto? E noi vediamo che non poterono entrarvi a causa della loro mancanza di fede” (Eb 3,1-19). Oggi il Signore parla al suo popolo. Parla per mezzo di Giovanni il Battista e il popolo dice di lui che è un indemoniato. Non va ascoltato. Parla per mezzo di Cristo Gesù e dice che è uno che mangia e beve. Neanche Lui va ascoltato. Vi è sempre una scusa per non ascoltare il Signore che parla. Ma sono scuse create dal cuore cattivo. Non sono scuse che hanno il loro fondamento nella vita di Giovanni e di Cristo Signore. <br>
In quel tempo, Gesù disse alle folle: «A chi posso paragonare questa generazione? È simile a bambini che stanno seduti in piazza e, rivolti ai compagni, gridano: “Vi abbiamo suonato il flauto e non avete ballato, abbiamo cantato un lamento e non vi siete battuti il petto!”. È venuto Giovanni, che non mangia e non beve, e dicono: “È indemoniato”. È venuto il Figlio dell’uomo, che mangia e beve, e dicono: “Ecco, è un mangione e un beone, un amico di pubblicani e di peccatori”. Ma la sapienza è stata riconosciuta giusta per le opere che essa compie».<br>
Chi predica la conversione e l’obbedienza alla Legge del Signore, mai potrà essere detto un indemoniato. Il demonio odia la conversione e l’obbedienza a Dio. Chi compie le opere di Dio, mai potrà essere dichiarato uomo non di Dio. Solo chi è da Dio compie le opere di Dio. Ecco perché Gesù dice: “Ma la sapienza è stata riconosciuta giusta per le opere che essa compie”. Chi compie le opere di Dio, è da Dio. Mai potrà essere da se stesso o dal diavolo. Poiché sia Giovanni che Gesù compiono le opere di Dio, essi sono da Dio. Chi non crede, è responsabile della sua non fede. Sempre però la non fede è frutto della cattiveria e della malvagità del cuore. È il peccato dell’anima e il vizio del corpo che chiudono le porte perché ci si possa aprire alla fede. Chi vuole credere in purezza di verità e di dottrina, deve porre ogni attenzione a liberarsi da ogni disobbedienza alla Legge del suo Dio. La non fede è frutto della non obbedienza.<br>
Madre della Redenzione, Angeli, Santi, fate che ci liberiamo da ogni peccato e vizio. 
</p>

<p>
<u>SILVESTRINI</u> / La sapienza è riconosciuta giusta per le sue opere. / Gesù si è presentato agli uomini del suo tempo con un messaggio nuovo, che usciva dagli schemi abituali. I semplici, i disponibili, gli amanti della verità hanno aderito a lui, hanno riconosciuto in lui il punto di arrivo di tutta la legge antica. Gli altri, e soprattutto i capi del popolo, si sono messi contro di lui. Erano gente non disponibile, avevano qualcosa da difendere, qualche privilegio da conservare; e non potendo intaccare la sua dottrina, cercavano di distruggere la sua persona. Gesù è ancora segno di contraddizione. Dove c’è ingiustizia e disordine un cristiano è in contrasto con l’ambiente. Nella prima lettura vediamo che gli uomini cadono in naufragi quando vogliono da soli costruire le basi delle più profonde aspirazioni del cuore umano. Dio e il popolo: sono i due poli complementari e opposti della storia umana. Al piano di Dio si contrappone il comportamento dell’uomo che sembra far di tutto per impedirne la riuscita. Il capitolo 48 di Isaia affronta questa tragedia, da cui appare la colpevolezza del popolo accentuata dal continuo raffronto con i benefici di Dio. Molti parlano di pace e preparano la guerra; firmano trattati e già pensano a ingannarsi; sprecano paroloni in favore degli affamati e bruciano incenso al consumismo; prédicano l’amore e non sanno pronunciare una parola di perdono. Il salmo 1 presenta il tema della felicità. Dov’è la felicità? La risposta divina è limpida e categorica: beato è l’uomo che fa il bene e il bene va fatto bene. Infatti, non di rado siamo tentati di utilizzare opere oggettivamente buone per il nostro tornaconto personalistico. Stiamo concludendo la prima parte del tempo di Avvento. Possiamo tentare un primo bilancio della nostra metanoia?
</p>

<p>
<u>SILVESTRINI</u> / Partecipare alla danza.<br>
Il rifiuto gratuito ha in sé dell'assurdo. Allora ecco lo sforzo insane e continuo di cercare pretesti per giustificare il proprio disimpegno. Era l'atteggiamento dei nemici del Signore, sempre a caccia di appigli per denigrare e diffamare. Così hanno fatto con Giovanni Battista, accusato di essere posseduto da un demonio perché rigido ed austero, così tentano di fare con Cristo che mangia e beve con i peccatori ed è amico dei pubblicani. Per chi non vuole aderire alla fede c'è sempre un pretesto per rifiutarla; per chi vuole giustificare il proprio disimpegno e la propria immoralità c'è sempre una scusa da accampare e cercare costantemente negli altri, in qualcuno che a torto o a ragione agisce come noi o peggio di noi. L'evento messianico è un invito alla gioia, alla danza, gli stessi angeli di Dio alla nascita del Salvatore scenderanno a cantare la gloria di Dio e la pace per gli uomini. Gli uomini però sapranno ancora una volta opporre un rifiuto adducendo la motivazione degli impegni pressanti della vita e le mille distrazioni che distolgono dai veri obiettivi della umana esistenza. È grave restare fuori del banchetto di Dio, dopo aver ricevuto l'invito gratuito a partecipare alle nozze, è grave sentirsi dire "non vi conosco". È ormai prossimo il Natale: è l'ennesimo invito alla danza, cerchiamo di non mancare alla festa. Che non debba ripetersi l'accusa che l'evangelista Giovanni ci muove: "La luce splende nelle tenebre, ma le tenebre non l'hanno accolta", e ancora: "Venne fra la sua gente, ma i suoi non l'hanno accolto". Sarebbe un brutto natale!
</p>

<p>
<u>LOYOLA</u> / Ci capita a volte di non guardare di buon occhio chi non fa come noi. Oppure semplicemente di volere che gli altri la pensino come noi. Il dissenso ci provoca come la mancanza di una ricompensa, di un ritorno, di un riconoscimento di ciò che siamo.
</p>

<p>
Nel dissenso non ci sentiamo riconosciuti, qualche volta addirittura ci sentiamo non rispettati e ci indigniamo. E allora denigriamo chi dissente, come a volerlo rendere insignificante, per rendere insignificanti anche quei pensieri che non ci portano alla dovuta riconoscenza.
</p>

<p>
Ma abbiamo soltanto paura. Tutti vogliamo sentirci riconosciuti, vogliamo esistere per gli altri, valere ai loro occhi. E allora goffamente cerchiamo di costruirci da soli un personaggio o un ruolo (o anche più di uno) che riteniamo di valore. Un modello ideale, valido, degno, magari anche superiore agli altri.
</p>

<p>
E poi ci identifichiamo con quello: definiamo la nostra identità con le caratteristiche di quel personaggio. Ecco allora che quando qualcun’altro smonta quel modello, quando non lo considera valido, ci sentiamo minacciati. Minacciati di non essere più riconosciuti.
</p>

<p>
Ma noi non siamo quei personaggi, precisi, coerenti. Possono muoversi tante forze in noi, tante voci contrastanti. Siamo un complesso di parti che vogliono essere ascoltate e guidate. E il criterio per guidarle è quello di lasciar cadere i nostri modelli ideali (che ci fanno indignare quando gli altri non li rispettano e ci fanno venire i sensi di colpa e la rabbia quando noi non riusciamo ad esserne all’altezza).
</p>

<p>
Il criterio non è il lasciarci guidare da ciò che abbiamo determinato noi, ma avere le orecchie del cuore ben aperte, per ascoltare il “maestro interiore”. Per imparare a riconoscerlo attraverso le opere che compie e saper discernere per scegliere. A questo siamo chiamati. / Quando ti ha infastidito il disaccordo con qualcuno?
</p>

<p>
Quale immagine hai di te? Quali caratteristiche ti attribuisci?
</p>

<p>
Da quali opere verifichi che quest’immagine non sia solo una tua idea?
</p>

<p>
Ettore Di Micco
</p>

<p>
<u>NLDG</u> / Come il cervo anela alle fonti delle acque / Il salmo 41 (42) inizia con un santo desiderio, e colui che canta con tali sentimenti dice: Come il cervo anela alle fonti delle acque, così la mia anima anela a te, o Dio. Chi è colui che dice queste cose? Se lo vogliamo, siamo noi. E che cosa cerchi all'infuori di ciò che sei, quando è in tuo potere essere ciò che cerchi? Qui, tuttavia, non si parla di un solo uomo, ma di un solo corpo, il corpo di Cristo che è la chiesa. Non in tutti quelli che entrano nella chiesa si trova tale desiderio; tutti quelli che hanno gustato la dolcezza del Signore e riconoscono nel cantico un sapore particolare non pensino di essere soli, ma credano che tali semi sono sparsi nel campo del Signore, cioè in tutto il mondo, e questa è la voce dell'unità cristiana: Come il cervo anela alle fonti delle acque, così la mia anima anela a te, o Dio ... Si dice che i cervi, e da qualcuno sono anche stati visti - non si potrebbero scrivere queste cose, infatti, se prima non fossero state viste - quando si muovono nella loro mandria oppure quando nuotando cercano nuove terre, appoggiano la testa gli uni sugli altri così che uno precede e dietro di lui viene un altro che poggia la testa su di lui, e così di seguito l'uno dopo l'altro fino alla fine della mandria. Il primo che porta il peso del capo di quello che lo segue, quando è stanco, si sposta in fondo alla fila, di modo che il secondo va al suo posto e lui, appoggiando il capo [su chi lo precede] può riprendersi dalla stanchezza; in questo modo portando alternativamente il peso, compiono il viaggio senza separarsi gli uni dagli altri. Non parla forse di cervi di questo genere l'Apostolo, quando dice: Portate i pesi gli uni degli altri (Gal 6,2)? ... Quando dico: Come il cervo anela alle fonti delle acque, così la mia anima anela a te, o Dio, dico questo: L'anima mia ha sete del Dio vivente (Sal 41 [42],3). Di che cosa ha sete? Quando verrò e comparirò davanti al volto di Dio? È di questo che ho sete: venire e comparire. Ho sete nel mio pellegrinare, ho sete nella mia corsa; sarò saziato al mio arrivo. Quando verrò? Ciò che avviene prontamente per Dio, è lento per il desiderio. Quando verrò e comparirò davanti al volto di Dio? Frutto di questo desiderio è anche ciò che altrove grida: Una sola cosa ho chiesto al Signore, questa io cerco, abitare nella casa del Signore ogni giorno della mia vita. Perché? Per contemplare, dice, la felicità del Signore (Sal 26 [27],4). (Agostino di lppona, Esposizioni sui salmi 41,1.4-5) 
</p>

<p>
<u>FEGF</u> / Convertitevi perché il Regno dei cieli è vicino /  Sant’Agostino nel quinto secolo / Nostro Signore Gesù Cristo così diede inizio alla sua predicazione: «Convertitevi, perché il Regno dei cieli è vicino» (Mt 4,17). E similmente, Giovanni Battista il Precursore incominciò: «Convertitevi, perché il Regno dei cieli è vicino» (Mt 3,2). Anche ora il Signore rimprovera chi non vuole convertirsi mentre si avvicina il Regno dei cieli. «Il Regno dei cieli - egli dice - non viene in modo da attirare l’attenzione», e poi aggiunge: «Il Regno dei cieli è in mezzo a voi» (Lc 17, 20-21). Ognuno dunque accolga con prudenza l’ammonizione del Maestro, per non perdere l’ora in cui opera la misericordia del Salvatore, misericordia che viene offerta finché è lasciato tempo al genere umano. E appunto per questo è lasciato tempo all’uomo, perché si converta, e non ci sia nessuno che incorra nella perdizione. Dio sa quando verrà la fine del mondo: ora è il tempo della fede.
</p>


<hr>

<h5>HOMILY</h5>

<p>
<a href="file:///D:/MULO/HomilyVoice" title="HomilyVoice" class="file">HomilyVoice</a>
</p>

<p>
PRIMA LETTURA<br>
Dio è la vita dell’uomo, la sua benedizione, la sua pace, la sua giustizia, la sua verità, la sua luce. Tutto è Dio per l’uomo.<br>
Dio però ha messo se stesso come benedizione, pace, giustizia, verità, luce, vita nella sua Parola.<br>
Se l’uomo obbedisce alla Parola si colma di ogni benedizione, pace, giustizia, verità, luce, vita.<br>
Se disobbedisce alla Parola si incammina per una strada di maledizione, guerra. ingiustizia, falsità, tenebre, morte.<br>
Il Signore sempre ha rivelato la via della vita e la via della morte all’uomo. Sempre il Signore ha rispettato la volontà dell’uomo.<br>
Se l’uomo percorre la via della disobbedienza si incammina per una strada e un sentiero di morte. Se invece percorre la via dell’obbedienza, procede per un sentiero di vita, di ogni vita.<br>
Così il Signore ammaestra il suo popolo nel Libro del Deuteronomio: <br>
Vedi, io pongo oggi davanti a te la vita e il bene, la morte e il male. <br>
Oggi, perciò, io ti comando di amare il Signore, tuo Dio, di camminare per le sue vie, di osservare i suoi comandi, le sue leggi e le sue norme, perché tu viva e ti moltiplichi e il Signore, tuo Dio, ti benedica nella terra in cui tu stai per entrare per prenderne possesso. <br>
Ma se il tuo cuore si volge indietro e se tu non ascolti e ti lasci trascinare a prostrarti davanti ad altri dèi e a servirli,  oggi io vi dichiaro che certo perirete, che non avrete vita lunga nel paese in cui state per entrare per prenderne possesso, attraversando il Giordano. <br>
Prendo oggi a testimoni contro di voi il cielo e la terra: io ti ho posto davanti la vita e la morte, la benedizione e la maledizione. Scegli dunque la vita, perché viva tu e la tua discendenza, <br>
Amando il Signore, tuo Dio, obbedendo alla sua voce e tenendoti unito a lui, poiché è lui la tua vita e la tua longevità, per poter così abitare nel paese che il Signore ha giurato di dare ai tuoi padri, Abramo, Isacco e Giacobbe» (Dt 30,15-20). <br>
Così si rivolge sempre il Signore al suo popolo per bocca del profeta Baruc:<br>
Ascolta, Israele, i comandamenti della vita, porgi l’orecchio per conoscere la prudenza.<br>
Perché, Israele? Perché ti trovi in terra nemica e sei diventato vecchio in terra straniera? Perché ti sei contaminato con i morti e sei nel numero di quelli che scendono negli inferi?<br>
Tu hai abbandonato la fonte della sapienza! Se tu avessi camminato nella via di Dio, avresti abitato per sempre nella pace.<br>
Impara dov’è la prudenza, dov’è la forza, dov’è l’intelligenza, per comprendere anche dov’è la longevità e la vita, dov’è la luce degli occhi e la pace (Bar 3,9-14).<br>
Mentre il libro della sapienza rivela che la longevità, intesa non come numero di anni, ma di pienezza di vita, è riservata solo ai giusti:<br>
Vecchiaia veneranda non è quella longeva, né si misura con il numero degli anni;  ma canizie per gli uomini è la saggezza, età senile è una vita senza macchia.<br>
Divenuto caro a Dio, fu amato da lui e, poiché viveva fra peccatori, fu portato altrove.<br>
Fu rapito, perché la malvagità non alterasse la sua intelligenza o l’inganno non seducesse la sua anima,  poiché il fascino delle cose frivole oscura tutto ciò che è bello e il turbine della passione perverte un animo senza malizia. <br>
Giunto in breve alla perfezione, ha conseguito la pienezza di tutta una vita. La sua anima era gradita al Signore, perciò si affrettò a uscire dalla malvagità. <br>
La gente vide ma non capì, non ha riflettuto su un fatto così importante: grazia e misericordia sono per i suoi eletti e protezione per i suoi santi (Sap 4, 8-15). <br>
Oggi il Signore per mezzo del profeta Isaia ricorda al suo popolo la verità di sempre. Qual è l’origine di tutti i mali che si sono abbattuti sui figli d’Israele? <br>
L’origine, la causa è una sola: l’aver abbandonato la via della vita. L’aver abbandonato la Parola del Signore e il Signore della Parola e aver consegnata la loro vita agli idoli. L’idolo è vanità e vanità divengono coloro che li adorano. <br>
Leggiamo Is 48,17-19<br>
Dice il Signore, tuo redentore, il Santo d’Israele: «Io sono il Signore, tuo Dio, che ti insegno per il tuo bene, che ti guido per la strada su cui devi andare.<br>
Se avessi prestato attenzione ai miei comandi, il tuo benessere sarebbe come un fiume, la tua giustizia come le onde del mare.<br>
La tua discendenza sarebbe come la sabbia e i nati dalle tue viscere come i granelli d’arena. Non sarebbe mai radiato né cancellato il suo nome davanti a me».<br>
Ecco cosa il Signore aveva detto al suo popolo il giorno stesso dell’Alleanza presso il monte Sinai:<br>
Ecco, io mando un angelo davanti a te per custodirti sul cammino e per farti entrare nel luogo che ho preparato. <br>
Abbi rispetto della sua presenza, da’ ascolto alla sua voce e non ribellarti a lui; egli infatti non perdonerebbe la vostra trasgressione, perché il mio nome è in lui. <br>
Se tu dai ascolto alla sua voce e fai quanto ti dirò, io sarò il nemico dei tuoi nemici e l’avversario dei tuoi avversari.<br>
Quando il mio angelo camminerà alla tua testa e ti farà entrare presso l’Amorreo, l’Ittita, il Perizzita, il Cananeo, l’Eveo e il Gebuseo e io li distruggerò,<br>
tu non ti prostrerai davanti ai loro dèi e non li servirai; tu non ti comporterai secondo le loro opere, ma dovrai demolire e frantumare le loro stele. <br>
Voi servirete il Signore, vostro Dio. Egli benedirà il tuo pane e la tua acqua. Terrò lontana da te la malattia.  Non vi sarà nella tua terra donna che abortisca o che sia sterile. Ti farò giungere al numero completo dei tuoi giorni.<br>
Manderò il mio terrore davanti a te e metterò in rotta ogni popolo in mezzo al quale entrerai; farò voltare le spalle a tutti i tuoi nemici davanti a te.<br>
Manderò i calabroni davanti a te ed essi scacceranno dalla tua presenza l’Eveo, il Cananeo e l’Ittita.  Non li scaccerò dalla tua presenza in un solo anno, perché non resti deserta la terra e le bestie selvatiche si moltiplichino contro di te. <br>
Li scaccerò dalla tua presenza a poco a poco, finché non avrai tanti discendenti da occupare la terra.<br>
Stabilirò il tuo confine dal Mar Rosso fino al mare dei Filistei e dal deserto fino al Fiume, perché ti consegnerò in mano gli abitanti della terra e li scaccerò dalla tua presenza.<br>
Ma tu non farai alleanza con loro e con i loro dèi; essi non abiteranno più nella tua terra, altrimenti ti farebbero peccare contro di me, perché tu serviresti i loro dèi e ciò diventerebbe una trappola per te» (Es 23,20-33).<br>
Questa verità ancora una volta è ricordata dal Signore per bocca di Mosè:<br>
Abbiate cura di mettere in pratica tutti i comandi che oggi vi do, perché viviate, diveniate numerosi ed entriate in possesso della terra che il Signore ha giurato di dare ai vostri padri. <br>
Ricòrdati di tutto il cammino che il Signore, tuo Dio, ti ha fatto percorrere in questi quarant’anni nel deserto, per umiliarti e metterti alla prova, per sapere quello che avevi nel cuore, se tu avresti osservato o no i suoi comandi. <br>
Egli dunque ti ha umiliato, ti ha fatto provare la fame, poi ti ha nutrito di manna, che tu non conoscevi e che i tuoi padri non avevano mai conosciuto, per farti capire che l’uomo non vive soltanto di pane, ma che l’uomo vive di quanto esce dalla bocca del Signore (Dt 8,1-3).<br>
Tutta la Scrittura, sia quella Antica che quella Nuova, è racchiusa nel primo Comandamento dato da Dio all’uomo, appena creato.<br>
“Il Signore Dio diede questo comando all’uomo: «Tu potrai mangiare di tutti gli alberi del giardino, <br>
ma dell’albero della conoscenza del bene e del male non devi mangiare, perché, nel giorno in cui tu ne mangerai, certamente dovrai morire»” (Gen 2,16-17). <br>
Mai il Signore ha modificato questo suo primo Comandamento e mai lo modificherà.<br>
Esso rimarrà stabile in eterno dinanzi a Lui. <br>
La vita è solo nell’obbedienza alla Parola. <br>
Si esce dalla Parola si entra nella morte, che poi sarà, se non interviene il ritorno nella Parola, morte eterna.
</p>

<p>
Lettura del  Vangelo<br>
Giovanni è stato mandato dal Signore per preparare i cuori ad accogliere il Messia che stava per venire.<br>
La sua vocazione è rivelata nelle parole dell’Angeli Gabriele a Zaccaria:<br>
«Non temere, Zaccaria, la tua preghiera è stata esaudita e tua moglie Elisabetta ti darà un figlio, e tu lo chiamerai Giovanni. <br>
Avrai gioia ed esultanza, e molti si rallegreranno della sua nascita, perché egli sarà grande davanti al Signore; non berrà vino né bevande inebrianti, sarà colmato di Spirito Santo fin dal seno di sua madre e ricondurrà molti figli d’Israele al Signore loro Dio. <br>
Egli camminerà innanzi a lui con lo spirito e la potenza di Elia, per ricondurre i cuori dei padri verso i figli e i ribelli alla saggezza dei giusti e preparare al Signore un popolo ben disposto» (Lc 1,13-17).<br>
Ma è anche rivelata dalla profezia di Zaccaria nel suo cantico di benedizione al Signore suo Dio:<br>
E tu, bambino, sarai chiamato profeta dell’Altissimo perché andrai innanzi al Signore a preparargli le strade, per dare al suo popolo la conoscenza della salvezza nella remissione dei suoi peccati.<br>
Grazie alla tenerezza e misericordia del nostro Dio, ci visiterà un sole che sorge dall’alto, per risplendere su quelli che stanno nelle tenebre e nell’ombra di morte, e dirigere i nostri passi sulla via della pace» (Lc 1,78-79). <br>
Come rispondono i figli d’Israele alla predicazione di Giovanni? Non solo con la grande insensibilità e indifferenza.<br>
Ma anche giustificando questa loro insensibilità e indifferenza dichiarando Giovanni indemoniato a causa della sua vita da uomo da deserto. <br>
Giovanni infatti si nutriva di locuste e miele selvatico. Non viveva secondo le abitudini della città e neanche secondo le usanze dei villaggi.<br>
È venuto Giovanni, che non mangia e non beve, e dicono: “È indemoniato”.<br>
Con questa accusa ci si sottraeva all’invito alla conversione nel ritorno nella piena obbedienza alla Parola del Signore. <br>
Questo rifiuto è così ancora manifestato da Gesù ai Giudei:<br>
Se fossi io a testimoniare di me stesso, la mia testimonianza non sarebbe vera. C’è un altro che dà testimonianza di me, e so che la testimonianza che egli dà di me è vera. <br>
Voi avete inviato dei messaggeri a Giovanni ed egli ha dato testimonianza alla verità.  Io non ricevo testimonianza da un uomo; ma vi dico queste cose perché siate salvati. <br>
Egli era la lampada che arde e risplende, e voi solo per un momento avete voluto rallegrarvi alla sua luce (Gv 5,31-35). <br>
È ancora, sempre per testimonianza di Gesù Signore:<br>
Gesù disse loro: «In verità io vi dico: i pubblicani e le prostitute vi passano avanti nel regno di Dio.<br>
Giovanni infatti venne a voi sulla via della giustizia, e non gli avete creduto; i pubblicani e le prostitute invece gli hanno creduto. Voi, al contrario, avete visto queste cose, ma poi non vi siete nemmeno pentiti così da credergli (Mt 21,31-32). <br>
Quando si diviene insensibili alla predicazione della vera Parola del Signore fatta da un inviato del Signore, è il segno che ormai la nostra coscienza ha fatto il callo.<br>
È come se fosse avvolta da uno spesso strato di cuoio. Il pungolo della Parola si infilza nel duro cuoio, ma non giunge alla “carne” viva di essa.<br>
Se poi si accusa l’uomo di Dio per giustificare la non volontà di conversione, allora la condizione spirituale è gravissima.<br>
Si è giunti al punto del non ritorno.
</p>

<p>
LEGGIAMO IL TESTO DI Mt 11,16-19<br>
A chi posso paragonare questa generazione? È simile a bambini che stanno seduti in piazza e, rivolti ai compagni, gridano:<br>
 “Vi abbiamo suonato il flauto e non avete ballato, abbiamo cantato un lamento e non vi siete battuti il petto!”.<br>
È venuto Giovanni, che non mangia e non beve, e dicono: “È indemoniato”. <br>
È venuto il Figlio dell’uomo, che mangia e beve, e dicono: “Ecco, è un mangione e un beone, un amico di pubblicani e di peccatori”. Ma la sapienza è stata riconosciuta giusta per le opere che essa compie».<br>
Gesù non è uomo che vive nel deserto. Lui è venuto per vivere in mezzo agli uomini, condividendo la loro condizione, tranne che nel peccato, che lui mai ha conosciuto.<br>
Così la Lettera agli Ebrei:<br>
Dunque, poiché abbiamo un sommo sacerdote grande, che è passato attraverso i cieli, Gesù il Figlio di Dio, manteniamo ferma la professione della fede. <br>
Infatti non abbiamo un sommo sacerdote che non sappia prendere parte alle nostre debolezze: egli stesso è stato messo alla prova in ogni cosa come noi, escluso il peccato. <br>
Accostiamoci dunque con piena fiducia al trono della grazia per ricevere misericordia e trovare grazia, così da essere aiutati al momento opportuno (Eb 4,14-16). <br>
Qual è l’accusa che viene rivolta a Cristo Signore ancora una volta per sottrarsi all’ascolto e alla conversione?<br>
“È venuto il Figlio dell’uomo, che mangia e beve, e dicono: “Ecco, è un mangione e un beone, un amico di pubblicani e di peccatori”. Ma la sapienza è stata riconosciuta giusta per le opere che essa compie” <br>
Per riconoscere la sapienza giusta per le opere che essa compie è necessario abitare nella sapienza. <br>
Si abita nella sapienza, se si dimora nella Parola del Signore. Se non si dimora, se non ci si converte, se non si entra in essa, mai si riconosceranno le opere di Dio.<br>
Chi non vuole cadere nell’insensibilità della coscienza, chi vuole preservarsi dall’arrivare ad accusare gli inviati di Dio, discreditandoli e ingiuriandoli al fine di giustificare il suo stato miserevole, deve porre ogni attenzione a non allontanarsi dall’obbedienza alla Parola.<br>
Quando si esce dall’obbedienza alla Parola, dove giungeremo sulla via del male non lo sappiamo. Neanche sappiamo se ritorneremo nella Parola.<br>
Chi rimane nella Parola è sicuro. Sempre sarà docile alla voce del suo Dio. <br>
Madre della Redenzione, Donna sempre nella volontà del Padre, aiuta ogni discepolo di Gesù perché mai esca dalla Parola.<br>
Se esce dalla Parola si incamminerà su sentieri di morte. Fa’ che crediamo in questa verità proferita dal nostro Dio per la nostra vita. Amen. 
</p>

        <span class="backlinks">
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/ZAPP/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a></li>
<li><a href="../VERBUM.html" title="VERBUM" class="page">VERBUM</a>
<ul>
<li><a href="./AV1-1-DOMENICA-A.html" title="AV1-1-DOMENICA-A" class="page">AV1-1-DOMENICA-A</a></li>
<li><a href="./AV1-1-DOMENICA-B.html" title="AV1-1-DOMENICA-B" class="page">AV1-1-DOMENICA-B</a></li>
<li><a href="./AV1-1-DOMENICA-C.html" title="AV1-1-DOMENICA-C" class="page">AV1-1-DOMENICA-C</a></li>
<li><a href="./AV1-2-LUN-1.html" title="AV1-2-LUN-1" class="page">AV1-2-LUN-1</a></li>
<li><a href="./AV1-2-LUN-2.html" title="AV1-2-LUN-2" class="page">AV1-2-LUN-2</a></li>
<li><a href="./AV1-2-LUN-3.html" title="AV1-2-LUN-3" class="page">AV1-2-LUN-3</a></li>
<li><a href="./AV1-3-MAR-1.html" title="AV1-3-MAR-1" class="page">AV1-3-MAR-1</a></li>
<li><a href="./AV1-3-MAR-2.html" title="AV1-3-MAR-2" class="page">AV1-3-MAR-2</a></li>
<li><a href="./AV1-3-MAR-3.html" title="AV1-3-MAR-3" class="page">AV1-3-MAR-3</a></li>
<li><a href="./AV1-4-MER-1.html" title="AV1-4-MER-1" class="page">AV1-4-MER-1</a></li>
<li><a href="./AV1-4-MER-2.html" title="AV1-4-MER-2" class="page">AV1-4-MER-2</a></li>
<li><a href="./AV1-4-MER-3.html" title="AV1-4-MER-3" class="page">AV1-4-MER-3</a></li>
<li><a href="./AV1-5-GIO-1.html" title="AV1-5-GIO-1" class="page">AV1-5-GIO-1</a></li>
<li><a href="./AV1-5-GIO-2.html" title="AV1-5-GIO-2" class="page">AV1-5-GIO-2</a></li>
<li><a href="./AV1-5-GIO-3.html" title="AV1-5-GIO-3" class="page">AV1-5-GIO-3</a></li>
<li><a href="./AV1-6-VEN-1.html" title="AV1-6-VEN-1" class="page">AV1-6-VEN-1</a></li>
<li><a href="./AV1-6-VEN-2.html" title="AV1-6-VEN-2" class="page">AV1-6-VEN-2</a></li>
<li><a href="./AV1-6-VEN-3.html" title="AV1-6-VEN-3" class="page">AV1-6-VEN-3</a></li>
<li><a href="./AV1-7-SAB-1.html" title="AV1-7-SAB-1" class="page">AV1-7-SAB-1</a></li>
<li><a href="./AV1-7-SAB-2.html" title="AV1-7-SAB-2" class="page">AV1-7-SAB-2</a></li>
<li><a href="./AV1-7-SAB-3.html" title="AV1-7-SAB-3" class="page">AV1-7-SAB-3</a></li>
<li><a href="./AV2-1-DOMENICA-B.html" title="AV2-1-DOMENICA-B" class="page">AV2-1-DOMENICA-B</a></li>
<li><a href="./AV2-2-LUN-1.html" title="AV2-2-LUN-1" class="page">AV2-2-LUN-1</a></li>
<li><a href="./AV2-4-MER-1.html" title="AV2-4-MER-1" class="page">AV2-4-MER-1</a></li>
<li><a href="./AV2-5-GIO-1.html" title="AV2-5-GIO-1" class="page">AV2-5-GIO-1</a></li>
<li><b>AV2-6-VEN-1</b></li>
<li><a href="./AV2-7-SAB-1.html" title="AV2-7-SAB-1" class="page">AV2-7-SAB-1</a></li>
<li><a href="./AV3-1-DOMENICA-B.html" title="AV3-1-DOMENICA-B" class="page">AV3-1-DOMENICA-B</a></li>
<li><a href="./AV3-2-LUN.html" title="AV3-2-LUN" class="page">AV3-2-LUN</a></li>
<li><a href="./AV3-3-MAR.html" title="AV3-3-MAR" class="page">AV3-3-MAR</a></li>
<li><a href="./AV3-4-MER.html" title="AV3-4-MER" class="page">AV3-4-MER</a></li>
<li><a href="./AV3-5-GIO.html" title="AV3-5-GIO" class="page">AV3-5-GIO</a></li>
<li><a href="./AV3-6-VEN.html" title="AV3-6-VEN" class="page">AV3-6-VEN</a></li>
<li><a href="./AV4-1-DOMENICA-B.html" title="AV4-1-DOMENICA-B" class="page">AV4-1-DOMENICA-B</a></li>
<li><a href="./Z1208-S-IMMACOLATA.html" title="Z1208-S-IMMACOLATA" class="page">Z1208-S-IMMACOLATA</a></li>
<li><a href="./Z1217-P.html" title="Z1217-P" class="page">Z1217-P</a></li>
<li><a href="./Z1218-P.html" title="Z1218-P" class="page">Z1218-P</a></li>
<li><a href="./Z1219-P.html" title="Z1219-P" class="page">Z1219-P</a></li>
<li><a href="./Z1220-P.html" title="Z1220-P" class="page">Z1220-P</a></li>
<li><a href="./Z1221-P.html" title="Z1221-P" class="page">Z1221-P</a></li>
<li><a href="./Z1222-P.html" title="Z1222-P" class="page">Z1222-P</a></li>
<li><a href="./Z1223-P.html" title="Z1223-P" class="page">Z1223-P</a></li>
<li><a href="./Z1224-P.html" title="Z1224-P" class="page">Z1224-P</a></li>
</ul></li>
</ul></li>
</ul>

</div>

</div>
 
</body>
</html>
