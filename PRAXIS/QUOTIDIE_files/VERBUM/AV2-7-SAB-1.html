	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>VERBUM</h1>-->
        <h1>VERBUM</h1>

<p>
<u>HODIE</u> / Sabato della II Settimana del Tempo di Avvento
</p>

<p>
<u>ANTIFONA</u> / Vieni, e fa’ splendere il tuo volto su di noi, o Signore, che siedi nei cieli, e noi saremo salvi. (Sal 79,4.2)
</p>

<p>
<u>COLLETTA</u> / Sorga nei nostri cuori, Dio onnipotente, lo splendore della tua gloria, perché, vinta ogni oscurità della notte, la venuta del tuo Figlio unigenito manifesti al mondo che siamo figli della luce. Egli è Dio, e vive e regna con te.
</p>

<p>
<u>COLLETTA</u> / Sempre si rinnovi, o Signore, l’offerta di questo sacrificio che attua il santo mistero da te istituito, e con la sua divina potenza renda effcace in noi l’opera della salvezza. Per Cristo nostro Signore.
</p>

<p>
<u>LETTURA1</u> / <b>Elia ritornerà</b> / Dal libro di Siracide (Sir 48,1-4.9-11) / In quei giorni, sorse Elìa profeta, come un fuoco; la sua parola bruciava come fiaccola. Egli fece venire su di loro la carestia e con zelo li ridusse a pochi. Per la parola del Signore chiuse il cielo e così fece scendere per tre volte il fuoco. Come ti rendesti glorioso, Elìa, con i tuoi prodigi! E chi può vantarsi di esserti uguale? Tu sei stato assunto in un turbine di fuoco, su un carro di cavalli di fuoco; tu sei stato designato a rimproverare i tempi futuri, per placare l'ira prima che divampi, per ricondurre il cuore del padre verso il figlio e ristabilire le tribù di Giacobbe. Beati coloro che ti hanno visto e si sono addormentati nell'amore. / Parola di Dio.
</p>

<p>
<u>PSALMUS</u> / (Sal 79) <b>Fa' splendere il tuo volto, Signore, e noi saremo salvi</b> / Tu, pastore d'Israele, ascolta. Seduto sui cherubini, risplendi. Risveglia la tua potenza e vieni a salvarci. / Dio degli eserciti, ritorna! Guarda dal cielo e vedi e visita questa vigna, proteggi quello che la tua destra ha piantato, il figlio dell'uomo che per te hai reso forte. / Sia la tua mano sull'uomo della tua destra, sul figlio dell'uomo che per te hai reso forte. Da te mai più ci allontaneremo, facci rivivere e noi invocheremo il tuo nome.
</p>

<p>
<u>ALLELUIA</u> / Alleluia, alleluia / Preparate la via del Signore, raddrizzate i suoi sentieri! Ogni uomo vedrà la salvezza di Dio. (Lc 3,4.6) / Alleluia.
</p>

<p>
<u>VANGELO</u> / <b>Elia è già venuto, e non l'hanno riconosciuto</b> / Dal Vangelo secondo Matteo (Mt 17,10-13) / Mentre scendevano dal monte, i discepoli domandarono a Gesù: «Perché dunque gli scribi dicono che prima deve venire Elìa?». Ed egli rispose: «Sì, verrà Elìa e ristabilirà ogni cosa. Ma io vi dico: Elìa è già venuto e non l'hanno riconosciuto; anzi, hanno fatto di lui quello che hanno voluto. Così anche il Figlio dell'uomo dovrà soffrire per opera loro». Allora i discepoli compresero che egli parlava loro di Giovanni il Battista. / Parola del Signore.
</p>

<p>
<u>OREMUS</u> / Mediante i profeti Dio ha voluto illuminare il cammino del suo popolo. Anche oggi, attraverso la voce della Chiesa, indica la strada dell'autentica conversione. Rivolgiamoci con fede a Dio dicendo: <b>Illumina il tuo popolo, Signore.</b> / Per la Chiesa, luce delle genti: annunci con semplicità il regno di Dio e difenda con franchezza il bene dell'uomo. Preghiamo: / Per coloro che il Signore manda come profeti nel nostro mondo: accolgano la sofferenza del rifiuto e dell'incomprensione sull'esempio di Gesù Cristo Signore. Preghiamo: / Per coloro che non riconoscono i segni di Dio: l'amore dei cristiani sia per loro un primo segno dell'esistenza e della paternità di Dio. Preghiamo: / Per i religiosi e le religiose: la loro vita casta, povera e obbediente testimoni che Dio può riempire il cuore dell'uomo. Preghiamo: / Per noi che partecipiamo a questa eucaristia: sappiamo riconoscere che la croce di Cristo è la più grande profezia per i nostri tempi. Preghiamo: / Per la reciproca comprensione tra genitori e figli. / Per i sacerdoti della parrocchia. / O Padre, luce e speranza di ogni uomo, rendici disponibili all'azione dello Spirito, perchè riviviamo la novità del Natale del tuo Figlio, Gesù Cristo nostro redentore, che vive e regna nei secoli dei secoli. Amen.
</p>

<p>
<u>OFFERTORIO</u> / Sempre si rinnovi, o Signore, l’offerta di questo sacrificio che attua il santo mistero da te istituito, e con la sua divina potenza renda efficace in noi l’opera della salvezza. Per Cristo nostro Signore.
</p>

<p>
<u>OFFERTORIO</u> /  Portando all’altare i nostri doni, supplichiamo la tua clemenza, o Signore, perché da questo sacrificio salga a te la lode perfetta e scenda su di noi la pienezza della tua grazia. Per Cristo nostro Signore.
</p>

<p>
<u>PREFAZIO</u> / <b>La duplice venuta del Cristo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. Al suo primo avvento nell’umiltà della condizione umana egli portò a compimento la promessa antica, e ci aprì la via dell’eterna salvezza. Quando verrà di nuovo nello splendore della gloria, ci chiamerà a possedere il regno promesso che ora osiamo sperare vigilanti nell’attesa. E noi, uniti agli Angeli e agli Arcangeli, ai Troni e alle Dominazioni e alla moltitudine dei cori celesti, cantiamo con voce incessante l’inno della tua lode: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Cristo, Signore e giudice della storia</b> / È veramente giusto renderti grazie e innalzare a te l’inno di benedizione e di lode, Padre onnipotente, principio e fine di tutte le cose. Tu ci hai nascosto il giorno e l’ora, in cui il Cristo tuo Figlio, Signore e giudice della storia, apparirà sulle nubi del cielo rivestito di potenza e splendore. In quel giorno tremendo e glorioso passerà il mondo presente e sorgeranno cieli nuovi e terra nuova. Ora egli viene incontro a noi in ogni uomo e in ogni tempo, perché lo accogliamo nella fede e testimoniamo nell’amore la beata speranza del suo regno. Nell’attesa del suo ultimo avvento, insieme agli angeli e ai santi, cantiamo unanimi l’inno della tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / «Ecco, io vengo presto e ho con me il mio salario», dice il Signore, «per rendere a ciascuno secondo le sue opere». (Ap 22,12)
</p>

<p>
<u>COMMUNIO</u> / "Elia è già venuto e non l'hanno riconsciuto. Così anche il Figlio dell'uomo". (Mt 17,12)
</p>

<p>
<u>GRATIAS</u> / Imploriamo, o Signore, la tua misericordia: la forza divina di questo sacramento ci purifichi dal peccato e ci prepari alle feste del Natale. Per Cristo nostro Signore.
</p>

<p>
<u>GRATIAS</u> / Custodisci in noi il tuo dono, o Signore, e il sacramento che abbiamo ricevuto dalla tua bontà diventi per noi sorgente di salvezza e di pace. Per Cristo nostro Signore.
</p>


<hr>

<h5>PROFUNDIS</h5>

<p>
<u>EVANGELIZO</u> / San Cirillo di Gerusalemme (313-350) vescovo di Gerusalemme e dottore della Chiesa / Catechesi battesimale 3 / Il Nuovo Elia / Punto finale dell'Antico Testamento, il battesimo è anche l'inizio del Nuovo. In effetti, ebbe per promotore Giovanni il Battista, «che non era superato da nessun nato da donna» (Mt 11,11). Giovanni concludeva la serie dei profeti, «perché tutti i profeti e la legge hanno parlato fino a Giovanni» (Mt 11,13). Ed egli apre l'era del Vangelo, come sta scritto: «Inizio del Vangelo di Gesù Cristo (...) apparve Giovanni nel deserto, proclamando un battesimo» (Mc 1,1.4). Vorresti contrapporgli Elia il Tisbita che è stato assunto in cielo? Eppure egli non è superiore a Giovanni. Enoc è stato rapito in cielo, ma non è più grande di Giovanni. Mosè è stato un grandissimo legislatore in Israele. Tutti i profeti sono stati mirabili, ma non erano più grandi di Giovanni. Non si tratta di confrontare profeti con profeti; ma il loro Maestro, il nostro Maestro, il Signore Gesù ha dichiarato: «Tra gli uomini, non è esistito alcuno più grande di Giovanni il Battista» (Mt 11,11). Viene fatto il confronto tra il grande servitore e i suoi compagni di servizio, ma la superiorità e la grazia del Figlio rispetto ai servitori non regge confronto. Vedi tu dunque quale uomo Dio ha scelto come primo beneficiario di questa grazia? Un povero, un amico del deserto, senza essere per questo nemico degli uomini. Mangiando locuste, dava ali alla sua anima. Nutrito di miele, pronunciava parole più dolci e più utili del miele. Indossando un vestito di peli di cammello, mostrava nella sua persona l'ideale ascetico. Il fatto è che fin dal seno di sua madre, era stato santificato dallo Spirito Santo (Lc 1,15). Geremia era stato santificato, ma non aveva profetizzato fin dal seno materno. Solo Giovanni, nella prigione del seno di sua madre, ha sussultato di gioia (Lc 1,44); senza ancora vedere con gli occhi della carne, sotto l'azione dello Spirito, ha riconosciuto il Maestro. La grandezza della grazia esigeva un grande capofila.
</p>

<p>
<u>DIBRUNO</u> / Sì, verrà Elia e ristabilirà ogni cosa (Mt 17,10-13) / Il Signore viene per giudicare la terra. Prima del giudizio manderà Elia per invitare ogni uomo alla conversione. Così la venuta del Signore sarà favorevole per chiunque si sarà convertito: “Ecco infatti: sta per venire il giorno rovente come un forno. Allora tutti i superbi e tutti coloro che commettono ingiustizia saranno come paglia; quel giorno, venendo, li brucerà – dice il Signore degli eserciti – fino a non lasciar loro né radice né germoglio. Per voi, che avete timore del mio nome, sorgerà con raggi benefici il sole di giustizia e voi uscirete saltellanti come vitelli dalla stalla. Calpesterete i malvagi ridotti in cenere sotto le piante dei vostri piedi nel giorno che io preparo, dice il Signore degli eserciti. Tenete a mente la legge del mio servo Mosè, al quale ordinai sull’Oreb precetti e norme per tutto Israele. Ecco, io invierò il profeta Elia prima che giunga il giorno grande e terribile del Signore: egli convertirà il cuore dei padri verso i figli e il cuore dei figli verso i padri, perché io, venendo, non colpisca la terra con lo sterminio (Mal 3,19-24). Questa profezia viene ripresa dal Siracide e così annunziata: “Allora sorse Elia profeta, come un fuoco; la sua parola bruciava come fiaccola. Egli fece venire su di loro la carestia e con zelo li ridusse a pochi. Per la parola del Signore chiuse il cielo e così fece scendere per tre volte il fuoco. Come ti rendesti glorioso, Elia, con i tuoi prodigi! E chi può vantarsi di esserti uguale? Tu hai fatto sorgere un defunto dalla morte e dagl’inferi, per la parola dell’Altissimo; tu hai fatto precipitare re nella perdizione, e uomini gloriosi dal loro letto. Tu sul Sinai hai ascoltato parole di rimprovero, sull’Oreb sentenze di condanna. Hai unto re per la vendetta e profeti come tuoi successori. Tu sei stato assunto in un turbine di fuoco, su un carro di cavalli di fuoco; tu sei stato designato a rimproverare i tempi futuri, per placare l’ira prima che divampi, per ricondurre il cuore del padre verso il figlio e ristabilire le tribù di Giacobbe. Beati coloro che ti hanno visto e si sono addormentati nell’amore, perché è certo che anche noi vivremo (Sir 48,1-11). Noi però sappiamo che tra la lettera della profezia e il suo compimento vi è la sapienza eterna dello Spirito Santo. Ogni sua parola si compie secondo la verità posta in essa dallo Spirito, non secondo le nostre interpretazioni. Secondo la verità dello Spirito Santo, Elia non viene per preparare il giorno del giudizio finale. Viene invece per preparare i cuori ad accogliere il Messia, il Cristo che sta per venire. Questa è la sua missione. Si accoglie Cristo, si entra nella salvezza di Dio. / Allora i discepoli gli domandarono: «Perché dunque gli scribi dicono che prima deve venire Elia?». Ed egli rispose: «Sì, verrà Elia e ristabilirà ogni cosa. Ma io vi dico: Elia è già venuto e non l’hanno riconosciuto; anzi, hanno fatto di lui quello che hanno voluto. Così anche il Figlio dell’uomo dovrà soffrire per opera loro». Allora i discepoli compresero che egli parlava loro di Giovanni il Battista. Ma non è Elia che risusciterà e verrà sulla nostra terra. Lo Spirito Santo ha rivelato a Zaccaria che il figlio che da lui nascerà sarà pieno di Spirito Santo fin dal grembo della madre. Lo Spirito del Signore che si posa su di lui si manifesterà per mezzo di lui con la stessa forza e potenza con le quali si è manifestato in Elia. Secondo questa rivelazione non è Elia che torna sulla nostra terra. È invece lo Spirito del Signore che in Giovanni si manifesterà con quella forza ed energia con le quali si è manifestato in questo profeta. Poiché si attendeva il ritorno di Elia in carne e ossa, farisei e scribi non lo hanno accolto, non si sono sottoposti al suo battesimo di conversione con cuore sincero e ricco di fede. In più, istigato da Erodìade, Erode lo ha fatto decapitare. La stessa sorte sarà riservata anche a Gesù. Neanche Lui sarà accolto come Messia del Signore e sarà sottoposto ad ogni supplizio prima spirituale e poi anche fisico e tutto si concluderà con la sua crocifissione e morte. Anche noi oggi possiamo cadere nello stesso peccato. Possiamo interpretarci il Vangelo partendo dal nostro cuore e dare ad esso significati mai pensati, mai voluti dallo Spirito Santo. Sempre daremo significati dalla carne quando non siamo nella piena obbedienza ai Comandamenti. Nel peccato tutto si legge dalla falsità e dalla menzogna. Chi vuole dare verità al Vangelo è obbligato a vivere senza peccato, conducendo una vita di obbedienza alla Parola. / Madre della Redenzione, Angeli, Santi, fate che viviamo di Parola per la Parola.
</p>

<p>
<u>SILVESTRINI</u> / Da te mai più ci allontaneremo, facci rivivere e noi invocheremo il tuo nome. / Alle fantasticherie rabbiniche sul ritorno di Elia, Gesù contrappone la serietà e la drammaticità della vita del Battista, terminata nella decapitazione. In questa morte, Cristo già intravede la propria; il rifiuto del Precursore implicava il rifiuto del Messia. Nel preparare i suoi discepoli alla missione che li attende, Gesù li vuole convinti che egli è veramente il Messia che aspettavano: i profeti hanno parlato di lui e le sue opere attestano con estrema chiarezza; che proprio per questo verrà perseguitato dai capi del popolo, come furono perseguitati i suoi profeti: in particolare Elia e Giovanni il Battista. Non dovranno perciò scandalizzarsi quando queste cose avverranno. Il cristiano è un «testimone» di Cristo; è colui che lo rende vivo nel mondo di oggi, colui che legge i segni dei tempi. Nella prima lettura ci viene presentato Elia che dominò la scena del regno del nord nel sec. IX a.C. Divorato dallo zelo per il culto del vero Dio lottò contro il culto di Baal. Minacciò la siccità per tre anni e una fame rovinosa, come castigo dell’idolatria. È detto «profeta di fuoco», oltre che per il suo carattere, per il fulmine che fece cadere sul sacrificio al monte Carmelo. A fuoco del suo messaggio di salvezza si sono infiammati i martiri e i santi nel corso dei secoli, trovando nel vangelo la forza per andare incontro a ogni genere di sofferenze e anche alla morte. Il «fuoco» continua a divampare. Il salmo 79 è una lamentazione pubblica, contestualizzata nell’immagine della vigna, cara ai profeti e al vangelo. Con questo salmo vogliamo chiedere al Signore che visiti e difenda la nostra vigna e quanti vi lavorano. Questa vigna è la Chiesa di Gesù Cristo e noi siamo le sue membra.
</p>

<p>
<u>SILVESTRINI</u> / Il regno di Dio è già presente. / Ancora un pretesto per misconoscere la venuta del Messia. "Prima deve venire Elia, osservano gli scribi, fidandosi delle loro fasulle interpretazioni della scrittura. "Elia è già venuto" - dice Gesù. Quanto è difficile leggere e interpretare i segni di Dio! Quanto sono diversi dalle nostre aspettative! Chissà quale spettacolo si attendevano gli scribi; certo non potevano immaginare, con le loro frenesie di grandezza, che colui che era l'atteso delle genti, si manifestasse con tanta umiltà e tanta modèstia. Tanto meno potevano tollerare che la venuta del Messia, potesse significare lo sgretolamento del loro potere. Per questo, prima la voce di Giovanni Battista e poi quella dello stesso Cristo, saranno come una voce nel deserto. Li scandalizza l'austerità del precursore, ancor più li sconvolgerà l'annuncio messianico delle beatitudini e del perdono. Gli stessi apostoli non resistono alla tentazione di ritenere assurdo che il loro maestro e messia, capace di prodigi di ogni genere, dovesse soffrire a causa dei suoi avversari. Ancora oggi è incomprensibile a molti che l'avvento del Regno debba realizzarsi attraverso il martirio e la croce. Quell'evento è ancora motivo di scandalo, uno scandalo che trova le sue migliori giustificazioni proprio dinanzi agli eventi più tragici della storia, quando la violenza e la prepotenza degli uomini sembrano prendere il sopravvento sulla bontà e sulla pazienza di Dio. Allo scandalo della croce qualcuno oggi aggiunge lo scandalo del presepio! Ma proprio quella Croce, proprio quel Presepe recide, è fuoco, chiede la risposta, la nostra. Quando siamo Cristiani lo siamo sempre, in chiesa, per strada, sul treno e in scuola... con una sola vita, quella redenta da Cristo.
</p>

<p>
<u>LOYOLA</u> / Secondo il profeta Malachia, nell’Antica Testamento, il Messia avrà un precursore nel profeta Elia. Quell’Elia precursore di Gesù, in realtà, è Giovanni il Battista. Elia e Giovanni Battista sono profeti che hanno parlato in nome di Dio, ma non sono stati ascoltati. E anche Gesù spiega come verrà rifiutato e dovrà soffrire allo stesso modo. Pare che il destino di chi annuncia Dio agli uomini sia di non essere riconosciuto come profeta, ed essere rifiutato e perseguitato. Quelli che hanno ucciso Giovanni non si sono resi conto che lui era un profeta. Cosa può dirci questo brano oggi? Molto semplicemente, essendo in avvento, diviene un invito alla vigilanza, a preparare bene il cammino al Signore. Rischiamo di non riconoscere quando il Signore passa, perché abbiamo la presunzione di sapere già come viene. Certamente nessuno di noi ucciderà o perseguiterà nessuno. Però, magari, non ci accorgiamo che qualcuno che ci sta a fianco ce lo sta indicando. Quindi teniamo gli occhi aperti, sapendo che in realtà Dio stesso ci cerca per primo e vuole incontrarci. Sta a noi avere occhi aperti e cuore disponibile. E perché no, essere noi stessi profeti per il Signore, per indicare ad altri le sue vie. / Chi è profeta per me, e mi sta aiutando, oggi, a vedere la presenza del Signore nella vita? In che modo posso essere io profeta, e aiutare altri a incontrare il Signore, in questo tempo di avvento? Dove sento che personalmente sono più chiamato a preparare il cammino al Signore? (Daniele Ferron SJ)
</p>

<p>
<u>BOSE</u> / Sia santificato il tuo Nome, venga il tuo Regno / [Diciamo nel Padre nostro:] Sia santificato il tuo Nome (Mt 6,9). Prima di ogni cosa, fate ciò che è motivo di glorificazione per Dio vostro Padre. Infatti, colui che in un altro passo dice: Così risplenda la vostra luce davanti agli uomini, perché vedano le vostre opere buone e glorifichino il Padre vostro che è nei cieli (Mt 5,16) è lo stesso che anche qui dice: Sia santificato il tuo Nome, che è come se dicesse: "Bisogna che vi sforziate di fare ciò per cui il nome di Dio è lodato da tutti gli uomini, mentre voi vi stupite della sua misericordia e della sua grazia riversate su di voi, perché non è invano che vi ha resi suoi figli; e nella sua benevolenza vi ha dato lo Spirito, perché possiate senza fine crescere e progredire, e vi ha istruiti e vi ha resi tali quali devono essere coloro che sono stati resi degni di chiamare Dio 'Padre". Se, infatti, facciamo qualcosa di contrario, noi induciamo a bestemmiare Dio, poiché tutti quelli di fuori, vedendoci fare opere malvagie, diranno di noi che non siamo degni di essere figli di Dio. Se, invece, ci comportiamo bene, noi confermeremo che siamo figli di Dio e che siamo degni della libertà del Padre nostro, e che siamo opportunamente istruiti e viviamo una vita degna del Padre nostro. Affinché, dunque, non venga pronunciata tale [bestemmia contro Dio], ma anzi nella bocca di ogni uomo vi sia la lode di Dio che vi ha innalzato a una tale grandezza, siate diligenti nel fare quanto conduce a ciò. / Venga il tuo Regno. È bene che [il Signore] abbia aggiunto al resto anche questo. Coloro che sono chiamati al regno dei cieli per mezzo dell'adozione filiale e che attendono di essere in cielo insieme al Cristo - quando, secondo la parola del beato Paolo, noi saremo rapiti sulle nubi, nell'aria, per incontrare il Signore nostro e così saremo sempre con il Signore nostro (1Ts 4,17) - devono avere pensieri degni di questo Regno, devono agire secondo ciò che conviene alla condotta dei cieli, devono considerare piccole le cose terrene e credere che è disonorevole intrattenersi con esse e indugiarvi. (Teodoro di Mopsuestia, Omelie catechetiche 11,10-11)
</p>

<p>
<u>FEGF</u> / Camminerà davanti a Dio con lo spirito e la forza di Elia / Sant’Ambrogio nel quarto secolo / Cos’è il digiuno se non la sostanza e l’immagine del cielo? Il digiuno è il conforto dell’anima, il cibo dello spirito, il digiuno è la vita degli angeli, il digiuno è la morte del peccato, la distruzione delle colpe, il rimedio della salvezza, la radice della grazia, il fondamento della castità. Con questa scala si giunge a Dio più velocemente; Elia è salito con questa scala, prima di salire con il carro; partendo verso il cielo, ha lasciato al suo discepolo questa eredità della sobria astinenza (2R 2,15). Con questa forza, e con questo spirito di Elia, venne Giovanni (Lc 1, 17). Infatti, nel deserto, anche lui si dedicava al digiuno e si cibava di locuste e miele selvatico (Mt 3, 4); perciò colui che l’aveva spuntata sulla capacità della vita umana grazie al dominio di sé, fu considerato, non un uomo, bensì un angelo. Leggiamo a suo riguardo: «È più di un profeta. Egli è colui, da cui sta scritto: Ecco, io mando davanti a te il mio angelo che preparerà la tua via davanti a te» (Mt 1, 9-10; Es 23, 20). Chi mai avrebbe potuto, con una forza umana, cavalcare dei cavalli di fuoco, su di un carro di fuoco, e condurre una corsa in cielo (come Elia), se non colui che aveva trasformato la natura del corpo umano con la forza del digiuno che concede l’incorruttibilità.
</p>

<p>
<u>FEGF</u> / “La gioia cristiana” dall’Esortazione apostolica di Paolo VI / Fratelli e figli carissimi, non è forse normale che la gioia abiti in noi allorché i nostri cuori ne contemplano o ne riscoprono, nella fede, i motivi fondamentali? Essi sono semplici: Dio ha tanto amato il mondo da dare il suo Figlio unigenito; mediante il suo Spirito, la sua Presenza non cessa di avvolgerci con la sua tenerezza e di penetrarci con la sua Vita; e noi camminiamo verso la beata trasfigurazione della nostra esistenza nel solco della risurrezione di Gesù. Sì, sarebbe molto strano se questa buona  Novella, che suscita l’alleluia della Chiesa, non ci desse un aspetto di salvati. La gioia di essere cristiano, strettamente unito alla Chiesa, “nel Cristo”, in stato di grazia con Dio, è davvero capace di riempire il cuore dell’uomo. Non è forse questa esultanza profonda che dà un accento sconvolgente al Mémorial  di Pascal: “Gioia, gioia, pianti di gioia”? E vicinissimi a noi, quanti scrittori sanno esprimere in una forma nuova questa gioia evangelica degli umili, che traspare dappertutto in un mondo che parla del silenzio di Dio! La gioia nasce sempre da un certo sguardo sull’uomo e su Dio: “Se il tuo occhio è sano, anche il tuo corpo è tutto nella luce”. Noi tocchiamo qui la dimensione originale e inalienabile della persona umana: la sua vocazione al bene passa per i sentieri della conoscenza e dell’amore della contemplazione e dell’azione. Possiate voi cogliere quanto c’è di meglio nell’anima dei fratelli e questa Presenza divina tanto vicina al cuore umano.
</p>


<hr>

<h5>HOMILY</h5>

<p>
PRIMA LETTURA<br>
Elia è profeta la cui parola si compie all’istante e in modo visibile. Per suo comando il cielo si chiude e si apre. Anche il fuoco scende dal cielo con la potenza della sua preghiera.<br>
Elia, il Tisbita, uno di quelli che si erano stabiliti in Gàlaad, disse ad Acab: «Per la vita del Signore, Dio d’Israele, alla cui presenza io sto, in questi anni non ci sarà né rugiada né pioggia, se non quando lo comanderò io» (1Re 17,1). <br>
Elia disse ad Acab: «Va’ a mangiare e a bere, perché c’è già il rumore della pioggia torrenziale». Acab andò a mangiare e a bere. Elia salì sulla cima del Carmelo; gettatosi a terra, pose la sua faccia tra le ginocchia. <br>
Quindi disse al suo servo: «Sali, presto, guarda in direzione del mare». Quegli salì, guardò e disse: «Non c’è nulla!». Elia disse: «Tornaci ancora per sette volte». <br>
La settima volta riferì: «Ecco, una nuvola, piccola come una mano d’uomo, sale dal mare». Elia gli disse: «Va’ a dire ad Acab: “Attacca i cavalli e scendi, perché non ti trattenga la pioggia!”». <br>
D’un tratto il cielo si oscurò per le nubi e per il vento, e vi fu una grande pioggia. Acab montò sul carro e se ne andò a Izreèl. La mano del Signore fu sopra Elia, che si cinse i fianchi e corse davanti ad Acab finché giunse a Izreèl (1Re 18,41-46).<br>
Al momento dell’offerta del sacrificio si avvicinò il profeta Elia e disse: «Signore, Dio di Abramo, di Isacco e d’Israele, oggi si sappia che tu sei Dio in Israele e che io sono tuo servo e che ho fatto tutte queste cose sulla tua parola. <br>
Rispondimi, Signore, rispondimi, e questo popolo sappia che tu, o Signore, sei Dio e che converti il loro cuore!». <br>
Cadde il fuoco del Signore e consumò l’olocausto, la legna, le pietre e la cenere, prosciugando l’acqua del canaletto. A tal vista, tutto il popolo cadde con la faccia a terra e disse: «Il Signore è Dio! Il Signore è Dio!». <br>
Elia disse loro: «Afferrate i profeti di Baal; non ne scappi neppure uno!». Li afferrarono. Elia li fece scendere al torrente Kison, ove li ammazzò (1Re 18,36-40). <br>
Mentre continuavano a camminare conversando, ecco un carro di fuoco e cavalli di fuoco si interposero fra loro due. Elia salì nel turbine verso il cielo. <br>
Eliseo guardava e gridava: «Padre mio, padre mio, carro d’Israele e suoi destrieri!». E non lo vide più. Allora afferrò le proprie vesti e le lacerò in due pezzi.  Quindi raccolse il mantello, che era caduto a Elia, e tornò indietro, fermandosi sulla riva del Giordano (2Re 2,11-13).<br>
L’Apostolo Giacomo rivela che molto potente è la preghiera fervorosa del giusto. Come esempio di preghiera fervorosa è il profeta Elia.<br>
Molto potente è la preghiera fervorosa del giusto. Elia era un uomo come noi: pregò intensamente che non piovesse, e non piovve sulla terra per tre anni e sei mesi.  Poi pregò di nuovo e il cielo diede la pioggia e la terra produsse il suo frutto (Gc 5,16-18).
</p>

<p>
LEGGIAMO Sir 48,1-4.9-11<br>
Allora sorse Elia profeta, come un fuoco; la sua parola bruciava come fiaccola. Egli fece venire su di loro la carestia e con zelo li ridusse a pochi.<br>
Per la parola del Signore chiuse il cielo e così fece scendere per tre volte il fuoco. Come ti rendesti glorioso, Elia, con i tuoi prodigi! E chi può vantarsi di esserti uguale?<br>
Tu sei stato assunto in un turbine di fuoco, su un carro di cavalli di fuoco;  tu sei stato designato a rimproverare i tempi futuri, per placare l’ira prima che divampi, per ricondurre il cuore del padre verso il figlio e ristabilire le tribù di Giacobbe.<br>
Beati coloro che ti hanno visto e si sono addormentati nell’amore, perché è certo che anche noi vivremo.<br>
Sui tempi futuri dobbiamo invece lasciarci aiutare dal profeta Malachia. Ecco il contenuto della sua profezia:<br>
Ecco infatti: sta per venire il giorno rovente come un forno. Allora tutti i superbi e tutti coloro che commettono ingiustizia saranno come paglia; quel giorno, venendo, li brucerà – dice il Signore degli eserciti – fino a non lasciar loro né radice né germoglio. <br>
Per voi, che avete timore del mio nome, sorgerà con raggi benefici il sole di giustizia e voi uscirete saltellanti come vitelli dalla stalla. Calpesterete i malvagi ridotti in cenere sotto le piante dei vostri piedi nel giorno che io preparo, dice il Signore degli eserciti.<br>
Tenete a mente la legge del mio servo Mosè, al quale ordinai sull’Oreb precetti e norme per tutto Israele. <br>
Ecco, io invierò il profeta Elia prima che giunga il giorno grande e terribile del Signore: egli convertirà il cuore dei padri verso i figli e il cuore dei figli verso i padri, perché io, venendo, non colpisca la terra con lo sterminio (Mal 3,19-24). <br>
La profezia di Malachia va letta e interpretata alla luce delle parole dette dall’Angelo Gabriele a Zaccaria:<br>
«Non temere, Zaccaria, la tua preghiera è stata esaudita e tua moglie Elisabetta ti darà un figlio, e tu lo chiamerai Giovanni.  Avrai gioia ed esultanza, e molti si rallegreranno della sua nascita, <br>
perché egli sarà grande davanti al Signore; non berrà vino né bevande inebrianti, sarà colmato di Spirito Santo fin dal seno di sua madre e ricondurrà molti figli d’Israele al Signore loro Dio. <br>
Egli camminerà innanzi a lui con lo spirito e la potenza di Elia, per ricondurre i cuori dei padri verso i figli e i ribelli alla saggezza dei giusti e preparare al Signore un popolo ben disposto» (Lc 1,13-17). <br>
Giovanni il Battista non compirà nessun segno. Non aprirà e non chiuderà il cielo, né farà scendere fuoco e neanche risusciterà dei morti.<br>
La sua parola, colma di tutta la potenza dello Spirito Santo, è parola di conversione per il perdono dei peccati.<br>
Possiamo attestare che Giovanni il Battista è figura del cristiano, Lui non è mandato nel mondo per chiudere o per aprire il cielo e neanche per far scendere fuoco materiale.<br>
Lui è mandato nel mondo per far scendere nei cuori il fuoco dello Spirito Santo. Per questo Giovanni il battista è solo figura.<br>
Il cristiano deve far scendere con la sua parola e la sua preghiera lo Spirito Santo con tutta la potenza non solo di conversione, ma anche potenza di rigenerazione, elevazione, trasformazione della stessa natura.<br>
È grande il mistero del cristiano. Per la sua parola e la sua preghiera lo Spirito Santo può convertire e santificare molti cuori.<br>
Ma io, cristiano, credo in questa divina e soprannaturale onnipotenza posta da Cristo Gesù nel mio cuore e nella mi parola?<br>
Credo che per me, per la mia opera, un cuore non solo si può convertire, ma anche santificare?<br>
Credo che attraverso di me lo Spirito Santo vuole scendere nei cuori e incendiarli con la divina potenza del suo amore, della sua luce, della sua verità, della sua comunione?<br>
La salvezza del mondo oggi è posta nella fede del discepolo di Gesù.
</p>

<p>
LETTURA DEL  VANGELO<br>
Gesù oggi rivela ai suoi discepoli una profonda verità. <br>
Quando una persona non viene riconosciuta nella sua verità, per distruggere la verità che la persona porta, tutto si schiera in campo.<br>
La prima forma di combattimento è la distruzione della credibilità della persona che la verità porta. Giovanni era detto indemoniato, posseduto dallo spirito impuro.<br>
Se questa falsità attecchisce nei cuori, la credibilità è finita per sempre. Chi si fiderà mai di un uomo governato da Satana?<br>
Ma Satana non aveva forse distrutto la credibilità di Dio nella prima donna dipingendolo come persona invidiosa dell’uomo?<br>
Eva cadde in questa menzogna. Si lasciò ingannare. Seppe poi che Dio non era invidioso, ma realmente amava l’uomo.<br>
Poi dalla distruzione della credibilità si passa all’eliminazione fisica. Giovanni il battista fu fatto decapitare da Erode. Ma la causa della decapitazione è l’odio giurato da Erodìade contro di lui.<br>
“Ma io vi dico: Elia è già venuto e non l’hanno riconosciuto; anzi, hanno fatto di lui quello che hanno voluto. Così anche il Figlio dell’uomo dovrà soffrire per opera loro”.<br>
Anche Gesù prima fu detto “fuori di sé”, “pazzo”. Poi lo si accusò di operare la liberazione dagli spiriti impuri perché alleato con il principe dei demòni, Beelzebùl.<br>
Ecco come Gesù si difende da questa pensatissima accusa:<br>
Egli però, conosciuti i loro pensieri, disse loro: «Ogni regno diviso in se stesso cade in rovina e nessuna città o famiglia divisa in se stessa potrà restare in piedi. <br>
Ora, se Satana scaccia Satana, è diviso in se stesso; come dunque il suo regno potrà restare in piedi? <br>
E se io scaccio i demòni per mezzo di Beelzebùl, i vostri figli per mezzo di chi li scacciano? Per questo saranno loro i vostri giudici. <br>
Ma, se io scaccio i demòni per mezzo dello Spirito di Dio, allora è giunto a voi il regno di Dio. <br>
Come può uno entrare nella casa di un uomo forte e rapire i suoi beni, se prima non lo lega? Soltanto allora potrà saccheggiargli la casa. <br>
Chi non è con me è contro di me, e chi non raccoglie con me disperde (Mt 12,25-30). <br>
Cambiano i tempi, cambiano anche le modalità. Le armi si affilano in modo che possano tagliare con più efficacia.<br>
Oggi, oltre alle parole usate ieri con Gesù e con Giovanni il Battista – Pazzo, indemoniato, amico di Beelzebùl, amico dei peccatori e dei pubblicani, fuori di sé – ne vengono aggiunte altre ancora più infamanti.<br>
Chi pensa secondo la verità del Vangelo è dichiarato “un dannato”, “uno perduto per sempre”. <br>
Chi non pensa secondo il mondo è persona che toglie la speranza nei cuori e li priva della gioia… Si tratta però della gioia di peccare e di trasgredire ogni Comandamento del Signore. <br>
Chi rimane ancorato al Vangelo è detto uomo vecchio, rimbambito, sorpassato, incapace di entrare in dialogo con la storia.<br>
Le accuse sono molte, ma tutte hanno un solo fine: distruggere la verità che la persona porta.<br>
Ma Gesù lo aveva già profetizzato ai suoi discepoli:<br>
Se il mondo vi odia, sappiate che prima di voi ha odiato me. Se foste del mondo, il mondo amerebbe ciò che è suo; poiché invece non siete del mondo, ma vi ho scelti io dal mondo, per questo il mondo vi odia. <br>
Ricordatevi della parola che io vi ho detto: “Un servo non è più grande del suo padrone”. Se hanno perseguitato me, perseguiteranno anche voi; se hanno osservato la mia parola, osserveranno anche la vostra. <br>
Ma faranno a voi tutto questo a causa del mio nome, perché non conoscono colui che mi ha mandato. Se io non fossi venuto e non avessi parlato loro, non avrebbero alcun peccato; ma ora non hanno scusa per il loro peccato. <br>
Chi odia me, odia anche il Padre mio. Se non avessi compiuto in mezzo a loro opere che nessun altro ha mai compiuto, non avrebbero alcun peccato; ora invece hanno visto e hanno odiato me e il Padre mio. <br>
Ma questo, perché si compisse la parola che sta scritta nella loro Legge: Mi hanno odiato senza ragione (Gv 15,18-25). <br>
Il fratello farà morire il fratello e il padre il figlio, e i figli si alzeranno ad accusare i genitori e li uccideranno. Sarete odiati da tutti a causa del mio nome. Ma chi avrà perseverato fino alla fine sarà salvato. <br>
Quando sarete perseguitati in una città, fuggite in un’altra; in verità io vi dico: non avrete finito di percorrere le città d’Israele, prima che venga il Figlio dell’uomo.<br>
Un discepolo non è più grande del maestro, né un servo è più grande del suo signore; e sufficiente per il discepolo diventare come il suo maestro e per il servo come il suo signore. <br>
Se hanno chiamato Beelzebùl il padrone di casa, quanto più quelli della sua famiglia!<br>
Non abbiate dunque paura di loro, poiché nulla vi è di nascosto che non sarà svelato né di segreto che non sarà conosciuto. <br>
Quello che io vi dico nelle tenebre voi ditelo nella luce, e quello che ascoltate all’orecchio voi annunciatelo dalle terrazze. <br>
E non abbiate paura di quelli che uccidono il corpo, ma non hanno potere di uccidere l’anima; abbiate paura piuttosto di colui che ha il potere di far perire nella Geènna e l’anima e il corpo. <br>
Due passeri non si vendono forse per un soldo? Eppure nemmeno uno di essi cadrà a terra senza il volere del Padre vostro. <br>
Perfino i capelli del vostro capo sono tutti contati. Non abbiate dunque paura: voi valete più di molti passeri! (Mt 10,21-31). <br>
Il Maestro e il discepolo sono una stessa vita, mai due. Se Gesù è stato disprezzato, anche il discepolo sarà disprezzato.<br>
Fino al giorno della Parusia sarà sempre così. Come risponderà il discepolo di Gesù a tutte queste accuse? <br>
Allo stesso modo del suo Maestro. Difenderà la sua verità, perseverando in essa per tutti i giorni della sua vita. 
</p>

<p>
LEGGIAMO IL TESTO DI Mt 17,10-13<br>
Allora i discepoli gli domandarono: «Perché dunque gli scribi dicono che prima deve venire Elia?».  Ed egli rispose: «Sì, verrà Elia e ristabilirà ogni cosa. <br>
Ma io vi dico: Elia è già venuto e non l’hanno riconosciuto; anzi, hanno fatto di lui quello che hanno voluto. Così anche il Figlio dell’uomo dovrà soffrire per opera loro».  Allora i discepoli compresero che egli parlava loro di Giovanni il Battista.<br>
Ecco ora alcune verità che vanno messe nel cuore.<br>
Le antiche profezie non si compiono secondo la lettera, così come esse recitano. Ma si compiono secondo la verità sempre piena posta in esse dallo Spirito Santo.<br>
Lo Spirito ha scritto le profezie, lo Spirito le legge, le spirito le interpreta, le Spirito le compie. Questa verità mai dovrà essere dimenticata.<br>
Essendo il Vangelo purissima profezia dello Spirito Santo, spetta solo allo Spirito leggerlo, interpretarlo, attuarlo in ogni tempo della storia.<br>
Le interpretazioni dello Spirito mai potranno essere dette vecchie, fuori tempo, fuori luogo. Sono le interpretazioni dell’uomo sempre fuori tempo, fuori luogo, già vecchie prima di vedere la luce.<br>
Le armi di Satana invece sono sempre nuove e bene affilate. L’insulto è vera arma di Satana. Il disprezzo è anche sua arma. Arma di Satana è dichiarare l’altro “dannato”, al fine di giustificare le nostre scelte di peccato, di falsità, menzogna, inganno.<br>
L’uomo di Dio insultato non risponde con insulti e disprezzato non replica disprezzando, ma affida la sua causa al Signore suo Dio.<br>
“In te, Signore, mi sono rifugiato, mai sarò deluso; difendimi per la tua giustizia. Tendi a me il tuo orecchio, vieni presto a liberarmi.   Sii per me una roccia di rifugio, un luogo fortificato che mi salva.<br>
Perché mia rupe e mia fortezza tu sei, per il tuo nome guidami e conducimi. Scioglimi dal laccio che mi hanno teso, perché sei tu la mia difesa. Alle tue mani affido il mio spirito; tu mi hai riscattato, Signore, Dio fedele (Sal 31,1-6).  <br>
Madre di Dio, non permettere che cadiamo nella tentazione del disprezzo e dell’insulto. Fa’ che imitiamo Cristo Gesù e ne seguiamo il suo esempio. Amen. 
</p>


        <span class="backlinks">
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/PRAXIS/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a></li>
<li><a href="../VERBUM.html" title="VERBUM" class="page">VERBUM</a>
<ul>
<li><a href="./AV1-1DOMENICA-A.html" title="AV1-1DOMENICA-A" class="page">AV1-1DOMENICA-A</a></li>
<li><a href="./AV1-1DOMENICA-B.html" title="AV1-1DOMENICA-B" class="page">AV1-1DOMENICA-B</a></li>
<li><a href="./AV1-1DOMENICA-C.html" title="AV1-1DOMENICA-C" class="page">AV1-1DOMENICA-C</a></li>
<li><a href="./AV1-2LUN-1.html" title="AV1-2LUN-1" class="page">AV1-2LUN-1</a></li>
<li><a href="./AV1-2LUN-2.html" title="AV1-2LUN-2" class="page">AV1-2LUN-2</a></li>
<li><a href="./AV1-2LUN-3.html" title="AV1-2LUN-3" class="page">AV1-2LUN-3</a></li>
<li><a href="./AV1-3MAR-1.html" title="AV1-3MAR-1" class="page">AV1-3MAR-1</a></li>
<li><a href="./AV1-3MAR-2.html" title="AV1-3MAR-2" class="page">AV1-3MAR-2</a></li>
<li><a href="./AV1-3-MAR-3.html" title="AV1-3-MAR-3" class="page">AV1-3-MAR-3</a></li>
<li><a href="./AV1-4-MER-1.html" title="AV1-4-MER-1" class="page">AV1-4-MER-1</a></li>
<li><a href="./AV1-4-MER-2.html" title="AV1-4-MER-2" class="page">AV1-4-MER-2</a></li>
<li><a href="./AV1-4-MER-3.html" title="AV1-4-MER-3" class="page">AV1-4-MER-3</a></li>
<li><a href="./AV1-5-GIO-1.html" title="AV1-5-GIO-1" class="page">AV1-5-GIO-1</a></li>
<li><a href="./AV1-5-GIO-2.html" title="AV1-5-GIO-2" class="page">AV1-5-GIO-2</a></li>
<li><a href="./AV1-5-GIO-3.html" title="AV1-5-GIO-3" class="page">AV1-5-GIO-3</a></li>
<li><a href="./AV1-6-VEN-1.html" title="AV1-6-VEN-1" class="page">AV1-6-VEN-1</a></li>
<li><a href="./AV1-6-VEN-2.html" title="AV1-6-VEN-2" class="page">AV1-6-VEN-2</a></li>
<li><a href="./AV1-6-VEN-3.html" title="AV1-6-VEN-3" class="page">AV1-6-VEN-3</a></li>
<li><a href="./AV1-7-SAB-1.html" title="AV1-7-SAB-1" class="page">AV1-7-SAB-1</a></li>
<li><a href="./AV1-7-SAB-2.html" title="AV1-7-SAB-2" class="page">AV1-7-SAB-2</a></li>
<li><a href="./AV1-7-SAB-3.html" title="AV1-7-SAB-3" class="page">AV1-7-SAB-3</a></li>
<li><a href="./AV2-1-DOMENICA-B.html" title="AV2-1-DOMENICA-B" class="page">AV2-1-DOMENICA-B</a></li>
<li><a href="./AV2-2-LUN-1.html" title="AV2-2-LUN-1" class="page">AV2-2-LUN-1</a></li>
<li><a href="./AV2-4-MER-1.html" title="AV2-4-MER-1" class="page">AV2-4-MER-1</a></li>
<li><a href="./AV2-5-GIO-1.html" title="AV2-5-GIO-1" class="page">AV2-5-GIO-1</a></li>
<li><a href="./AV2-6-VEN-1.html" title="AV2-6-VEN-1" class="page">AV2-6-VEN-1</a></li>
<li><b>AV2-7-SAB-1</b></li>
<li><a href="./AV3-1DOMENICA-B.html" title="AV3-1DOMENICA-B" class="page">AV3-1DOMENICA-B</a></li>
<li><a href="./AV3-2LUN.html" title="AV3-2LUN" class="page">AV3-2LUN</a></li>
<li><a href="./AV3-3MAR.html" title="AV3-3MAR" class="page">AV3-3MAR</a></li>
<li><a href="./AV3-4MER.html" title="AV3-4MER" class="page">AV3-4MER</a></li>
<li><a href="./AV3-5GIO.html" title="AV3-5GIO" class="page">AV3-5GIO</a></li>
<li><a href="./AV3-6VEN.html" title="AV3-6VEN" class="page">AV3-6VEN</a></li>
<li><a href="./AV3-7SAB.html" title="AV3-7SAB" class="page">AV3-7SAB</a></li>
<li><a href="./AV4-1DOMENICA-B.html" title="AV4-1DOMENICA-B" class="page">AV4-1DOMENICA-B</a></li>
<li><a href="./Z1208-IMMACOLATA.html" title="Z1208-IMMACOLATA" class="page">Z1208-IMMACOLATA</a></li>
<li><a href="./Z1217.html" title="Z1217" class="page">Z1217</a></li>
<li><a href="./Z1218.html" title="Z1218" class="page">Z1218</a></li>
<li><a href="./Z1219.html" title="Z1219" class="page">Z1219</a></li>
<li><a href="./Z1220.html" title="Z1220" class="page">Z1220</a></li>
<li><a href="./Z1221.html" title="Z1221" class="page">Z1221</a></li>
<li><a href="./Z1222.html" title="Z1222" class="page">Z1222</a></li>
<li><a href="./Z1223.html" title="Z1223" class="page">Z1223</a></li>
<li><a href="./Z1224.html" title="Z1224" class="page">Z1224</a></li>
</ul></li>
</ul></li>
</ul>

</div>

</div>
 
</body>
</html>
