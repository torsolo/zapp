	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>VERBUM</h1>-->
        <h1>VERBUM</h1>

<p>
<u>HODIE</u> / Feria propria del 18 Dicembre
</p>

<p>
<u>ANTIFONA</u> / Verrà il Cristo, il nostro re, l’Agnello annunciato da Giovanni.
</p>

<p>
<u>COLLETTA</u> / Oppressi a lungo sotto il giogo del peccato, aspettiamo, o Padre, la nostra redenzione; la nuova nascita del tuo Figlio unigenito ci liberi dalla schiavitù antica. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Susciterò a Davide un germoglio giusto</b> / Dal libro del profeta Geremìa (Ger 23,5-8) / «Ecco, verranno giorni – oracolo del Signore – nei quali susciterò a Davide un germoglio giusto, che regnerà da vero re e sarà saggio ed eserciterà il diritto e la giustizia sulla terra. Nei suoi giorni Giuda sarà salvato e Israele vivrà tranquillo, e lo chiameranno con questo nome: Signore-nostra-giustizia. Pertanto, ecco, verranno giorni – oracolo del Signore – nei quali non si dirà più: “Per la vita del Signore che ha fatto uscire gli Israeliti dalla terra d’Egitto!”, ma piuttosto: “Per la vita del Signore che ha fatto uscire e ha ricondotto la discendenza della casa d’Israele dalla terra del settentrione e da tutte le regioni dove li aveva dispersi!”; costoro dimoreranno nella propria terra». / Parola di Dio.
</p>

<p>
<u>PSALMUS</u> / (Sal 71) <b>Nei suoi giorni fioriranno giustizia e pace</b> / O Dio, affida al re il tuo diritto, al figlio di re la tua giustizia; egli giudichi il tuo popolo secondo giustizia e i tuoi poveri secondo il diritto. / Perché egli libererà il misero che invoca e il povero che non trova aiuto. Abbia pietà del debole e del misero e salvi la vita dei miseri. / Benedetto il Signore, Dio d’Israele: egli solo compie meraviglie. E benedetto il suo nome glorioso per sempre: della sua gloria sia piena tutta la terra. Amen, amen.
</p>

<p>
<u>ALLELUIA</u> / Alleluia, alleluia / O Signore, guida della casa d’Israele, che hai dato la Legge a Mosè sul monte Sinai: vieni a liberarci con braccio potente. / Alleluia.
</p>

<p>
<u>VANGELO</u> / <b>Gesù nascerà da Maria, sposa di Giuseppe, figlio di Davide</b> / Dal Vangelo secondo Matteo (Mt 1,18-24) / Così fu generato Gesù Cristo: sua madre Maria, essendo promessa sposa di Giuseppe, prima che andassero a vivere insieme si trovò incinta per opera dello Spirito Santo. Giuseppe suo sposo, poiché era uomo giusto e non voleva accusarla pubblicamente, pensò di ripudiarla in segreto. Mentre però stava considerando queste cose, ecco, gli apparve in sogno un angelo del Signore e gli disse: «Giuseppe, figlio di Davide, non temere di prendere con te Maria, tua sposa. Infatti il bambino che è generato in lei viene dallo Spirito Santo; ella darà alla luce un figlio e tu lo chiamerai Gesù: egli infatti salverà il suo popolo dai suoi peccati». Tutto questo è avvenuto perché si compisse ciò che era stato detto dal Signore per mezzo del profeta: «Ecco, la vergine concepirà e darà alla luce un figlio: a lui sarà dato il nome di Emmanuele», che significa «Dio con noi». Quando si destò dal sonno, Giuseppe fece come gli aveva ordinato l’angelo del Signore e prese con sé la sua sposa. / Parola del Signore.
</p>

<p>
<u>OREMUS</u> / Il Signore viene a redimerci con la forza della debolezza e della povertà. Affidandoci a lui e al suo misterioso modo di operare, preghiamo insieme e diciamo: <b>Vieni in nostro aiuto, Signore.</b> / Per la Chiesa, perchè come san Giuseppe sia pronta a dire il suo sì anche quando le richieste del Signore le rimangono oscure. Preghiamo: / Per il Papa e i vescovi, perchè nel loro servizio alla Chiesa siano confortati dalla sollecita adesione di tutti i fedeli. Preghiamo: / Per quanti sono chiamati alla consacrazione religiosa, perchè con generosità rispondano all'invito del Signore e gli diano testimonianza con la loro vita casta, povera e pienamente docile alla sua volontà. Preghiamo: / Per i poveri, gli anziani e coloro che soffrono la solitudine, perchè attraverso il nostro amore e la nostra attenzione operosa facciano esperienza che Dio è davvero l'Emmanuele, il Dio con noi. Preghiamo: / Per noi che partecipiamo a questa eucaristia, perchè possiamo accorgerci che Dio continua a compiere meraviglie di grazia per noi e in noi. Preghiamo: / Per i giovani che si preparano al matrimonio. / Per quanti sono chiamati a esercitare il diritto e la giustizia. / O Padre, che nell'eucaristia continui a donarci il tuo Figlio, l'Emmanuele, ascolta con paterna benevolenza la preghiera della tua Chiesa, corpo mistico di Cristo, e falle sperimentare ancora i prodigi del tuo amore. Per Cristo nostro Signore. Amen.
</p>

<p>
<u>OFFERTORIO</u> / Il sacrificio che celebriamo, o Signore, ci renda graditi al tuo nome, perché possiamo partecipare alla vita eterna del tuo Figlio che, facendosi mortale, ha guarito la nostra mortalità. Egli vive e regna nei secoli dei secoli.
</p>

<p>
<u>PREFAZIO</u> / <b>Le due attese di Cristo</b> / È veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo Signore nostro. Egli fu annunciato da tutti i profeti, la Vergine Madre l’attese e lo portò in grembo con ineffabile amore, Giovanni proclamò la sua venuta e lo indicò presente nel mondo. Lo stesso Signore, che ci invita a preparare con gioia il suo Natale, ci trovi vigilanti nella preghiera, esultanti nella lode. Per questo dono della tua benevolenza, uniti agli Angeli e agli Arcangeli, ai Troni e alle Dominazioni e alla moltitudine dei cori celesti, cantiamo con voce incessante l’inno della tua gloria: Santo, Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>PREFAZIO</u> / <b>Maria nuova Eva</b> / È veramente giusto rendere grazie a te, Signore, Padre santo, Dio onnipotente ed eterno. Noi ti lodiamo, ti benediciamo, ti glorifichiamo per il mistero della Vergine Madre. Dall’antico avversario venne la rovina, dal grembo verginale della figlia di Sion è germinato colui che ci nutre con il pane degli angeli e sono scaturite per tutto il genere umano la salvezza e la pace. La grazia che Eva ci tolse ci è ridonata in Maria. In lei, Madre di tutti gli uomini, la maternità, redenta dal peccato e dalla morte, si apre al dono della vita nuova. Dove abbondò la colpa, sovrabbonda la tua misericordia in Cristo nostro salvatore. E noi, nell’attesa della sua venuta, uniti agli angeli e ai santi, cantiamo l’inno della tua lode: Santo il Signore Dio dell’universo. I cieli e la terra sono pieni della tua gloria. Osanna nell’alto dei cieli. Benedetto colui che viene nel nome del Signore. Osanna nell’alto dei cieli.
</p>

<p>
<u>COMMUNIO</u> / Gli sarà dato il nome di Emmanuele, che significa Dio con noi. (Mt 1,23)
</p>

<p>
<u>GRATIAS</u> / Disponi, o Padre, i nostri cuori a ricevere nel tempio vivo della Chiesa la tua misericordia, perché possiamo prepararci con devota esultanza alla festa ormai vicina della nostra redenzione. Per Cristo nostro Signore.
</p>


<hr>

<h5>PROFUNDIS</h5>

<p>
<u>EVANGELIZO</u> / Sant'Alfonso Maria de' Liguori (1696-1787), vescovo e dottore della Chiesa / Meditazioni per l’ottava di Natale, n° 8 / “Essa partorirà un figlio e tu lo chiamerai Gesù” / Il nome Gesù è il nome divino che il Signore ha rivelato a Maria attraverso l’arcangelo Gabriele: “Lo chiamerai Gesù” (Lc 1,31). Per questo motivo lo si definisce “al di sopra di ogni altro nome”, “il solo nome nel quale è stabilito che possiamo essere salvati” (Fil 2,9 ; At 4,12). E’ un nome paragonato per lo Spirito Santo all’olio “profumo olezzante è il tuo nome” (Ct 1,3). Perché? Lo spiega San Bernardo: come l’olio è sia luce, che cibo e rimedio, così il nome di Gesù è luce allo spirito, cibo per il cuore, rimedio per l’anima. Luce allo spirito: è la comparsa di questo nome che ha fatto passare il mondo dalle tenebre dell’idolatria alla chiarezza della fede. Siamo nati in un paese i cui abitanti erano pagani prima della venuta del Salvatore; saremmo come loro se non fosse venuto a illuminarci. Per questo, quanto dobbiamo ringraziare Gesù Cristo per il dono della fede! (…) Cibo per il cuore: tale è anche il nome di Gesù. Ci ricorda infatti quale sofferenza ha dovuto affrontare per salvarci; così ci consola nelle tribolazioni, ci dà forza per avanzare nella strada della salvezza, rianima la nostra speranza e ci infiamma d’amore per Dio. Rimedio, infine, per la nostra anima: il nome di Gesù la rende forte contro le tentazioni e gli attacchi dei nemici. Sentono l’invocazione del suo santo nome? Tremano e scappano le potenze degli inferi; è la parola dell’apostolo Paolo: “perché nel nome di Gesù ogni ginocchio si pieghi nei cieli, sulla terra e sotto terra” (Fil 2,10). Chi è tentato non cadrà se invoca Gesù: fintanto che l’invocherà, persevererà e sarà salvato (Sal 17,4).
</p>

<p>
<u>DIBRUNO</u> / Non temere di prendere con te Maria, tua sposa (Mt 1,18-24) / Il mistero di una vita si può conoscere solo per rivelazione. Urge dire che la rivelazione non è iniziata dopo il peccato di Eva e Adamo nel Giardino dell’Eden, ma subito, immediatamente dopo la loro creazione: “Dio disse: «Facciamo l’uomo a nostra immagine, secondo la nostra somiglianza: dòmini sui pesci del mare e sugli uccelli del cielo, sul bestiame, su tutti gli animali selvatici e su tutti i rettili che strisciano sulla terra». E Dio creò l’uomo a sua immagine; a immagine di Dio lo creò: maschio e femmina li creò. Dio li benedisse e Dio disse loro: «Siate fecondi e moltiplicatevi, riempite la terra e soggiogatela, dominate sui pesci del mare e sugli uccelli del cielo e su ogni essere vivente che striscia sulla terra» (Gen 1,26-28). Il Signore Dio diede questo comando all’uomo: «Tu potrai mangiare di tutti gli alberi del giardino, ma dell’albero della conoscenza del bene e del male non devi mangiare, perché, nel giorno in cui tu ne mangerai, certamente dovrai morire» (Gen 2,16-17). E il Signore Dio disse: «Non è bene che l’uomo sia solo: voglio fargli un aiuto che gli corrisponda». Allora il Signore Dio fece scendere un torpore sull’uomo, che si addormentò; gli tolse una delle costole e richiuse la carne al suo posto. Il Signore Dio formò con la costola, che aveva tolta all’uomo, una donna e la condusse all’uomo. Allora l’uomo disse: «Questa volta è osso dalle mie ossa, carne dalla mia carne. La si chiamerà donna, perché dall’uomo è stata tolta». Per questo l’uomo lascerà suo padre e sua madre e si unirà a sua moglie, e i due saranno un’unica carne (Gen 2,18-24). La vita dell’uomo non è lasciata alla razionalità, sapienza, intelligenza dell’uomo. Essa è tutta governata dalla rivelazione. / Così fu generato Gesù Cristo: sua madre Maria, essendo promessa sposa di Giuseppe, prima che andassero a vivere insieme si trovò incinta per opera dello Spirito Santo. Giuseppe suo sposo, poiché era uomo giusto e non voleva accusarla pubblicamente, pensò di ripudiarla in segreto. Mentre però stava considerando queste cose, ecco, gli apparve in sogno un angelo del Signore e gli disse: «Giuseppe, figlio di Davide, non temere di prendere con te Maria, tua sposa. Infatti il bambino che è generato in lei viene dallo Spirito Santo; ella darà alla luce un figlio e tu lo chiamerai Gesù: egli infatti salverà il suo popolo dai suoi peccati». Tutto questo è avvenuto perché si compisse ciò che era stato detto dal Signore per mezzo del profeta: «Ecco, la vergine concepirà e darà alla luce un figlio: a lui sarà dato il nome di Emmanuele», che significa «Dio con noi». Quando si destò dal sonno, Giuseppe fece come gli aveva ordinato l’angelo del Signore e prese con sé la sua sposa. / Quanto è scritto nel Libro dei Proverbi – Quando non c’è visione profetica, il popolo è sfrenato (Pr 29,18) – possiamo così parafrasarlo: “Quando non c’è rivelazione non c’è conoscenza del mistero che il Signore vuole realizzare attraverso la nostra vita”. Il Signore viene, manifesta il mistero, chiede che si faccia secondo la sua volontà manifestata. Nell’obbedienza si entra nel mistero e si diviene parte di esso. Divenuti parte del mistero non solo si compie la vera salvezza per la nostra vita, ma si diviene strumenti di vita per il mondo intero. Oggi tutto si vuole ridurre ad un genere letterario. Nulla è più falso di un simile insegnamento. L’immaginazione mai potrà divenire storia di salvezza, che è solo nella conoscenza della volontà del Signore rivelata, manifestata, conosciuta, vissuta con piena obbedienza. Giuseppe ha avuto bisogno della parola della rivelazione. Anche Zaccaria ed Elisabetta ne hanno avuto bisogno e così pure la Vergine Maria. Gli Apostoli sono mandati nel mondo per svelare il mistero, proclamandolo, insegnandolo, spiegandolo, facendo divenire quanti credono nella loro parola parte di questo mistero, sua vita. È questa la vera carità degli Apostoli e di quanti in comunione gerarchica con essi sono costituiti Ministri della Parola: dare ad ogni uomo la conoscenza del mistero, annunziandolo con la Parola e manifestandolo compiuto nella loro vita. Giuseppe, riceve il mistero, lo accoglie, lo fa sua vita con immediata obbedienza. Per questa sua obbedienza Gesù non solo è Figlio di Abramo, diviene anche Figlio di Davide. Il Signore, secondo la sua promessa fatta a Davide, lo potrà costituire suo Messia, suo Cristo. Sarà Lui il Re dal regno eterno. / Madre della Redenzione, Angeli, Santi, fate che la rivelazione sia luce per noi tutti. 
</p>

<p>
<u>SILVESTRINI</u> / L'Emmanuele, il Dio-con-noi. Davvero gli occhi degli uomini vedono il modo totalmente diverso da quelli di Dio: una storia che poteva anche degenerare in una crudele lapidazione di una fanciulla innocente con l'ignominiosa accusa di adulterio e di infedeltà, diventa invece storia di salvezza, storia sacra, che rivela una misteriosa trama divina. Quanto è avvenuto in Maria è opera dello Spirito Santo: ciò è quanto aveva predetto l'Angelo alla stessa Vergine, ciò è quanto rivela l'angelo con le medesime parole a Giuseppe, in preda ai suoi legittimi dubbi. L'evento era già stato preannunciato dai profeti nei tempi antichi: "Ecco la vergine concepirà e partorirà un figlio che sarà chiamato Emmanuele", che significa Dio-con-noi.
</p>

<p>
<u>LOYOLA</u> / Cos’è più fragile di un fidanzamento? Cosa più inconsistente di un sogno? E poi “le donne”: mobili – dicono – qual piuma al vento, dolcemente complicate, sempre più emozionate, delicate… Meglio lasciar stare! Davvero siamo al cospetto di un Signore coraggioso. Il mistero di un Dio che sceglie di dirci il suo amore passando attraverso situazioni apparentemente tra le più fragili, le più deboli. L’onnipotente sceglie di passare attraverso la porta stretta della nostra libertà. Sembra che il Signore ami stupirci, dall’inizio alla fine. Perchè l’amore è così, sempre un po’ folle, sorprendente, radicalmente libero. Giuseppe si lascia spiazzare dal sogno di Dio. Quello che sta crescendo nell’intimità è il dono più prezioso: il bambino che ci salverà. La salvezza di tutto passerà dal figlio di Maria. Giuseppe è invitato a non temere. È chiamato a contribuire con la sua cura concreta e con il suo sì paterno: sarà lui a chiamare “Gesù” (che significa “Dio salva!”) il bambino che viene. Sono chiamato anch’io ad accogliere la vita lì dove sta già crescendo. Proprio lì dove ho paura. Paura a fare, paura a dire, paura a lasciarmi spiazzare. Se l’onnipotente nell’amore è con noi, forse possiamo vivere il suo sogno. Accogliere la vita ad occhi aperti. / Che cosa sta crescendo nella mia intimità? In che modo permetterò che il sogno di Dio visiti la mia fragilità? Di chi, di cosa mi sto prendendo cura? Che cosa sento impossibile? Quali sono i "sì" che da solo faccio fatica a dire? Che angeli/compagni mi possono aiutare? (Matteo Suffritti SJ)
</p>

<p>
<u>BOSE</u> / Annuncio a Giuseppe / Giuseppe suo sposo, che era giusto e non voleva ripudiare Maria, decise di licenziarla in segreto. Mentre però stava pensando a queste cose, gli apparve in sogno un angelo del Signore (Mt 1,19-20). Vedi la bontà di quest'uomo? Non solo non la fece punire, ma non disse niente a nessuno, neppure alla stessa Maria che era oggetto di sospetto, ma pensava tra sé e sé e cercava di nascondere alla stessa Vergine il motivo del suo allontanamento. L'evangelista non ha detto: "Voleva scacciarla", ma: "Voleva rimandarla"; a tal punto era mite e buono quell'uomo. Mentre però stava pensando a queste rose, gli apparve in sogno un angelo del Signore ... Come riesce a convincerlo l'angelo? Ascolta e ammira la sapienza delle sue parole. Viene e dice: Giuseppe, figlio di David, non temere di prendere con te Maria, tua sposa (Mt 1,20). Subito gli ricorda David, da cui doveva venire Cristo e non gli permette di restare turbato perché, nominando gli antenati, gli ricorda la promessa fatta a tutta la stirpe ... Chiama qui sposa la fidanzata, come la Scrittura usa chiamare i fidanzati anche prima delle nozze. Che cosa significa prendere con te? Tenerla in casa, perché nei suoi pensieri l'aveva già congedata. "Tieni con te" significa: "Tieni questa donna che nei tuoi pensieri avevi già congedato; tieni colei che ti è stata affidata da Dio" ... Nello stesso modo in cui Cristo l'affidò al discepolo (Gv 19,27) così ora [Dio] l'affida a Giuseppe. Poi, alludendo alla questione, non ha proferito un cattivo sospetto ma lo ha eliminato nel modo più nobile e consono a ciò che era causa di quel concepimento, mostrando che era cosa giusta che la prendesse con sé e la tenesse in casa proprio per quel motivo per il quale temeva e la voleva ripudiare e in tal modo poneva fine alla sua angoscia. Gli dice infatti che non solo è estranea a unioni illegittime, ma anche che il suo concepimento è al di là della natura. "Non solo allontana il timore, ma ancor più rallegrati: Ciò che è generato in lei è opera dello Spirito santo (Mt 1,20)". (Giovanni Crisostomo, Omelie sul Vangelo di Matteo 4,5-6) 
</p>

<p>
<u>FEGF</u> / Lettera a Andrea, canonico di Tours, 13-15; SC 66, 62 / La mia anima magnifica il Signore / Adamo di Perseigne nel tredicesimo secolo / «La mia anima magnifica il Signore». Come lo magnifichi? Puoi forse rendere più grande colui la cui grandezza è infinita? «Grande è il Signore e degno di ogni lode» dice il salmista (Sal 144,3). È grande, così grande che la sua grandezza non conosce né confronto, né misura. Come dunque lo magnifichi, dato che non lo puoi rendere più grande? Lo magnifichi in quanto gli dai lode. Lo magnifichi perché, in mezzo alle tenebre di questo mondo, tu, più luminosa del sole, più bella della luna, più profumata della rosa, più candida della neve, fai conoscere maggiormente lo splendore di Dio. Non lo magnifichi donando un accrescimento alla sua grandezza senza misura, ma portando, nelle tenebre di questo mondo, la luce della vera divinità… Lo magnifichi quando, essendo stata innalzata a una dignità così alta, ricevi la grazia in pienezza (Lc 1,28), meriti la visita dello Spirito Santo e, divenuta Madre di Dio pur rimanendo vergine inviolata, partorisci un Salvatore per il mondo che va perdendosi. Da dove viene questo? Dal fatto che il Signore è con te (Lc 1,28), il Signore che ha fatto dai suoi doni i tuoi meriti. Per questo diciamo che tu lo magnifichi: perché tu stessa sei magnificata in lui e per mezzo di lui. La tua anima magnifica il Signore soltanto nel senso che tu sei magnificata da lui… Infatti sei il ricettacolo del Verbo, la cantina del vino nuovo che inebria i credenti. Sei la Madre di Dio.
</p>

<p>
<u>FEGF</u> / Trattato della vera devozione a Maria, 2-6 / «Grandi cose ha fatto in me l’Onnipotente» / San Luigi Maria Grignion de Montfort nel diciassettesimo secolo / Maria ha vissuto una vita molto nascosta… La sua umiltà è stata così profonda da non avere sulla terra altro desiderio più forte e più continuo che di nascondersi a se stessa e a tutti, per essere conosciuta unicamente da Dio solo… Dio Padre ha consentito che non facesse nessun miracolo durante la sua vita, almeno di quelli appariscenti… Dio Figlio ha permesso che ella quasi non parlasse, benché le avesse comunicato la sua sapienza. Dio Spirito Santo, benché fosse la sua Sposa fedele, ha fatto sì che gli Apostoli e gli Evangelisti non ne parlassero se non pochissimo, il puro necessario per far conoscere Gesù Cristo. Maria è l'eccelso capolavoro dell'Altissimo, di cui si è riservato la conoscenza e la proprietà… Maria è la fonte sigillata e la Sposa fedele dello Spirito Santo, dove entra egli solo. Maria è il santuario e il riposo della Trinità Santa, dove Dio è presente in un modo più grande e divino che non in ogni altro luogo dell'universo, compresa la sua presenza tra i cherubini e i serafini; in lei, senza un grande privilegio, non è permesso entrare a nessuna creatura, benché purissima. Io dico con i santi: la divina Maria è il paradiso terrestre del nuovo Adamo… E' il grande e divino mondo di Dio, dove egli custodisce bellezze e tesori ineffabili; è la magnificenza dell'Altissimo, dove è nascosto come nel proprio seno il suo unico Figlio e, in lui, tutto ciò che egli ha di più grande e prezioso. Oh! quante cose grandi e nascoste ha compiuto il Dio potente in questa creatura meravigliosa; ella stessa si sente costretta a proclamarlo, nonostante la sua profonda umiltà: «Grandi cose ha fatto in me l'Onnipotente». Il mondo non le conosce, poiché non ne è capace né degno.
</p>


<hr>

<h5>HOMILY</h5>

<p>
PRIMA LETTURA<br>
Il Signore sempre ricorda al suo popolo che può costruire la sua vita sulle sue promesse, sui suoi giuramenti, sulla sue profezie.<br>
Dal giorno in cui ha promesso a Davide un re nato da lui, dal regno che non avrà fine, sempre il Signore ricorda e rinnova la sua Parola.<br>
In ogni momento difficile della storia del suo popolo sempre il Signore interviene per riaccendere la speranza.<br>
Come la speranza viene riaccesa? Ricordando il Signore che Lui è fedele alla sua Parola. Lui veramente manterrà quanto ha detto. Realmente invierà il suo Messia.<br>
Lo invierà per rialzare le sorti del suo popolo. Ecco come la Parola del Signore accompagna la storia dei figli d’Israele. <br>
Egli concede al suo re grandi vittorie, si mostra fedele al suo consacrato, a Davide e alla sua discendenza per sempre (Sal 17, 51).<br>
Ho stretto un'alleanza con il mio eletto, ho giurato a Davide mio servo (Sal 88, 4).<br>
Ho trovato Davide, mio servo, con il mio santo olio l'ho consacrato (Sal 88, 21).<br>
Sulla mia santità ho giurato una volta per sempre: certo non mentirò a Davide (Sal 88, 36).<br>
Canto delle ascensioni. Ricordati, Signore, di Davide, di tutte le sue prove (Sal 131, 1).<br>
Per amore di Davide tuo servo non respingere il volto del tuo consacrato (Sal 131, 10).<br>
Il Signore ha giurato a Davide e non ritratterà la sua parola: "Il frutto delle tue viscere io metterò sul tuo trono! (Sal 131, 11).<br>
Là farò germogliare la potenza di Davide, preparerò una lampada al mio consacrato (Sal 131, 17).<br>
Ci fu anche un'alleanza con Davide, figlio di Iesse, della tribù di Giuda; la successione reale dal padre a uno solo dei figli, la successione di Aronne, a tutta la sua discendenza (Sir 45, 25).<br>
In quel giorno, il germoglio del Signore crescerà in onore e gloria e il frutto della terra sarà a magnificenza e ornamento per gli scampati di Israele (Is 4, 2).<br>
grande sarà il suo dominio e la pace non avrà fine sul trono di Davide e sul regno, che egli viene a consolidare e rafforzare con il diritto e la giustizia, ora e sempre; questo farà lo zelo del Signore degli eserciti (Is 9, 6).<br>
Un germoglio spunterà dal tronco di Iesse, un virgulto germoglierà dalle sue radici (Is 11, 1).<br>
Gli porrò sulla spalla la chiave della casa di Davide; se egli apre, nessuno chiuderà; se egli chiude, nessuno potrà aprire (Is 22, 22).<br>
Porgete l'orecchio e venite a me, ascoltate e voi vivrete. Io stabilirò per voi un'alleanza eterna, i favori assicurati a Davide (Is 55, 3).<br>
"Ecco, verranno giorni - dice il Signore - nei quali susciterò a Davide un germoglio giusto, che regnerà da vero re e sarà saggio ed eserciterà il diritto e la giustizia sulla terra (Ger 23, 5).<br>
Essi serviranno il Signore loro Dio e Davide loro re, che io susciterò loro (Ger 30, 9).<br>
In quei giorni e in quel tempo farò germogliare per Davide un germoglio di giustizia; egli eserciterà il giudizio e la giustizia sulla terra (Ger 33, 15).<br>
Così dice il Signore: Davide non sarà mai privo di un discendente che sieda sul trono della casa di Israele (Ger 33, 17).<br>
Susciterò per loro un pastore che le pascerà, Davide mio servo. Egli le condurrà al pascolo, sarà il loro pastore (Ez 34, 23).<br>
io, il Signore, sarò il loro Dio e Davide mio servo sarà principe in mezzo a loro: io, il Signore, ho parlato (Ez 34, 24).<br>
Il mio servo Davide sarà su di loro e non vi sarà che un unico pastore per tutti; seguiranno i miei comandamenti, osserveranno le mie leggi e le metteranno in pratica (Ez 37, 24).<br>
Abiteranno nella terra che ho dato al mio servo Giacobbe. In quella terra su cui abitarono i loro padri, abiteranno essi, i loro figli e i figli dei loro figli, attraverso i secoli; Davide mio servo sarà loro re per sempre (Ez 37, 25).<br>
In quel giorno rialzerò la capanna di Davide, che è caduta; ne riparerò le brecce, ne rialzerò le rovine, la ricostruirò come ai tempi antichi (Am 9, 11).<br>
Ascolta dunque, Giosuè sommo sacerdote, tu e i tuoi compagni che siedono davanti a te, poiché essi servono da presagio: ecco, io manderò il mio servo Germoglio (Zc 3, 8).<br>
Gli riferirai: Dice il Signore degli eserciti: Ecco un uomo che si chiama Germoglio: spunterà da sé e ricostruirà il tempio del Signore (Zc 6, 12).<br>
Riverserò sopra la casa di Davide e sopra gli abitanti di Gerusalemme uno spirito di grazia e di consolazione: guarderanno a colui che hanno trafitto. Ne faranno il lutto come si fa il lutto per un figlio unico, lo piangeranno come si piange il primogenito (Zc 12, 10).<br>
In quel giorno vi sarà per la casa di Davide e per gli abitanti di Gerusalemme una sorgente zampillante per lavare il peccato e l'impurità (Zc 13, 1).
</p>

<p>
LEGGIAMO Ger 23,5-8<br>
Ecco, verranno giorni – oracolo del Signore –  nei quali susciterò a Davide un germoglio giusto, che regnerà da vero re e sarà saggio ed eserciterà il diritto e la giustizia sulla terra.<br>
Nei suoi giorni Giuda sarà salvato e Israele vivrà tranquillo, e lo chiameranno con questo nome: Signore-nostra-giustizia.<br>
Pertanto, ecco, verranno giorni – oracolo del Signore – nei quali non si dirà più: “Per la vita del Signore che ha fatto uscire gli Israeliti dalla terra d’Egitto!”, <br>
ma piuttosto: “Per la vita del Signore che ha fatto uscire e ha ricondotto la discendenza della casa d’Israele dalla terra del settentrione e da tutte le regioni dove li aveva dispersi!”; costoro dimoreranno nella propria terra» (Ger 23,5-8). <br>
Riaccendere la speranza è missione che il Signore ha affidato a tutto il corpo di Cristo Gesù. Ognuno secondo i suoi particolari carismi e doni di grazia, ma anche mettendo a frutto le sue specifiche e personali responsabilità nella misura della sua conformazione sacramentale a Cristo Signore.<br>
Il Nuovo Testamento rivela che quanto avveniva nell’Antico, avviene anche oggi e avviene fino al giorno della Parusia.<br>
Quando il corpo di Cristo si stanca di annunciare la speranza, quando viene meno in questa missione necessaria, anzi più che necessaria, indispensabile ed essenziale, sempre il nostro Dio interviene nella storia e suscita persone perché riaccendano la vera speranza nei cuori di quanti sono stanchi, affranti, delusi, sfiduciati, privi di ogni certezza.<br>
In un tempo in cui la Chiesa era perseguitata e il martirio era la sua sola modalità di essere, perché i cuori si aprissero nuovamente alla speranza, il Signore stesso si rivela all’Apostolo Giovanni e gli manifesta che solo Lui è il Signore del cielo e della terra, solo nelle sue mani il Padre ha posto tutta la storia dell’umanità.<br>
Le cose avvengono se lui apre i sigilli del libro. Perché li apre appartiene al mistero della sua scienza eterna.<br>
Ecco cosa comporta l’apertura di un sigillo:<br>
E vidi salire dal mare una bestia che aveva dieci corna e sette teste, sulle corna dieci diademi e su ciascuna testa un titolo blasfemo. <br>
La bestia che io vidi era simile a una pantera, con le zampe come quelle di un orso e la bocca come quella di un leone. Il drago le diede la sua forza, il suo trono e il suo grande potere. <br>
Una delle sue teste sembrò colpita a morte, ma la sua piaga mortale fu guarita.<br>
Allora la terra intera, presa d’ammirazione, andò dietro alla bestia e gli uomini adorarono il drago perché aveva dato il potere alla bestia, e adorarono la bestia dicendo: «Chi è simile alla bestia e chi può combattere con essa?».<br>
Alla bestia fu data una bocca per proferire parole d’orgoglio e bestemmie, con il potere di agire per quarantadue mesi. Essa aprì la bocca per proferire bestemmie contro Dio, per bestemmiare il suo nome e la sua dimora, contro tutti quelli che abitano in cielo. <br>
Le fu concesso di fare guerra contro i santi e di vincerli; le fu dato potere sopra ogni tribù, popolo, lingua e nazione. La adoreranno tutti gli abitanti della terra, il cui nome non è scritto nel libro della vita dell’Agnello, immolato fin dalla fondazione del mondo.<br>
Chi ha orecchi, ascolti: Colui che deve andare in prigionia, vada in prigionia; colui che deve essere ucciso di spada, di spada sia ucciso. In questo sta la perseveranza e la fede dei santi.<br>
E vidi salire dalla terra un’altra bestia che aveva due corna, simili a quelle di un agnello, ma parlava come un drago. Essa esercita tutto il potere della prima bestia in sua presenza e costringe la terra e i suoi abitanti ad adorare la prima bestia, la cui ferita mortale era guarita. <br>
Opera grandi prodigi, fino a far scendere fuoco dal cielo sulla terra davanti agli uomini. Per mezzo di questi prodigi, che le fu concesso di compiere in presenza della bestia, seduce gli abitanti della terra, dicendo loro di erigere una statua alla bestia, che era stata ferita dalla spada ma si era riavuta. <br>
E le fu anche concesso di animare la statua della bestia, in modo che quella statua perfino parlasse e potesse far mettere a morte tutti coloro che non avessero adorato la statua della bestia. <br>
Essa fa sì che tutti, piccoli e grandi, ricchi e poveri, liberi e schiavi, ricevano un marchio sulla mano destra o sulla fronte, e che nessuno possa comprare o vendere senza avere tale marchio, cioè il nome della bestia o il numero del suo nome. <br>
Qui sta la sapienza. Chi ha intelligenza calcoli il numero della bestia: è infatti un numero di uomo, e il suo numero è seicentosessantasei (Ap 13,1-18). <br>
Ecco la speranza che deve sempre governare il cuore di ogni discepolo di Gesù: Se il Signore permette che la bestia eserciti questo grande potere, le ragioni sono nella sua sapienza eterna, non nella nostra mente.<br>
Il potere della bestia serve per provare la fede, la costanza, la perseveranza dei suoi fedeli. Anche Gesù fu afferrato dalla grande bestia. Lui mostrò al Padre tutta la sua fedeltà.
</p>

<p>
LETTURA DEL  VANGELO<br>
Per far nascere il suo Figlio Unigenito non occorre solo una madre, occorre anche un padre, occorre una famiglia.<br>
Quella di Nazaret è una famiglia particolarissima, unica su tutta la faccia delle terra, unica nel tempo, unica per l’eternità.<br>
La Vergine Maria ha già concepito il Figlio Eterno, il Verbo della Vita, l’Unigenito del Padre per opera dello Spirito Santo.<br>
Ora occorre però che il fidanzamento si trasformi in vero sposalizio, sposalizio particolare, ma vero sposalizio.<br>
Ecco in che consiste la particolarità di questo sposalizio: nella verginità permanente sia di Maria che di Giuseppe.<br>
Maria e Giuseppe devono consegnare a Dio il loro corpo, il loro spirito, la loro anima, i loro pensieri, ogni loro desiderio, la volontà, cuore e mente, perché siano solo e sempre a servizio del Figlio dell’Altissimo.<br>
È questo il dono che il Signore chiede sia alla Vergine Maria che a Giuseppe.<br>
Prima che il Signore si manifestasse a Giuseppe e gli rivelasse la sua volontà, Giuseppe da uomo giusto e timorato di Dio, pensava di ritirarsi dalla vita di Maria, in modo discreto e silenzioso.<br>
Non appena il Signore, per mezzo del suo Angelo, gli ha manifestato la sua volontà, Giuseppe ha prontamente obbedito.<br>
Maria è Madre per fede. Giuseppe è Padre nello spirito, nel cuore, non nel corpo, per fede.<br>
Tutto nella famiglia di Nazaret nasce dalla fede. Oggi la crisi delle famiglia è generata dalla non fede.<br>
Oggi non si crede più neanche nelle leggi della natura. Tutto si vuole dalla volontà dell’uomo.<br>
Ma sappiamo che la volontà dell’uomo, liberata dall’obbedienza alla volontà di Dio, produce solo morte, devastazione, distruzione.<br>
Quando ci accorgeremo di questa diluvio che si sta abbattendo sulla famiglia, al fine di sterminarla dalla terra, sarà troppo tardi. I guai prodotti produrranno i loro frutti nefasti per moltissimo tempo ancora.<br>
Saranno più duraturi delle radiazioni prodotte dal una bomba nucleare che esplode su una grande città.<br>
Oggi il corpo di Cristo, in ognuno dei suo membri, è obbligato a riaccendere la speranza sulla famiglia attraverso la predicazione e l’annuncio della sua verità.<br>
Meditare sulla famiglia di Nazaret anche a questo serve: Dio obbedisce alla natura da Lui creata.<br>
La vita deve crescere in una vera famiglia e la famiglia secondo Dio è fatta di un solo maschio e di una sola femmina.<br>
Quando questa legge divina, legge di natura, viene infranta o disattesa, non c’è famiglia. C’è tutto, ma non c’è famiglia.<br>
Non c’è famiglia, perché non c’è la natura della famiglia. Un liquido può essere composto con molti elementi. Acqua però è sola quella composta da due molecole di idrogeno e di una molecola di ossigeno. È legge di natura.<br>
Così è per la famiglia. Essa di compone di una molecola di maschio e da una molecola di femmina. Altre molecole non formano alcuna famiglia naturale. Formano famiglie costruite, famiglie di carta, famiglie di diritto stabilito dall’uomo, ma non dalla verità della natura.
</p>

<p>
LEGGIAMO IL TESTO DI Mt 1,18-24<br>
Così fu generato Gesù Cristo: sua madre Maria, essendo promessa sposa di Giuseppe, prima che andassero a vivere insieme si trovò incinta per opera dello Spirito Santo. <br>
Giuseppe suo sposo, poiché era uomo giusto e non voleva accusarla pubblicamente, pensò di ripudiarla in segreto. <br>
Mentre però stava considerando queste cose, ecco, gli apparve in sogno un angelo del Signore e gli disse: «Giuseppe, figlio di Davide, non temere di prendere con te Maria, tua sposa. Infatti il bambino che è generato in lei viene dallo Spirito Santo; Ella darà alla luce un figlio e tu lo chiamerai Gesù: egli infatti salverà il suo popolo dai suoi peccati».<br>
Tutto questo è avvenuto perché si compisse ciò che era stato detto dal Signore per mezzo del profeta:  Ecco, la vergine concepirà e darà alla luce un figlio: a lui sarà dato il nome di Emmanuele, che significa Dio con noi. <br>
Quando si destò dal sonno, Giuseppe fece come gli aveva ordinato l’angelo del Signore e prese con sé la sua sposa.<br>
Di Giuseppe dobbiamo ammirare e imitare la sua immediata obbedienza. Questo è il suo stile: ascolta e obbedisce. Di notte e di giorno. Mai chiede e mai domanda. Come l’Angelo dice così Lui opera.<br>
Dobbiamo ammirare e imitare la sua totale consacrazione all’opera della salvezza. Ad essa lui a sacrificato anima, spirito, corpo, pensieri, desideri, volontà. Tutto se stesso con tutte le sue forze ha consegnato a Dio per questa sua opera: per essere il custode della Vergine Maria e di Gesù.<br>
Oggi così la Chiesa prega nella sua liturgia: «O Signore, guida della casa di Israele, che sei apparso a Mosè nel fuoco del roveto e sul monte Sinai gli hai dato la Legge, vieni a liberarci con braccio potente».<br>
San Giuseppe, sempre obbediente al tuo Signore, insegnaci ad obbedire, consacrando tutta la nostra vita all’opera della salvezza e della redenzione. Amen. 
</p>

        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/PRAXIS/QUOTIDIE.html'>QUOTIDIE</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/PRAXIS/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a></li>
<li><a href="../VERBUM.html" title="VERBUM" class="page">VERBUM</a>
<ul>
<li><a href="./AV1-1DOMENICA-A.html" title="AV1-1DOMENICA-A" class="page">AV1-1DOMENICA-A</a></li>
<li><a href="./AV1-1DOMENICA-B.html" title="AV1-1DOMENICA-B" class="page">AV1-1DOMENICA-B</a></li>
<li><a href="./AV1-1DOMENICA-C.html" title="AV1-1DOMENICA-C" class="page">AV1-1DOMENICA-C</a></li>
<li><a href="./AV1-2LUN-1.html" title="AV1-2LUN-1" class="page">AV1-2LUN-1</a></li>
<li><a href="./AV1-2LUN-2.html" title="AV1-2LUN-2" class="page">AV1-2LUN-2</a></li>
<li><a href="./AV1-2LUN-3.html" title="AV1-2LUN-3" class="page">AV1-2LUN-3</a></li>
<li><a href="./AV1-3MAR-1.html" title="AV1-3MAR-1" class="page">AV1-3MAR-1</a></li>
<li><a href="./AV1-3MAR-2.html" title="AV1-3MAR-2" class="page">AV1-3MAR-2</a></li>
<li><a href="./AV1-3-MAR-3.html" title="AV1-3-MAR-3" class="page">AV1-3-MAR-3</a></li>
<li><a href="./AV1-4-MER-1.html" title="AV1-4-MER-1" class="page">AV1-4-MER-1</a></li>
<li><a href="./AV1-4-MER-2.html" title="AV1-4-MER-2" class="page">AV1-4-MER-2</a></li>
<li><a href="./AV1-4-MER-3.html" title="AV1-4-MER-3" class="page">AV1-4-MER-3</a></li>
<li><a href="./AV1-5-GIO-1.html" title="AV1-5-GIO-1" class="page">AV1-5-GIO-1</a></li>
<li><a href="./AV1-5-GIO-2.html" title="AV1-5-GIO-2" class="page">AV1-5-GIO-2</a></li>
<li><a href="./AV1-5-GIO-3.html" title="AV1-5-GIO-3" class="page">AV1-5-GIO-3</a></li>
<li><a href="./AV1-6-VEN-1.html" title="AV1-6-VEN-1" class="page">AV1-6-VEN-1</a></li>
<li><a href="./AV1-6-VEN-2.html" title="AV1-6-VEN-2" class="page">AV1-6-VEN-2</a></li>
<li><a href="./AV1-6-VEN-3.html" title="AV1-6-VEN-3" class="page">AV1-6-VEN-3</a></li>
<li><a href="./AV1-7-SAB-1.html" title="AV1-7-SAB-1" class="page">AV1-7-SAB-1</a></li>
<li><a href="./AV1-7-SAB-2.html" title="AV1-7-SAB-2" class="page">AV1-7-SAB-2</a></li>
<li><a href="./AV1-7-SAB-3.html" title="AV1-7-SAB-3" class="page">AV1-7-SAB-3</a></li>
<li><a href="./AV2-1-DOMENICA-B.html" title="AV2-1-DOMENICA-B" class="page">AV2-1-DOMENICA-B</a></li>
<li><a href="./AV2-2-LUN-1.html" title="AV2-2-LUN-1" class="page">AV2-2-LUN-1</a></li>
<li><a href="./AV2-4-MER-1.html" title="AV2-4-MER-1" class="page">AV2-4-MER-1</a></li>
<li><a href="./AV2-5-GIO-1.html" title="AV2-5-GIO-1" class="page">AV2-5-GIO-1</a></li>
<li><a href="./AV2-6-VEN-1.html" title="AV2-6-VEN-1" class="page">AV2-6-VEN-1</a></li>
<li><a href="./AV2-7-SAB-1.html" title="AV2-7-SAB-1" class="page">AV2-7-SAB-1</a></li>
<li><a href="./AV3-1DOMENICA-B.html" title="AV3-1DOMENICA-B" class="page">AV3-1DOMENICA-B</a></li>
<li><a href="./AV3-2LUN.html" title="AV3-2LUN" class="page">AV3-2LUN</a></li>
<li><a href="./AV3-3MAR.html" title="AV3-3MAR" class="page">AV3-3MAR</a></li>
<li><a href="./AV3-4MER.html" title="AV3-4MER" class="page">AV3-4MER</a></li>
<li><a href="./AV3-5GIO.html" title="AV3-5GIO" class="page">AV3-5GIO</a></li>
<li><a href="./AV3-6VEN.html" title="AV3-6VEN" class="page">AV3-6VEN</a></li>
<li><a href="./AV3-7SAB.html" title="AV3-7SAB" class="page">AV3-7SAB</a></li>
<li><a href="./AV4-1DOMENICA-B.html" title="AV4-1DOMENICA-B" class="page">AV4-1DOMENICA-B</a></li>
<li><a href="./Z1208-IMMACOLATA.html" title="Z1208-IMMACOLATA" class="page">Z1208-IMMACOLATA</a></li>
<li><a href="./Z1217.html" title="Z1217" class="page">Z1217</a></li>
<li><b>Z1218</b></li>
<li><a href="./Z1219.html" title="Z1219" class="page">Z1219</a></li>
<li><a href="./Z1220.html" title="Z1220" class="page">Z1220</a></li>
<li><a href="./Z1221.html" title="Z1221" class="page">Z1221</a></li>
<li><a href="./Z1222.html" title="Z1222" class="page">Z1222</a></li>
<li><a href="./Z1223.html" title="Z1223" class="page">Z1223</a></li>
<li><a href="./Z1224.html" title="Z1224" class="page">Z1224</a></li>
</ul></li>
</ul></li>
</ul>

</div>

</div>
 
</body>
</html>
