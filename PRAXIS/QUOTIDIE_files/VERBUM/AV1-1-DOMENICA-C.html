	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>Domenica</h1>-->
        <h3>Domenica</h3>

<p>
I Settimana del Tempo di Avvento
</p>

<p>
ANTIFONA D'INGRESSO / A te, Signore, elèvo l'anima mia, / Dio mio, in te confido: / che io non sia confuso. / Non trionfino su di me i miei nemici. / Chiunque spera in te / non resti deluso. (Sal 25,1-3) / Oppure: / Padre santo, che mantieni nei secoli le tue promesse, / rialza il capo dell’umanità oppressa da tanti mali / e apri i nostri cuori alla speranza, / perché sappiamo attendere senza turbamento / il ritorno glorioso del Cristo, giudice e salvatore. / Egli è Dio, e vive e regna con te...
</p>

<p>
COLLETTA / O Dio, nostro Padre, suscita in noi la volontà di andare incontro con le buone opere al tuo Cristo che viene, perché egli ci chiami accanto a se nella gloria a possedere il regno dei cieli. Per il nostro Signore...
</p>

<p>
PRIMA LETTURA / Dal libro del profeta Geremia. (Ger 33, 14-16) / Ecco, verranno giorni - oràcolo del Signore - nei quali io realizzerò le promesse di bene che ho fatto alla casa d'Israele e alla casa di Giuda. In quei giorni e in quel tempo farò germogliare per Davide un germoglio giusto, che eserciterà il giudizio e la giustizia sulla terra. In quei giorni Giuda sarà salvato e Gerusalemme vivrà tranquilla, e sarà chiamata: Signore-nostra-giustizia. / C: Parola di Dio. / A: Rendiamo grazie a Dio.
</p>

<p>
SALMO RESPONSORIALE / (Sal.24) RIT: A te, Signore, innalzo l'anima mia, in te confido. / Fammi conoscere, Signore, le tue vie, / insegnami i tuoi sentieri. / Guidami nella tua fedeltà e istruiscimi, / perché sei tu il Dio della mia salvezza. / / Buono e retto è il Signore, / indica ai peccatori la via giusta; / guida i poveri secondo giustizia, / insegna ai poveri la sua via. / / Tutti i sentieri del Signore sono amore e fedeltà / per chi custodisce la sua alleanza e i suoi precetti. / Il Signore si confida con chi lo teme: / gli fa conoscere la sua alleanza. 
</p>

<p>
SECONDA LETTURA / Dalla lettera di san Paolo apostolo ai Tessalonicesi. (1 Tes 3, 12-4,2) / Fratelli, il Signore vi faccia crescere e sovrabbondare nell'amore fra voi e verso tutti, come sovrabbonda il nostro per voi, per rendere saldi i vostri cuori e irreprensibili nella santità, davanti a Dio e Padre nostro, alla venuta del Signore nostro Gesù con tutti i suoi santi. Per il resto, fratelli, vi preghiamo e supplichiamo nel Signore Gesù affinché, come avete imparato da noi il modo di comportarvi e di piacere a Dio - e così già vi comportate –, possiate progredire ancora di più. Voi conoscete quali regole di vita vi abbiamo dato da parte del Signore Gesù. / C: Parola di Dio. / A: Rendiamo grazie a Dio.
</p>

<p>
CANTO AL VANGELO (Sal 84,8) / Alleluia, Alleluia. / Mostraci, Signore, la tua misericordia / e donaci la tua salvezza. / Alleluia.
</p>

<p>
VANGELO / Dal Vangelo secondo  Luca (Lc 21, 25-38.34-36) / In quel tempo, Gesù disse ai suoi discepoli: «Vi saranno segni nel sole, nella luna e nelle stelle, e sulla terra angoscia di popoli in ansia per il fragore del mare e dei flutti, mentre gli uomini moriranno per la paura e per l'attesa di ciò che dovrà accadere sulla terra. Le potenze dei cieli infatti saranno sconvolte. Allora vedranno il Figlio dell'uomo venire su una nube con grande potenza e gloria. Quando cominceranno ad accadere queste cose, risollevatevi e alzate il capo, perché la vostra liberazione è vicina. State attenti a voi stessi, che i vostri cuori non si appesantiscano in dissipazioni, ubriachezze e affanni della vita e che quel giorno non vi piombi addosso all'improvviso; come un laccio infatti esso si abbatterà sopra tutti coloro che abitano sulla faccia di tutta la terra. Vegliate in ogni momento pregando, perché abbiate la forza di sfuggire a tutto ciò che sta per accadere, e di comparire davanti al Figlio dell'uomo». / C: Parola del Signore. / A: Lode a Te o Cristo.
</p>

<p>
PROFESSIONE DI FEDE / Credo in un solo Dio, Padre onnipotente, / creatore del cielo e della terra, / di tutte le cose visibili e invisibili. / Credo in un solo Signore, Gesù Cristo, unigenito Figlio di Dio, / nato dal Padre prima di tutti i secoli: / Dio da Dio, Luce da Luce, Dio vero da Dio vero, / generato, non creato, della stessa sostanza del Padre; / per mezzo di lui tutte le cose sono state create. / Per noi uomini e per la nostra salvezza / discese dal cielo, / e per opera dello Spirito Santo / si è incarnato nel seno della Vergine Maria / e si è fatto uomo. / Fu crocifisso per noi sotto Ponzio Pilato, / morì e fu sepolto. / Il terzo giorno è risuscitato, secondo le Scritture, / è salito al cielo, siede alla destra del Padre. / E di nuovo verrà, nella gloria, / per giudicare i vivi e i morti, / e il suo regno non avrà fine. / Credo nello Spirito Santo, che è Signore e dà la vita, / e procede dal Padre e dal Figlio. / Con il Padre e il Figlio è adorato e glorificato, / e ha parlato per mezzo dei profeti. / Credo la Chiesa, una santa cattolica e apostolica. / Professo un solo battesimo per il perdono dei peccati. / Aspetto la risurrezione dei morti / e la vita del mondo che verrà. Amen.
</p>

<p>
PREGHIERA DEI FEDELI / Nell'attesa del Redentore, rivolgiamo le nostre suppliche al Padre che è nei cieli, perché venga incontro alle nostre necessità e a quelle di tutti gli uomini. / Visita il tuo popolo, Signore. / Per la Chiesa pellegrina nel mondo, perché faccia parte a tutti gli uomini della speranza che illumina il suo cammino e risvegli in loro l'attesa della salvezza, preghiamo. R. / Per coloro nei quali la durezza della vita ha spento ogni speranza, perché la nostra preghiera e la nostra fraternità facciano rifiorire la fiducia e la volontà di impegnarsi per un domani migliore, preghiamo. R. / Per le nostre comunità cristiane, perché la vicinanza del Signore ci stimoli a vincere l'egoismo e la menzogna per vivere nella verità e nell'amore, preghiamo. R. / Per le giovani generazioni, perché vedano nel Cristo il modello dell'umanità nuova, a cui devono ispirarsi per le grandi scelte della vita, preghiamo. R. / Per tutti noi, perché nella realtà quotidiana ci incontriamo con il Signore che un giorno verrà come giudice della storia, preghiamo. R. / Tu ci riveli, o Padre, che quanto più grande è la nostra attesa, tanto più ricco sarà il tuo dono; accogli queste nostre suppliche e accresci in noi con la venuta del tuo Figlio il bene inestimabile della speranza. Per Cristo nostro Signore. Amen.
</p>

<p>
SULLE OFFERTE / Accogli, Signore, il pane e il vino, dono della tua benevolenza, e fa' che l'umile espressione della nostra fede sia per noi di salvezza eterna. Per Cristo nostro Signore.
</p>

<p>
PREFAZIO / E' veramente cosa buona e giusta, nostro dovere e fonte di salvezza, rendere grazie sempre e in ogni luogo a te, Signore, Padre santo, Dio onnipotente ed eterno, per Cristo nostro Signore. Al suo primo avvento nell'umiltà della nostra natura umana, egli portò a compimento la promessa antica, e ci apri la via dell'eterna salvezza. Verrà di nuovo nello splendore della gloria, e ci chiamerà a possedere il regno promesso che ora osiamo sperare vigilanti nell'attesa. E noi, uniti agli angeli e alla moltitudine dei cori celesti, cantiamo con gioia l'inno della tua lode: / Oppure: / È veramente giusto renderti grazie e innalzare a te l’inno di benedizione e di lode,  Padre onnipotente, principio e fine di tutte le cose.  Tu ci hai nascosto il giorno e l’ora, in cui il Cristo tuo Figlio, Signore e giudice della storia, apparirà sulle nubi del cielo rivestito di potenza e splendore. In quel giorno tremendo e glorioso passerà il mondo presente e sorgeranno cieli nuovi e terra nuova. Ora egli viene incontro a noi in ogni uomo e in ogni tempo, perché lo accogliamo nella fede e testimoniamo nell’amore la beata speranza del suo regno. Nell’attesa del suo ultimo avvento, insieme agli angeli e ai santi, cantiamo unanimi l’inno della tua gloria: Santo...
</p>

<p>
ANTIFONA ALLA COMUNIONE / Il Signore elargirà il suo bene / e la nostra terra produrrà il suo frutto. (Sal 85,13) / Oppure: / “Vegliate e pregate in ogni momento, / per esser degni di comparire davanti al Figlio dell’uomo. (cf. Lc 21,36)
</p>

<p>
DOPO LA COMUNIONE / La partecipazione a questo sacramento, che a noi pellegrini sulla terra rivela il senso cristiano della vita, ci sostenga, Signore, nel nostro cammino e ci guidi ai beni eterni. Per Cristo nostro Signore.
</p>


<hr>

<p>
Evangelizo / Beato Jan van Ruysbroeck (1293-1381) canonico regolare / Lo splendore delle nozze spirituali, 1/ "Allora vedranno il Figlio dell'uomo venire" / "Ecco lo sposo che viene" (Mt 25,6). Cristo, nostro sposo, pronuncia questa parola. In latino la parola "venit" contiene in sé due tempi verbali: il passato e il presente; il che non le impedisce di riferirsi anche al futuro. Per questo prenderemo in considerazione tre avventi o venute che riguardano il nostro sposo, Gesù Cristo. Nel suo primo avvento, si fece uomo a causa dell'uomo, per amore. Il secondo avvento si verifica tutti i giorni, spesso e in diverse occasioni, in ogni cuore che ama, accompagnato da nuove grazie e da nuovi doni, secondo la capacità di ciascuno. Nel terzo avvento, si considera quello che avverrà nel giorno del Giudizio o nell'ora della morte... / Il motivo per cui Dio ha creato gli angeli e gli uomini è la sua infinita bontà e la sua nobiltà: egli ha voluto crearli affinché la beatitudine e la ricchezza che lui stesso è siano rivelate alle creature dotate di ragione, ed esse possano gustarlo nel tempo, e godere di lui al di là del tempo, nell'eternità. Il motivo per cui Dio si è fatto uomo è il suo amore ineffabile e la miseria degli uomini, degradati dalla caduta del peccato originale e incapaci di guarirne. Ma la ragione per cui Cristo ha compiuto tutte le sue opere sulla terra non solo secondo la sua divinità ma anche secondo la sua umanità è quadruplice: vale a dire il suo amore divino, che è senza misura; l'amore creato, o carità, che egli possedeva nella sua anima, grazie all'unione con il Verbo eterno e grazie al dono perfetto che gliene ha fatto suo Padre; la grande miseria nella quale si trovava la natura umana; infine l'onore di suo Padre. Ecco i motivi dell'avvento di Cristo, nostro sposo, e di tutte le sue opere.<br>
DiBruno / Di Mons. Costantino Di Bruno assistente centrale del Movimento Apostolico / Di comparire davanti al Figlio dell’uomo / (Ger 33,14-16; Sal 24,4-5.8-10.14; 1 Ts 3,12-4,2; Lc 21,25-28.34-36) / Un tempo, quando si parlava dell’inferno, si insegnava che la pena che dona maggiore sofferenza non è quella del senso, ma quella del danno. Dio sommo bene, gioia eterna, gaudio che colma il cuore, felicità senza misura, divina perfezione assoluta è stato perso per un bene fugace, di un istante. Il tempo per rapporto all’eternità non è paragonabile neanche alla durata di un cerino acceso. Si accende il cerino e subito si consuma. Questa la durata del tempo. Mentre l’eternità è senza inizio e senza fine. Per un istante di peccato si è perso il sommo ed infinito bene. Per una gioia effimere si è lontani dalla gioia eterna per sempre. Dio perde Dio nostro Padre, Cristo nostro fratello, lo Spirito Santo nostra verità e luce, la Madre di Dio e madre nostra, Angeli e santi nostri amici, per quale profitto? Per la perdizione eterna in una sofferenza indicibile. / Se al ricco cattivo fosse stato concesso di ritornare sulla terra, non solo avrebbe preso il posto di Lazzaro, neanche si sarebbe seduto dinanzi alla porta di persone ricche per non cadere nella tentazione di desiderare qualcosa della loro tavola. Anche il desiderio della roba d’altri è proibito dalla Legge del Signore. Lui sarebbe andato a vivere nei boschi, si sarebbe nutrito di erbe o di bacche o di frutta maturata su alberi incolti, pur di non trasgredire nessun comandamento. Purtroppo questa esperienza non è possibile. Ad ogni uomo il Signore ha assegnato la via della fede nella sua Parola. Anche Eva e Adamo se avessero potuto tornare indietro, si sarebbero allontanati dall’albero della conoscenza del bene e del male e mai si sarebbero accostati ad esso. Lo ripetiamo. Il Signore ha dato come via della vita solo la fede nella sua Parola. / Vi saranno segni nel sole, nella luna e nelle stelle, e sulla terra angoscia di popoli in ansia per il fragore del mare e dei flutti, mentre gli uomini moriranno per la paura e per l’attesa di ciò che dovrà accadere sulla terra. Le potenze dei cieli infatti saranno sconvolte. Allora vedranno il Figlio dell’uomo venire su una nube con grande potenza e gloria. Quando cominceranno ad accadere queste cose, risollevatevi e alzate il capo, perché la vostra liberazione è vicina». State attenti a voi stessi, che i vostri cuori non si appesantiscano in dissipazioni, ubriachezze e affanni della vita e che quel giorno non vi piombi addosso all’improvviso; come un laccio infatti esso si abbatterà sopra tutti coloro che abitano sulla faccia di tutta la terra. Vegliate in ogni momento pregando, perché abbiate la forza di sfuggire a tutto ciò che sta per accadere e di comparire davanti al Figlio dell’uomo». / La via della vita e della morte è la fede e la non fede. Nella fede nella Parola è la vita e la benedizione eterna. Nella non fede nella Parola è la morte e la maledizione eterna. Il Vangelo è la via della vita per chi crede in esso. È la via della morte per chi non crede. Se il cristiano vuole che altri credano nel Vangelo, deve essere lui per primo ad attestare con la vita la sua più pura e vera fede nella Parola di Gesù. Se lui non crede, se vive come se il Vangelo non esistesse, se addirittura nega lui stesso le verità in esso contenuto, come si fa a pensare che qualche altro possa credere. Se io, cristiano, dico che il fuoco per il ricco cattivo è stato solo una pena passeggera e momentanea, mentre essa è pena eterna, potrà un solo uomo credere nella verità della Parola di Gesù? Oggi è questa l’impossibile perché la fede sorga nei cuori: la non fede di chi si dice discepolo di Gesù, ma vive come se il Signore mai avesse parlato. / Oggi la crisi della fede nella Parola di Gesù è profonda. Sembra senza più ritorno indietro. Tutte le verità che scaturiscono dalla Parola sono rifiutate. Anche quelle più basilari, fondamentali, essenziali vengono dichiarate nulle. Ora il tempo che quanti ancora credano, tolgano la loro fede dalla naftalina nella quale è stata riposta e conservata e manifestino al mondo tutta la sua bellezza. Ogni discepolo di Gesù è responsabile della fede del mondo intero. Chi crede deve avere la forza di vivere e manifestare la sua fede fino in fondo. Anche con il martirio, se richiesto dal Padre celeste. La singola persona diviene così responsabile della fede di tutto l’universo. Nessuno deve sentirsi giustificato dalla non fede dei suoi fratelli. Ognuno deve credere. / Madre di Dio, Angeli, Santi, fate che ogni cristiano viva e manifesti tutta la sua fede. / <br>
Bonhoeffer / Dietrich Bonhoeffer (da: "Voglio vivere questi giorni con voi") / Avvento significa saper attendere / Così ci inoltriamo nell’Avvento, il tempo che da’ forma ad ogni attesa. Festeggiare l'Avvento significa saper attendere: attendere è un'arte che il nostro tempo impaziente ha dimenticato. Esso vuole staccare il frutto maturo non appena germoglia; ma gli occhi ingordi vengono soltanto illusi, perché un frutto apparentemente così prezioso è dentro ancora verde, e mani prive di rispetto gettano via senza gratitudine ciò che li ha delusi. Chi non conosce la beatitudine acerba dell'attendere, cioè il mancare di qualcosa nella speranza, non potrà mai gustare la benedizione intera dell'adempimento. Chi non conosce la necessità di lottare con le domande più profonde della vita, della sua vita e nell'attesa non tiene aperti gli occhi con desiderio finché la verità non gli si rivela, costui non può figurarsi nulla della magnificenza di questo momento in cui risplenderà la chiarezza; e chi vuole ambire all'amicizia e all'amore di altro, senza attendere che la sua anima si apra all'altra fino ad averne accesso, a costui rimarrà eternamente nascosta la profonda benedizione di una vita che si svolge tra due anime. Nel mondo dobbiamo attendere le cose più grandi, più profonde, più delicate, e questo non avviene in modo tempestoso, ma secondo la legge divina della germinazione, della crescita e dello sviluppo. / <br>
BenedettoXVI / papa Benedetto XVI  dall’ “Angelus del 28 novembre 2010 / L’attesa, l’attendere è una dimensione che attraversa tutta la nostra esistenza personale, familiare e sociale. L’attesa è presente in mille situazioni, da quelle più piccole e banali fino alle più importanti, che ci coinvolgono totalmente e nel profondo... Si potrebbe dire che l’uomo è vivo finché attende, finché nel suo cuore è viva la speranza. E dalle sue attese l’uomo si riconosce: la nostra "statura" morale e spirituale si può misurare da ciò che attendiamo, da ciò in cui speriamo... / <br>
Carmelitani / Quando diciamo “Fine del mondo”, di che mondo stiamo parlando? La fine del mondo di cui parla la Bibbia o la fine di questo mondo, dove regna il potere del male che schiaccia ed opprime la vita? Questo mondo di ingiustizia avrà una fine. Nessuno sa come sarà il nuovo mondo, poiché nessuno può immaginare ciò che Dio ha preparato per coloro che lo amano (1 Cor 2,9). Il nuovo mondo della vita senza morte (Apoc 21,4) oltrepassa tutto, come l’albero supera il suo seme (1 Cor 15,35-38). I primi cristiani erano ansiosi e desideravano sapere il quando di questa fine (2 Ts 2,2; Atti 1,11). Ma “non tocca a voi conoscere i tempi ed i momenti che il Padre fissò con la sua autorità” (Atti 1,7). L’unico modo per contribuire alla fine “e ci venga dato da Dio il tempo del refrigerio” (Atti 3,20) è rendere testimonianza al Vangelo in ogni momento ed ogni azione, fino ai confini della terra (Atti 1,8). “Perché nessuno conosce né il giorno, né l’ora: nemmeno gli angeli del cielo, nemmeno il Figlio, ma solo il Padre” (Mc 13,32; Mt 24,36). E’ Dio che determina l’ora della fine. Il tempo di Dio non si misura con il nostro orologio o calendario. Per Dio, un giorno può essere uguale a mille anni, e mille anni uguali a un giorno (Sl 90,4; Pt 3,8). Il tempo di Dio scorre indipendentemente da noi. Noi non possiamo interferire con esso, ma dobbiamo essere preparati per il momento in cui l’ora di Dio si rende presente nel nostro tempo. Ciò che dà sicurezza, non è sapere l’ora della fine del mondo, bensì la Parola di Gesù presente nella vita. Il mondo passerà, ma la sua parola non passerà (cf Is 40,7-8). Per noi del XXI secolo, il linguaggio apocalittico è strano, difficile e confuso. Ma per la gente di quel tempo era il modo di parlare che tutti capivano. Esprimeva la certezza testarda della fede dei piccoli. Malgrado tutto e contro tutte le apparenze, loro continuavano a credere che Dio è il Signore della storia. L’obiettivo principale del linguaggio apocalittico è animare la fede e la speranza dei poveri. Al tempo di Luca, molta gente delle comunità pensava che la fine del mondo era vicina e che Gesù sarebbe ritornato. Per questo c’erano persone che non lavoravano più: “Perché lavorare, se Gesù ritornerà?” (cf 2 Ts 3,11). Altri rimanevano a guardare il cielo, aspettando il ritorno di Gesù sulle nubi (cf Atti 1,11). Il discorso di Gesù indica che nessuno sa l’ora dell’ultima venuta. Oggi succede la stessa cosa! Alcuni aspettano tanto la venuta di Gesù che non ne percepiscono la presenza in mezzo a noi, nelle cose e nei fatti di ogni giorno. Signore Gesù, ti ringraziamo per la tua parola che ci ha fatto vedere meglio la volontà del Padre. Fa che il tuo Spirito illumini le nostre azioni e ci comunichi la forza per eseguire quello, che la Tua Parola ci ha fatto vedere. Fa che noi, come Maria, tua Madre, possiamo non solo ascoltare ma anche praticare la Parola, Tu che vivi e regni con il Padre nell’unità dello Spirito Santo nei secoli dei secoli. Amen. / <br>
GetUpAndWalk / Attendo segni che mi invitino ad alzare il capo, Signore, e la mia attesa è intessuta di desiderio e insieme di paure e attese. Il mio desiderio ha il capo alto, guarda alle stelle; le mie angosce curvano le mie spalle e mi impediscono di guardar su. Ti chiedo allora di sostenere il mio capo, perché il mio sguardo sia sempre volto a te, perché le paure non mi schiaccino. Il mio desiderio parla con la voce della speranza, mi racconta della vita che c’è e di quanta ancora potrà arrivarne; le mie paure invece sono lacci ai piedi, mi trattengono il passo, lasciano che il mio piede inciampi nel peccato. Ma tu hai disseminato di segni questi miei giorni: i miei occhi inquieti ti cercano e trovano ovunque. Questo tempo di attesa sia allora tempo di produttiva e speranzosa ricerca, perché la paura non ostacoli mai la vita che fluisce. Fa’ che questo tempo si nutra di attese e non di aspettative, perché il mio cuore non sprofondi, trascinato dall’ansia. Veglio pregando e la tua voce mi conduce alla tua presenza. (Verena M.) / <br>
Preghiamo / Di cosa abbiamo veramente paura? / Che cosa vince la nostra paura? / Inquieti e sereni andiamogli incontro: / se di tanta grazia riveste i gigli del campo / e l'erba che al mattino fiorisce e a sera è già arsa, / non può non usarti pietà: / anche tu gli sei necessario / per ragioni certo diverse / quanto lui a te. / (David Maria Turoldo) / 
</p>

        <span class="backlinks">
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/PRAXIS/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a></li>
<li><a href="../VERBUM.html" title="VERBUM" class="page">VERBUM</a>
<ul>
<li><a href="./AV1-1-DOMENICA-A.html" title="AV1-1-DOMENICA-A" class="page">AV1-1-DOMENICA-A</a></li>
<li><a href="./AV1-1-DOMENICA-B.html" title="AV1-1-DOMENICA-B" class="page">AV1-1-DOMENICA-B</a></li>
<li><b>AV1-1-DOMENICA-C</b></li>
<li><a href="./AV1-2-LUN-1.html" title="AV1-2-LUN-1" class="page">AV1-2-LUN-1</a></li>
<li><a href="./AV1-2-LUN-2.html" title="AV1-2-LUN-2" class="page">AV1-2-LUN-2</a></li>
<li><a href="./AV1-2-LUN-3.html" title="AV1-2-LUN-3" class="page">AV1-2-LUN-3</a></li>
<li><a href="./AV1-3-MAR-1.html" title="AV1-3-MAR-1" class="page">AV1-3-MAR-1</a></li>
<li><a href="./AV1-3-MAR-2.html" title="AV1-3-MAR-2" class="page">AV1-3-MAR-2</a></li>
<li><a href="./AV1-3-MAR-3.html" title="AV1-3-MAR-3" class="page">AV1-3-MAR-3</a></li>
<li><a href="./AV1-4-MER-1.html" title="AV1-4-MER-1" class="page">AV1-4-MER-1</a></li>
<li><a href="./AV1-4-MER-2.html" title="AV1-4-MER-2" class="page">AV1-4-MER-2</a></li>
<li><a href="./AV1-4-MER-3.html" title="AV1-4-MER-3" class="page">AV1-4-MER-3</a></li>
<li><a href="./AV1-5-GIO-1.html" title="AV1-5-GIO-1" class="page">AV1-5-GIO-1</a></li>
<li><a href="./AV1-5-GIO-2.html" title="AV1-5-GIO-2" class="page">AV1-5-GIO-2</a></li>
<li><a href="./AV1-5-GIO-3.html" title="AV1-5-GIO-3" class="page">AV1-5-GIO-3</a></li>
<li><a href="./AV1-6-VEN-1.html" title="AV1-6-VEN-1" class="page">AV1-6-VEN-1</a></li>
<li><a href="./AV1-6-VEN-2.html" title="AV1-6-VEN-2" class="page">AV1-6-VEN-2</a></li>
<li><a href="./AV1-6-VEN-3.html" title="AV1-6-VEN-3" class="page">AV1-6-VEN-3</a></li>
<li><a href="./AV1-7-SAB-1.html" title="AV1-7-SAB-1" class="page">AV1-7-SAB-1</a></li>
<li><a href="./AV1-7-SAB-2.html" title="AV1-7-SAB-2" class="page">AV1-7-SAB-2</a></li>
<li><a href="./AV1-7-SAB-3.html" title="AV1-7-SAB-3" class="page">AV1-7-SAB-3</a></li>
<li><a href="./AV2-1-DOMENICA-B.html" title="AV2-1-DOMENICA-B" class="page">AV2-1-DOMENICA-B</a></li>
<li><a href="./AV2-2-LUN-1.html" title="AV2-2-LUN-1" class="page">AV2-2-LUN-1</a></li>
<li><a href="./AV2-4-MER-1.html" title="AV2-4-MER-1" class="page">AV2-4-MER-1</a></li>
<li><a href="./AV2-5-GIO-1.html" title="AV2-5-GIO-1" class="page">AV2-5-GIO-1</a></li>
<li><a href="./AV2-6-VEN-1.html" title="AV2-6-VEN-1" class="page">AV2-6-VEN-1</a></li>
<li><a href="./AV2-7-SAB-1.html" title="AV2-7-SAB-1" class="page">AV2-7-SAB-1</a></li>
<li><a href="./AV3-1-DOMENICA-B.html" title="AV3-1-DOMENICA-B" class="page">AV3-1-DOMENICA-B</a></li>
<li><a href="./AV3-2-LUN.html" title="AV3-2-LUN" class="page">AV3-2-LUN</a></li>
<li><a href="./AV3-3-MAR.html" title="AV3-3-MAR" class="page">AV3-3-MAR</a></li>
<li><a href="./AV3-4-MER.html" title="AV3-4-MER" class="page">AV3-4-MER</a></li>
<li><a href="./AV3-5-GIO.html" title="AV3-5-GIO" class="page">AV3-5-GIO</a></li>
<li><a href="./AV3-6-VEN.html" title="AV3-6-VEN" class="page">AV3-6-VEN</a></li>
<li><a href="./AV3-7-SAB.html" title="AV3-7-SAB" class="page">AV3-7-SAB</a></li>
<li><a href="./AV4-1-DOMENICA-B.html" title="AV4-1-DOMENICA-B" class="page">AV4-1-DOMENICA-B</a></li>
<li><a href="./Z1208-S-IMMACOLATA.html" title="Z1208-S-IMMACOLATA" class="page">Z1208-S-IMMACOLATA</a></li>
<li><a href="./Z1217-P.html" title="Z1217-P" class="page">Z1217-P</a></li>
<li><a href="./Z1218-P.html" title="Z1218-P" class="page">Z1218-P</a></li>
<li><a href="./Z1219-P.html" title="Z1219-P" class="page">Z1219-P</a></li>
<li><a href="./Z1220-P.html" title="Z1220-P" class="page">Z1220-P</a></li>
<li><a href="./Z1221-P.html" title="Z1221-P" class="page">Z1221-P</a></li>
<li><a href="./Z1222-P.html" title="Z1222-P" class="page">Z1222-P</a></li>
<li><a href="./Z1223-P.html" title="Z1223-P" class="page">Z1223-P</a></li>
<li><a href="./Z1224-P.html" title="Z1224-P" class="page">Z1224-P</a></li>
</ul></li>
</ul></li>
</ul>

</div>

</div>
 
</body>
</html>
