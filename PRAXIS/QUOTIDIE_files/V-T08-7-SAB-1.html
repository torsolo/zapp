<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>None</h1>-->

<p>
<img src="./MM/Verbum.png">
</p>

<p>
<u>HODIE</u> / <a href="./MM/bgm.mp3"><img src="./MM/audiolh.png"></a> Sabato della VIII settimana del Tempo Ordinario.
</p>

<p>
<u>ANTIFONA</u> / Il Signore è il mio sostegno, mi ha portato al largo, mi ha liberato perché mi vuol bene. (Sal 17,19-20)
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. <a href="./MM/Kyrie.mp3"><img src="./MM/audiolh.png"></a> Signore Pietà, Cristo pietà.
</p>

<p>
<u>GLORIA</u> / <a href="./MM/Gloria.mp3"><img src="./MM/audiolh.png"></a> Gloria a Dio nell'alto dei cieli e pace in terra agli uomini di buona volontà. Noi ti lodiamo, ti benediciamo, ti adoriamo, ti glorifichiamo, ti rendiamo grazie per la tua gloria immensa, Signore Dio, Re del cielo, Dio Padre onnipotente. Signore, figlio unigenito, Gesù Cristo, Signore Dio, Agnello di Dio, Figlio del Padre, tu che togli i peccati dal mondo abbi pietà di noi; tu che togli i peccati dal mondo, accogli la nostra supplica; tu che siedi alla destra del Padre, abbi pietà di noi. Perché tu solo il Santo, tu solo il Signore, tu solo l'Altissimo, Gesù Cristo, con lo Spirito Santo: nella gloria di Dio Padre. Amen.
</p>

<p>
<u>COLLETTA</u> / Concedi, o Signore, che il corso degli eventi nel mondo si svolga secondo la tua volontà di pace e la Chiesa si dedichi con gioiosa fiducia al tuo servizio. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Onorerò chi mi ha concesso la sapienza</b> / Dal libro del Siràcide (Sir 51,17-27) / Ti loderò e ti canterò, e benedirò il nome del Signore. Quand'ero ancora giovane, prima di andare errando, ricercai assiduamente la sapienza nella mia preghiera. Davanti al tempio ho pregato per essa, e sino alla fine la ricercherò. Del suo fiorire, come uva vicina a maturare, il mio cuore si rallegrò. Il mio piede s'incamminò per la via retta, fin da giovane ho seguìto la sua traccia. Chinai un poco l'orecchio, l'accolsi e vi trovai per me un insegnamento abbondante. Con essa feci progresso; onorerò chi mi ha concesso la sapienza. Ho deciso infatti di metterla in pratica, sono stato zelante nel bene e non me ne vergogno. La mia anima si è allenata in essa, sono stato diligente nel praticare la legge. Ho steso le mie mani verso l'alto e ho deplorato che venga ignorata. A essa ho rivolto la mia anima e l'ho trovata nella purezza. / Parola di Dio.
</p>

<p>
<u>PSALMUS</u> / <a href="./MM/SALMO117R.mp3"><img src="./MM/audiolh.png"></a> (Sal 18) <b>I precetti del Signore fanno gioire il cuore</b> / La legge del Signore è perfetta, rinfranca l'anima; la testimonianza del Signore è stabile, rende saggio il semplice. R. / I precetti del Signore sono retti, fanno gioire il cuore; il comando del Signore è limpido, illumina gli occhi. R. / Il timore del Signore è puro, rimane per sempre; i giudizi del Signore sono fedeli, sono tutti giusti. R. / Più preziosi dell'oro, di molto oro fino, più dolci del miele e di un favo stillante. R.
</p>

<p>
<u>ACCLAMATIO</u> / Alleluia, alleluia / La parola di Cristo abiti tra voi nella sua ricchezza; tutto fate rendendo grazie per mezzo di lui a Dio Padre. (Col 3,16a.17c) / Alleluia.
</p>

<p>
<u>VANGELO</u> / <b>Con quale autorità fai queste cose?</b> / Dal Vangelo secondo Marco (Mc 11,27-33) / In quel tempo, Gesù e i suoi discepoli andarono di nuovo a Gerusalemme. E, mentre egli camminava nel tempio, vennero da lui i capi dei sacerdoti, gli scribi e gli anziani e gli dissero: «Con quale autorità fai queste cose? O chi ti ha dato l'autorità di farle?». Ma Gesù disse loro: «Vi farò una sola domanda. Se mi rispondete, vi dirò con quale autorità faccio questo. Il battesimo di Giovanni veniva dal cielo o dagli uomini? Rispondetemi». Essi discutevano fra loro dicendo: «Se diciamo: "Dal cielo", risponderà: "Perché allora non gli avete creduto?". Diciamo dunque: "Dagli uomini"?». Ma temevano la folla, perché tutti ritenevano che Giovanni fosse veramente un profeta. Rispondendo a Gesù dissero: «Non lo sappiamo». E Gesù disse loro: «Neanche io vi dico con quale autorità faccio queste cose». / Parola del Signore.
</p>

<p>
<u>CREDO</u> / <a href="./MM/Credo.mp3"><img src="./MM/audiolh.png"></a> Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / Dio si fa trovare sulla via di chi desidera incontrarlo. Nella parola e nell'opera di Gesù, egli si rivela e si dona a noi. Disponiamoci a questo incontro con fiducia filiale, e ripetiamo: <b>Fà che ti riconosciamo, Signore!</b> / Nelle mille perfezioni della natura: / Nel fascino misterioso del cielo stellato: / Nell'umile veste dei campi: / Nelle vette delle arti e del pensiero: / Nelle profondità del cuore umano: / Nell'amore gratuito dei genitori e degli amici: / Nei momenti di dolore e di gioia: / Nel grido di chi è ferito dalla vita: / Nello sguardo del povero che chiede: / Nel mistero di Cristo crocifisso e risorto: / Nelle parole benedette del Vangelo: / Nel dono di questa eucaristia: / Padre buono, che ti sei rivelato ai piccoli e ai poveri, rafforza il nostro desiderio di incontrarti, sciogli la durezza del nostro cuore e donaci lo sguardo della fede. Te lo chiediamo nel nome di Gesù, Figlio tuo prediletto e nostro salvatore, che con te vive e regna nei secoli dei secoli. Amen.
</p>

<p>
<u>OFFERTORIO</u> / O Dio, da te provengono questi doni e tu li accetti come segno del nostro servizio sacerdotale: fa’ che, per tua misericordia, l’offerta che ascrivi a nostro merito ci ottenga il premio della gioia eterna. Per Cristo nostro Signore.
</p>

<p>
<img src="./MM/ComunioneSpirituale.jpg">
</p>

<p>
<u>COMMUNIO</u> / Canterò al Signore, che mi ha beneficato, e loderò il nome del Signore Altissimo. (Sal 12,6) ♦ Ecco, io sono con voi tutti i giorni, sino alla fine del mondo. (Mt 28,20)
</p>

<p>
<u>GRATIAS</u> / Saziati dal dono di salvezza, invochiamo la tua misericordia, o Signore: questo sacramento, che ci nutre nel tempo, ci renda partecipi della vita eterna. Per Cristo nostro Signore.
</p>

<h3>LECTIO</h3>

<h5>Patres</h5>

<p>
<u>EVANGELIZO-21</u> / Sant'Atanasio (295-373) vescovo d'Alessandria, dottore della Chiesa / Discorso contro gli Ariani, 2, 78-79 / “Chi ti ha dato questa autorità?” / La sapienza di Dio in persona, il Figlio unigenito, ha creato e fatto ogni cosa. Infatti dice il salmo: “Tutto hai fatto con saggezza” (104,24). (...) Come la nostra parola umana è l'immagine della Parola che è il Figlio di Dio (cfr Gv 1,1), così la nostra sapienza è, pure lei, l'immagine del Verbo che è la sapienza in persona. Perché abbiamo in essa la capacità di conoscere e pensare, diventiamo capaci di accogliere la Sapienza creatrice, e per essa possiamo conoscere il Padre. “Chi professa la sua fede nel Figlio possiede anche il Padre” (1Gv 2,23), e ancora: “Chi accoglie me accoglie colui che mi ha mandato” (Mt 10,40). (...) “Poiché, infatti, nel disegno sapiente di Dio il mondo, con tutta la sua sapienza, non ha conosciuto Dio, è piaciuto a Dio di salvare i credenti con la stoltezza della predicazione” (1Cor 1,21). Ormai Dio non vuole più, come nei tempi antichi, essere conosciuto attraverso immagini e ombre della Sapienza: ha voluto che la vera Sapienza in persona assuma la carne, diventi uomo, subisca la morte in croce, affinché in futuro tutti i credenti possano essere salvati dalla fede in questa Sapienza incarnata. Ecco la sapienza di Dio. Prima si faceva conoscere attraverso la sua immagine nelle cose create (...) ed in questo modo faceva conoscere il Padre. Poi lei, che è il Verbo, è diventata carne, come dice san Giovanni (1,14). Dopo aver distrutto la morte (1Cor 15,26) e salvato l'umanità, si è manifestata più chiaramente e, attraverso se stessa ha manifestato il Padre. E ciò le fa dire: “Che conoscano te, l'unico vero Dio, e colui che hai mandato, Gesù Cristo” (Gv 17,3). Tutta la terra è stata dunque colmata della sua conoscenza. Poiché c'è una sola conoscenza, del Padre attraverso il Figlio, e del Figlio a partire dal Padre. Il Padre pone in lui la sua gioia, e il Figlio gioisce della stessa gioia nel Padre, come afferma: “Ero la sua delizia ogni giorno, dilettandomi davanti a lui in ogni istante” (Pr 8,30).
</p>

<p>
<u>LettureBose</u> / Felice mutamento / Come deve comportarsi colui che è stato fatto degno di portare il nome di Cristo? Che cos'altro deve fare, se non esaminare sempre dentro di sé i propri pensieri, le proprie parole e le proprie azioni per vedere se esse sono secondo Cristo oppure estranee a lui? È molto facile operare tale discernimento. Ciò che viene fatto, pensato o detto in seguito a una passione cattiva non è per nulla in accordo con Cristo, ma porta l'impronta del nemico; questi stende le passioni cattive come fango sulla perla dell'anima e rovina così lo splendore della pietra preziosa. Ciò che invece è puro da ogni disposizione passionale si volge verso colui che è l'autore della libertà dalle passioni, il Cristo. Chi attinge da lui i propri pensieri come da una fonte pura ed eternamente zampillante mostra di assomigliare a Cristo, il modello [secondo il quale è stato creato] così come l'acqua riversata nell'anfora assomiglia all'acqua di fonte ... Io penso che la pienezza della vita cristiana consista nel realizzare nella nostra vita, con l'anima, le parole e le azioni, tutti quei nomi con cui viene chiamato Cristo; verremo così santificati in tutto il nostro corpo, nella nostra anima e nello spirito, come dice Paolo nelle sue parole di benedizione (1Ts 5,23), e ci manterremo lontani da ogni mescolanza con il male. Si potrebbe dire che questo non lo si può realizzare, poiché solo il Signore della creazione è immutabile, mentre la natura umana è mutevole e incline ai mutamenti, ... ma l'uomo non cambia soltanto in peggio, non avrebbe potuto nascere come cosa molto buona (Gen 1,31), se per natura fosse stato incline soltanto al male. L'effetto più bello del mutamento è dato dal crescere in bontà; essa trasforma chi cambia in meglio in un essere più divino. È dimostrato, in tal modo, che ciò che sembra temibile, cioè la mutevolezza della nostra natura, è in realtà come un'ala che ci consente di volare verso le cose più grandi, e sarebbe dunque dannoso per noi non poter accogliere la trasformazione in ciò che è migliore. (Gregorio di Nissa, La perfezione, pp. 211-213)
</p>

<p>
<u>FEGF1</u> / «Grandi cose ha fatto in me l’Onnipotente» San Francesco di Sales nel sedicesimo secolo / È caratteristico dello Spirito Santo, quando colpisce un cuore, cacciarne ogni tiepidezza. Egli ama la prontezza, ed è nemico degli indugi, dei ritardi nell’adempiere la volontà di Dio… «Maria partì in fretta» … Quante grazie si riversarono sulla casa di Zaccaria, quando Maria vi entrò ! Se Abramo ricevette tante grazie per aver ospitato tre angeli nella sua casa, quante benedizioni inondarono la casa di Zaccaria nella quale entrò l’angelo del superno consiglio, l’arca vera dell’alleanza, il divino profeta, Nostro Signore portato nel seno di Maria ! Tutta la casa fu piena di gioia: il bambino sussultò, il padre riebbe la vista, la madre fu piena dello Spirito Santo e ricevette il dono di profezia. Vedendo la Madonna entrare nella sua casa, esclamò: «A che debbo che la madre del mio Signore venga a me ?»… E Maria, udito quello che sua cugina diceva a sua lode, umiliò se stessa e rese gloria a Dio per tutto. Confessando che la sua felicità procedeva dal fatto che Dio «aveva guardato l’umiltà della sua serva», intonò il suo bel e mirabile cantico del Magnificat. Quanto, anche noi, dobbiamo essere pieni di gioia, quando quel divino Salvatore ci visita nel Santissimo e nelle grazie interiori, le parole che dice ogni giorno nel nostro cuore !
</p>

<p>
<u>FEGF2</u> / Fin da principio Dio ha giustificato tutti  per mezzo della fede, di San Clemente I, Papa  nel primo secolo / Meditiamo attentamente il mistero della benedizione che Dio dà agli uomini e vediamo quali sono le vie che conducono ad essa. Ripercorriamo gli avvenimenti fin dall’inizio. Per qual motivo il nostro patriarca Abramo fu benedetto? Non forse perché operò la giustizia e la verità mediante la fede? Isacco, pieno di fiducia si lasciò condurre di buon grado al sacrificio, conoscendo il futuro. Giacobbe in umiltà, a motivo del fratello, abbandonò la sua terra e si recò da Libano cui prestò servizio, e gli furono dati i dodici scettri di Israele. Ora se qualcuno, con animo sincero, passa in rassegna a uno a uno i doni che Dio ha concesso, ne riconoscerà  la magnificenza. Da Giacobbe infatti ebbero origine tutti i sacerdoti e i leviti che servono all’altare di Dio, da lui viene il Signore Gesù secondo la carne, da lui i re, i principi e i condottieri della tribù di Giuda. E neppure le altre sue tribù si trovano in minore onore, per il fatto che il Signore promette: «La tua discendenza sarà numerosa come le stelle del cielo» ( Gn 15,5; 22,17; 26,4). Tutti costoro dunque si sono acquistati gloria e grandezza non da se stessi o per le loro opere o per la giustizia con cui hanno agito, ma piuttosto per la volontà di Dio. Anche noi perciò, chiamati nel Cristo Gesù, in grazia della sua volontà, siamo giustificati non per nostro merito, né per la nostra sapienza o intelligenza o pietà o altra opera che possiamo aver compiuto sia pure con santità di intenzione, ma per mezzo della fede, con la quale Dio onnipotente ha giustificato tutti fin da principio. A lui sia gloria nei secoli dei secoli. Amen. Che cosa faremo allora, o fratelli? Cesseremo dalle buone opere e abbandoneremo la carità? Il Signore mai permetta che ci succeda tale sventura, ma affrettiamoci a compiere ogni opera buona. Anzi siano proprio le opere sante fonte della nostra gioia. Imitiamo in ciò il Creatore e Signore di tutte le cose che gioisce di quanto compie. (…) Teniamo presente come tutti i giusti si adornarono di buone opere, e come lo stesso Signore se ne ornò per parte sua e ne gioì. Davanti a un tal modello, aderiamo con prontezza alla sua volontà e con ogni energia compiamo le opere della giustizia.
</p>

<h3>Verbis</h3>

<p>
<u>Silvestrini-21</u> / Con quale autorità fai questo?! La Liturgia della parola di oggi è anzitutto un inno di ringraziamento a Dio per il dono della sapienza, che ci fa godere delle opere del Signore e ci aiuta a dare il giusto valore agli avvenimenti e alle cose che ci circondano. Nella pericope evangelica viene chiesto a Gesù da parte dei sommi sacerdoti, degli scribi e degli anziani: "Con quale autorità fai queste cose? O chi ti ha dato l'autorità di farle?" Che cosa faceva Gesù? - scacciava i venditori dal tempio - insegnava con autorità una dottrina nuova che non coincideva con gli schemi giudaici. Gesù non risponde alla domanda ma a sua volta intèrroga i suoi interlocutori per mettere alla prova la loro sincerità. Una loro risposta vera avrebbe ottenuto quella di Gesù. Domanda: "Il battesimo di Giovanni veniva da Dio o dagli uomini?..." I suoi interlocutori non sanno dare una risposta perché non vogliono compromettersi. E rispondono: Non lo sappiamo. E Gesù: "Neanch'io vi dico con quale autorità faccio queste cose." Ogni pagina del vangelo offre preziosi insegnamenti per la nostra vita perché il vangelo è vita. Quante volte forse anche noi cadiamo nella insincerità perché abbiamo paura di perdere la stima o la fiducia di qualcuno! Ci doni il Signore lo spirito di verità che ci fa esprimere i nostri giudizi nella piena libertà senza ingannare noi stessi né adulare altri per salvaguardare interessi personali. Possedere il dono della sapienza, di cui nella prima lettura, significa appunto agire con verità nella carità, nel rispetto di noi stessi e degli altri.
</p>

<p>
<u>LOYOLA-21</u> / Gesù entra per la terza volta in tre giorni consecutivi a Gerusalemme e cammina per l’ultima volta nel tempio. Di lì a poco festeggerà la Pasqua con i suoi discepoli donandosi totalmente e finalmente lo conosceranno! I sommi sacerdoti, gli scribi e gli anziani rappresentano non solo il potere politico e religioso ma anche quello culturale ed economico che si contrappone in maniera forte allo stile del messia che da poco è entrato in città a cavallo di un asinello. Alla domanda dei potenti riguardante l’origine dell’autorevolezza con cui insegna Gesù, Gesù stesso è pronto a rispondere, a patto che ognuno di noi sia disponibile a rispondere alla domanda su Giovanni. Il battista che predicò la conversione per il perdono dei peccati battezzò tutti coloro che si convertivano, riconoscendo il loro peccato. E noi? Siamo disposti a convertirci per aprirci alla sua misericordia e nascere come figli amati nel perdono? Non avendo risposta alla sua domanda, anche Gesù non risponde. Tace. Il mistero del silenzio di Dio si schiuderà nei giorni della sua passione dove il dono di sé sarà più grande di ogni nostra cecità. / Qundo l’agire di Dio mi ha lasciato senza parole? Cosa mi impedisce di chiedere a Gesù il perdono dei peccati? In che modo mii lascio interpretare dalla Parola del Signore? (Maria Buiatti Luca Baccolini)
</p>

<p>
<u>MichaelDavide Semeraro</u> / Fiorire / Concludiamo oggi la lettura liturgica del libro del Siracide, necessariamente fatta con alcuni salti, rimanendo in una sorta di stupore profondo per tutto ciò che la presenza di Dio è capace di operare nel nostro cuore e nelle pieghe più belle della nostra vita: «Del suo fiorire, come uva vicina a maturare, il mio cuore si rallegrò» (Sir 51,15). Molto diversa – tristemente diversa – è la situazione che ci viene riportata dal Vangelo di quest’oggi ove troviamo, invece, un atteggiamento di chiusura e di ostilità nei confronti del dono di una presenza come quella del Signore Gesù che, invece di essere accolta, viene ostinatamente rifiutata. Attorno al Signore Gesù «i capi dei sacerdoti, gli scribi e gli anziani» (Mc 11,27) sembrano fare le prove generali di quello che avverrà tra la notte e il mattino della Passione, quando cercheranno di annientare il fiore del Vangelo il cui profumo di libertà, di gioia e di pace è così gradito ai poveri e ai piccoli e così fastidioso per i potenti. La domanda che i notabili pongono al Signore Gesù tradisce, in realtà, ciò che sta loro a cuore: «Con quale autorità fai queste cose? O chi ti ha dato l’autorità di farle?» (Mc 11,28). Per il Signore Gesù questa è una domanda tanto inutile quanto il chiedere alla rosa, per riprendere un famoso verso del Pellegrino Cherubico, il suo “perché”. Inoltre, solo poco prima, quando gli stessi discepoli avevano sollevato la stessa questione, anche se in modi diversi, il Maestro aveva serenamente e severamente ribadito che «tra voi però non è così» (Mc 10,43). La reazione del Signore è pedagogica e, al contempo, anche abbastanza sbrigativa, mettendo i suoi interlocutori dinanzi alla doppiezza del loro cuore, frutto della paura di lasciarsi veramente interrogare e cambiare dalla vita e da ciò che avviene nella vita: «Neanche io vi dico con quale autorità faccio queste cose» (10, 33). Mentre l’autore del Siracide si mostra capace non solo di cercare la sapienza, ma anche di farsi ammaestrare e cambiare dall’ascolto delle sue esigenze, i notabili del popolo sembrano invece semplicemente preoccupati di conservare il loro potere, avvertendo come minaccia ogni dinamismo di crescita nella libertà e nella consapevolezza, cosicché non possono certo fare propria una parola come questa: «Con essa feci progresso; onorerò chi mi ha concesso la sapienza» (Sir 51,17). Al contrario, il Signore Gesù si fa garante e custode del mistero di Giovanni Battista, riconoscendo in questo profeta il segno del compimento di quei tempi nuovi che esigono modi nuovi, ma che turbano chiaramente quanti sarebbero chiamati a rinunciare a qualcosa di se stessi per aprirsi al dono di nuove strade. L’autore del Siracide fa memoria del suo cammino con queste parole: «A essa ho rivolto la mia anima e l’ho trovata nella purezza» (51,20). Si tratta della necessaria purezza del cuore per aprirsi veramente agli appelli della grazia, una purezza che non è esteriore e semplicemente cultuale, ma che passa attraverso il dono della propria vita come fu per Giovanni, come fu per il Signore Gesù. Allora la domanda diventa persino inutile: «Il battesimo di Giovanni veniva dal cielo o dagli uomini?» (Mc 11,30).
</p>

<p>
<u>Luigi Maria Epicoco</u> / Deporre le maschere / “Gesù e i suoi discepoli andarono di nuovo a Gerusalemme. E, mentre egli camminava nel tempio, vennero da lui i capi dei sacerdoti, gli scribi e gli anziani e gli dissero: «Con quale autorità fai queste cose? O chi ti ha dato l’autorità di farle?”. Gli scribi e gli anziani del Vangelo di oggi si comportano come quei commercianti invidiosi che si sentono sempre minacciati nei loro affari dagli altri e per questo cercando di rendergli la vita impossibile. Gesù sembra rovinare i loro affari e per questo gli domandando di “favorire i documenti”. Il messaggio di Gesù non può essere preso sul serio da simili persone: “Ma Gesù disse loro: «Vi farò una sola domanda. Se mi rispondete, vi dirò con quale autorità faccio questo. Il battesimo di Giovanni veniva dal cielo o dagli uomini? Rispondetemi»”. Gesù sa bene che non ammetteranno mai la straordinarietà di Giovanni, e non lo faranno per mancanza di lealtà. E a chi non è leale non si può nemmeno dare una cosa vera. È infatti forse il problema di tutti noi, che facciamo fatica a riconoscere nell’atteggiamento di questi scribi e di questi anziani la nostra medesima mentalità. Il più delle volte infatti a noi interessa cadere in piedi e non prendere sul serio la verità che Cristo è venuto ad annunciarci. Invece una fede autenticamente cristiana innanzitutto è l’esperienza di lasciarsi mettere in crisi dal messaggio di Cristo. Di sentire rivolte personalmente a ciascuno di noi le sue parole. Di smettere di volerlo manovrare e interpretare a nostro piacimento. E soprattutto di pensare che Gesù è venuto a “toglierci qualcosa”. Il cristianesimo non inizia quando smettiamo di sbagliare, ma quando cominciamo ad essere così leali da ammettere i nostri sbagli. “Rispondendo a Gesù dissero: «Non lo sappiamo». E Gesù disse loro: «Neanche io vi dico con quale autorità faccio queste cose»”.   La vita spirituale è impraticabile nell’ipocrisia. Bisogna prima deporre le maschere, e poi si possono ricevere davvero le risposte che cerchiamo.
</p>

<h3>DiBruno</h3>

<p>
<u>DiBruno-21</u> / Con quale autorità fai queste cose?<br>
SABATO 29 MAGGIO (Mc 11,27-33)<br>
Il potere è naturale e anche soprannaturale, viene da Dio direttamente ma anche indirettamente per mezzo di altri uomini. Chi esercita un potere di qualsiasi natura o origine, deve svolgerlo sempre con somma sapienza e nel timore del Signore, come purissima obbedienza alla sua volontà. Così insegna il Libro della Sapienza: “Ascoltate dunque, o re, e cercate di comprendere; imparate, o governanti di tutta la terra. Porgete l’orecchio, voi dominatori di popoli, che siete orgogliosi di comandare su molte nazioni. Dal Signore vi fu dato il potere e l’autorità dall’Altissimo; egli esaminerà le vostre opere e scruterà i vostri propositi: pur essendo ministri del suo regno, non avete governato rettamente né avete osservato la legge né vi siete comportati secondo il volere di Dio. Terribile e veloce egli piomberà su di voi, poiché il giudizio è severo contro coloro che stanno in alto. Gli ultimi infatti meritano misericordia, ma i potenti saranno vagliati con rigore. Il Signore dell’universo non guarderà in faccia a nessuno, non avrà riguardi per la grandezza, perché egli ha creato il piccolo e il grande e a tutti provvede in egual modo. Ma sui dominatori incombe un’indagine inflessibile. Pertanto a voi, o sovrani, sono dirette le mie parole, perché impariate la sapienza e non cadiate in errore” (Sap 6,1-9). Un potere esercitato senza sapienza e timore del Signore, si trasforma in arbitrio. Non è più esercitato per il più grande bene, ma per il male. <br>
Sul potere così risponde Gesù a Pilato: “All’udire queste parole, Pilato ebbe ancor più paura. Entrò di nuovo nel pretorio e disse a Gesù: «Di dove sei tu?». Ma Gesù non gli diede risposta. Gli disse allora Pilato: «Non mi parli? Non sai che ho il potere di metterti in libertà e il potere di metterti in croce?». Gli rispose Gesù: «Tu non avresti alcun potere su di me, se ciò non ti fosse stato dato dall’alto. Per questo chi mi ha consegnato a te ha un peccato più grande»” (Gv 19,8-11). Mentre san Paolo così esorta i cristiani: “Ciascuno sia sottomesso alle autorità costituite. Infatti non c’è autorità se non da Dio: quelle che esistono sono stabilite da Dio. Quindi chi si oppone all’autorità, si oppone all’ordine stabilito da Dio. E quelli che si oppongono attireranno su di sé la condanna. I governanti infatti non sono da temere quando si fa il bene, ma quando si fa il male. Vuoi non aver paura dell’autorità? Fa’ il bene e ne avrai lode, poiché essa è al servizio di Dio per il tuo bene. Ma se fai il male, allora devi temere, perché non invano essa porta la spada; è infatti al servizio di Dio per la giusta condanna di chi fa il male. Perciò è necessario stare sottomessi, non solo per timore della punizione, ma anche per ragioni di coscienza. Per questo infatti voi pagate anche le tasse: quelli che svolgono questo compito sono a servizio di Dio. Rendete a ciascuno ciò che gli è dovuto: a chi si devono le tasse, date le tasse; a chi l’imposta, l’imposta; a chi il timore, il timore; a chi il rispetto, il rispetto” (Rm 13,1-7). Il cristiano dinanzi all’autorità risponde con l’obbedienza, purché essa non contraddice la Legge del suo Signore e Dio. In questa caso si sottomette all’autorità subendo il martirio. <br>
In quel tempo, Gesù e i suoi discepoli andarono di nuovo a Gerusalemme. E, mentre egli camminava nel tempio, vennero da lui i capi dei sacerdoti, gli scribi e gli anziani e gli dissero: «Con quale autorità fai queste cose? O chi ti ha dato l’autorità di farle?». Ma Gesù disse loro: «Vi farò una sola domanda. Se mi rispondete, vi dirò con quale autorità faccio questo. Il battesimo di Giovanni veniva dal cielo o dagli uomini? Rispondetemi». Essi discutevano fra loro dicendo: «Se diciamo: “Dal cielo”, risponderà: “Perché allora non gli avete creduto?”. Diciamo dunque: “Dagli uomini”?». Ma temevano la folla, perché tutti ritenevano che Giovanni fosse veramente un profeta. Rispondendo a Gesù dissero: «Non lo sappiamo». E Gesù disse loro: «Neanche io vi dico con quale autorità faccio queste cose».<br>
Noi sappiamo che l’autorità di Gesù viene dal Padre. Se Gesù avesse rivelato questa origine, sarebbe stato lapidato all’istante. Lo Spirito Santo viene in suo aiuto. Pone una domanda. Essi non rispondono e Gesù è dispensato dal dare la sua risposta. Sempre la verità va detta con somma prudenza. Spesso non serve perché il cuore è di pietra.<br>
Madre della Redenzione, Angeli, Santi, fateci sommamente prudenti, saggi, attenti.  
</p>

<p>
<u>HomilyVoice-21</u> / <a href="file:///D:/MULO/HomilyVoice" title="HomilyVoice" class="file">HomilyVoice</a><br>
SABATO 29 MAGGIO – VIII SETTIMANA T. O. [B]<br>
PRIMA LETTURA<br>
Quand’ero ancora giovane, prima di andare errando, ricercai assiduamente la sapienza nella mia preghiera.<br>
La sapienza è dono di Dio e sempre deve essere cercata da ogni uomo con assiduità. Ma a chi il Signore dona la sapienza?<br>
Ecco la risposta che viene a noi data dal Testo Sacro: “Amate la giustizia, voi giudici della terra, pensate al Signore con bontà d’animo e cercatelo con cuore semplice. Egli infatti si fa trovare da quelli che non lo mettono alla prova, e si manifesta a quelli che non diffidano di lui. I ragionamenti distorti separano da Dio; ma la potenza, messa alla prova, spiazza gli stolti. La sapienza non entra in un’anima che compie il male né abita in un corpo oppresso dal peccato. Il santo spirito, che ammaestra, fugge ogni inganno, si tiene lontano dai discorsi insensati e viene scacciato al sopraggiungere dell’ingiustizia” (Sap 1,1-5). <br>
La sapienza può entrare solo in quel cuore che pratica la giustizia. Cosa è la giustizia? È condurre la propria vita nella perenne obbedienza alla Legge del Signore. Ed è in questa prima verità che tutta la giustizia degli uomini è falsità e inganno, quando è giustizia contro la volontà manifestata del Signore nella sua Santa Legge, nei suoi Comandamenti. <br>
Per l’uomo oggi è giustizia il divorzio. È giustizia l’aborto. È giustizia l’eutanasia. È giustizia il matrimonio tra due persone dello stesso sesso. È giustizia l’utero in affitto. È giustizia la madre surrogata. È giustizia ogni concepimento da seme maschile e da ovuli venduti e comprati. Se volessimo enumerare tutti i paragrafi della giustizia secondo gli uomini sarebbe umanamente impossibile.<br>
Cosa dice invece il Signore, il Creatore, il Dio vivo e vero che ha fatto l’uomo? Che tutto ciò che è non osservanza della sua Santa Legge, dei suoi Comandamenti, dei suoi Statuti, mai potrà dirsi giustizia. Questa giustizia contro i Comandamenti è somma ingiustizia. Mai il Signore darà la sua sapienza a quanti praticano, difendono, scrivono, votano, in qualche modo collaborano con questa giustizia iniquamente ingiusta.<br>
Se leggiamo quanto dice il Libro della Sapienza alla luce di quanto invece rivela il profeta Isaia, dobbiamo aggiungere la necessità della conversione, che è abbandono della nostra ingiustizia per abbracciare solo la purissima giustizia del Signore: “O voi tutti assetati, venite all’acqua, voi che non avete denaro, venite, comprate e mangiate; venite, comprate senza denaro, senza pagare, vino e latte. Perché spendete denaro per ciò che non è pane, il vostro guadagno per ciò che non sazia? Su, ascoltatemi e mangerete cose buone e gusterete cibi succulenti. Porgete l’orecchio e venite a me, ascoltate e vivrete.<br>
Cercate il Signore, mentre si fa trovare, invocatelo, mentre è vicino. L’empio abbandoni la sua via e l’uomo iniquo i suoi pensieri; ritorni al Signore che avrà misericordia di lui e al nostro Dio che largamente perdona. Perché i miei pensieri non sono i vostri pensieri, le vostre vie non sono le mie vie. Oracolo del Signore. Quanto il cielo sovrasta la terra, tanto le mie vie sovrastano le vostre vie, i miei pensieri sovrastano i vostri pensieri (Is 55,1-9). <br>
Ecco ancora cosa rivela Isaia: “Siamo divenuti tutti come una cosa impura, e come panno immondo sono tutti i nostri atti di giustizia; tutti siamo avvizziti come foglie, le nostre iniquità ci hanno portato via come il vento. Nessuno invocava il tuo nome, nessuno si risvegliava per stringersi a te; perché tu avevi nascosto da noi il tuo volto, ci avevi messo in balìa della nostra iniquità (Is 64,5-6). <br>
La giustizia degli uomini è come un panno immondo, una cosa impura. All’uomo, anche cristiano, oggi proprio questo manca: dichiarare panno immondo tutta la sua nuova giustizia. Invece anche il cristiano ormai si è lasciato trascinare dal vortice del vento del mondo. Dichiara panno immondo la giustizia secondo Dio e purissima giustizia il panno immondo degli uomini. È questa oggi la grande confusione che sta avvolgendo tutto il mondo cristiano: la dichiarazione di giustizia vera data alla giustizia falsa e di giustizia falsa data alla giustizia vera. 
</p>

<p>
LEGGIAMO Sir 51,12c-20b<br>
Io loderò incessantemente il tuo nome, canterò inni a te con riconoscenza». La mia supplica fu esaudita: tu infatti mi salvasti dalla rovina e mi strappasti da una cattiva condizione. Per questo ti loderò e ti canterò, e benedirò il nome del Signore. Quand’ero ancora giovane, prima di andare errando, ricercai assiduamente la sapienza nella mia preghiera. Davanti al tempio ho pregato per essa, e sino alla fine la ricercherò. Del suo fiorire, come uva vicina a maturare, il mio cuore si rallegrò. Il mio piede s’incamminò per la via retta, fin da giovane ho seguìto la sua traccia. Chinai un poco l’orecchio, l’accolsi e vi trovai per me un insegnamento abbondante. Con essa feci progresso; onorerò chi mi ha concesso la sapienza. Ho deciso infatti di metterla in pratica, sono stato zelante nel bene e non me ne vergogno.  La mia anima si è allenata in essa, sono stato diligente nel praticare la legge. Ho steso le mie mani verso l’alto e ho deplorato che venga ignorata. <br>
A essa ho rivolto la mia anima e l’ho trovata nella purezza. In essa ho acquistato senno fin da principio, per questo non l’abbandonerò. Le mie viscere si sono commosse nel ricercarla, per questo ho fatto un acquisto prezioso. Il Signore mi ha dato come mia ricompensa una lingua e con essa non cesserò di lodarlo. Avvicinatevi a me, voi che siete senza istruzione, prendete dimora nella mia scuola. Perché volete privarvi di queste cose, mentre le vostre anime sono tanto assetate? Ho aperto la mia bocca e ho parlato: «Acquistatela per voi senza denaro. Sottoponete il collo al suo giogo e la vostra anima accolga l’istruzione: essa è vicina a chi la cerca.  Con i vostri occhi vedete che ho faticato poco e ho trovato per me un grande tesoro.  Acquistate l’istruzione con grande quantità d’argento e con essa otterrete molto oro. L’anima vostra si diletti della misericordia di lui, non vergognatevi di lodarlo. Compite la vostra opera per tempo ed egli a suo tempo vi ricompenserà».<br>
Il vero Maestro cristiano non è colui che parla dal cuore del mondo con sofistica discorsi di sapienza umana. Il vero Maestro cristiano è invece colui che parla dal cuore di Cristo, nello Spirito Santo, e sa separare con perfetto taglio ciò che è conforme al cuore di Cristo Gesù e alla sua Parola e ciò che invece differisce. Anche la più piccola differenza va messa in luce. Chi non mette in luce anche la più piccola differenza mai potrà dirsi vero Maestro cristiano. <br>
Come dice Giobbe, è solo un raffazzonatore di menzogne. Non separa con taglio netto giustizia vera secondo Dio e giustizia falsa secondo gli uomini: “Voi imbrattate di menzogne, siete tutti medici da nulla. Magari taceste del tutto: sarebbe per voi un atto di sapienza! Ascoltate dunque la mia replica e alle argomentazioni delle mie labbra fate attenzione. Vorreste forse dire il falso in difesa di Dio  e in suo favore parlare con inganno? Vorreste prendere le parti di Dio e farvi suoi avvocati? Sarebbe bene per voi se egli vi scrutasse? Credete di ingannarlo, come s’inganna un uomo? Severamente vi redarguirà, se in segreto sarete parziali (Gb 13,4-10). <br>
Altra verità riguardo alla sapienza è la sua intima unità con la Parola del Signore: “Come potete dire: “Noi siamo saggi, perché abbiamo la legge del Signore”? A menzogna l’ha ridotta lo stilo menzognero degli scribi! I saggi restano confusi, sconcertati e presi come in un laccio. Ecco, hanno rigettato la parola del Signore: quale sapienza possono avere? (Ger 8,8-9). <br>
È questo oggi il male cristiano: si chiama giustizia ciò che è contro i Comandamenti del Signore e si dice sapienza ciò che è negazione della Parola di Cristo Gesù. Tutto questo grazie a tutti quei maestri che ogni giorno imbrattano di menzogne il Santo Vangelo della salvezza. Grazie a coloro che negano la verità di Cristo per amore dell’uomo e distruggono il Dio vivo vero per compiacere gli uomini. E tutto questo è detto amore. <br>
 LETTURA DEL  VANGELO<br>
Rispondendo a Gesù dissero: «Non lo sappiamo». E Gesù disse loro: «Neanche io vi dico con quale autorità faccio queste cose».<br>
È cosa giusta esaltare il Signore nostro Dio, per le grandi meraviglie compiute per Cristo Gesù, nostro Salvatore e Redentore, con lo stesso cantico di lode della Vergine Maria.<br>
«L’anima mia magnifica il Signore e il mio spirito esulta in Dio, mio salvatore, perché ha guardato l’umiltà della sua serva. D’ora in poi tutte le generazioni mi chiameranno beata. Grandi cose ha fatto per me l’Onnipotente e Santo è il suo nome; di generazione in generazione la sua misericordia per quelli che lo temono.<br>
Ha spiegato la potenza del suo braccio, ha disperso i superbi nei pensieri del loro cuore; ha rovesciato i potenti dai troni, ha innalzato gli umili; ha ricolmato di beni gli affamati, ha rimandato i ricchi a mani vuote. Ha soccorso Israele, suo servo, ricordandosi della sua misericordia, come aveva detto ai nostri padri, per Abramo e la sua discendenza, per sempre» (Lc 1,46-55). <br>
In verità anche Gesù innalza dal suo cuore il suo Magnificat al Padre: «Ti rendo lode, Padre, Signore del cielo e della terra, perché hai nascosto queste cose ai sapienti e ai dotti e le hai rivelate ai piccoli. Sì, o Padre, perché così hai deciso nella tua benevolenza. Tutto è stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorrà rivelarlo. Venite a me, voi tutti che siete stanchi e oppressi, e io vi darò ristoro. Prendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. Il mio giogo infatti è dolce e il mio peso leggero» (Mt 11,25-30). <br>
È stata sufficiente una semplicissima richiesta di Gesù ai sapienti e ai dotti del suo tempo, a coloro che si ritenevano possessori della scienza e della sapienza divina, e all’istante la loro sapienza, scienza, dottrina, intelligenza, conoscenza dei misteri di Dio e dell’uomo si frantuma come si è frantumata la statua dalla testa d’oro e dai piedi di ferro e argilla vista in sogno da Nabucodonosor.<br>
La vera sapienza è tutta in Cristo Gesù e in Lui agisce con ogni potenza di Spirito Santo. Veramente in Gesù la divina ed eterna sapienza si manifesta e si rivela come spirito intelligente, santo, unico, molteplice, sottile, agile, penetrante, senza macchia, schietto, inoffensivo, amante del bene, pronto, libero, benefico, amico dell’uomo, stabile, sicuro, tranquillo, che può tutto e tutto controlla, che penetra attraverso tutti gli spiriti intelligenti, puri, anche i più sottili”. E ancora, in Cristo Gesù la sapienza è più veloce di qualsiasi movimento, per la sua purezza si diffonde e penetra in ogni cosa. È effluvio della potenza di Dio, emanazione genuina della gloria dell’Onnipotente; per questo nulla di contaminato penetra in essa. <br>
È riflesso della luce perenne, uno specchio senza macchia dell’attività di Dio e immagine della sua bontà. Sempre in Gesù la sapienza sebbene unica, può tutto; pur rimanendo in se stessa, tutto rinnova e attraverso i secoli, passando nelle anime sante, prepara amici di Dio e profeti. Dio infatti non ama se non chi vive con la sapienza. Ella in realtà è più radiosa del sole e supera ogni costellazione, paragonata alla luce risulta più luminosa; a questa, infatti, succede la notte, ma la malvagità non prevale sulla sapienza” (Sap 7,11-30).<br>
Ecco come l’Apostolo Paolo annuncia Cristo Gesù Crocifisso, Sapienza di Dio: “La parola della croce infatti è stoltezza per quelli che si perdono, ma per quelli che si salvano, ossia per noi, è potenza di Dio. Sta scritto infatti: Distruggerò la sapienza dei sapienti e annullerò l’intelligenza degli intelligenti. Dov’è il sapiente? Dov’è il dotto? Dov’è il sottile ragionatore di questo mondo? Dio non ha forse dimostrato stolta la sapienza del mondo? Poiché infatti, nel disegno sapiente di Dio, il mondo, con tutta la sua sapienza, non ha conosciuto Dio, è piaciuto a Dio salvare i credenti con la stoltezza della predicazione. <br>
Mentre i Giudei chiedono segni e i Greci cercano sapienza, noi invece annunciamo Cristo crocifisso: scandalo per i Giudei e stoltezza per i pagani; ma per coloro che sono chiamati, sia Giudei che Greci, Cristo è potenza di Dio e sapienza di Dio. Infatti ciò che è stoltezza di Dio è più sapiente degli uomini, e ciò che è debolezza di Dio è più forte degli uomini” (1Cor 1,18-25). <br>
Ma sempre dinanzi alla sapienza di Cristo Gesù la sapienza dei sapienti di questo mondo si è sgretolata come le mura di Gerico al suono delle trombe dei figli d’Israele. Una sola parola di Gesù e la sapienza del mondo si spegne. Veramente il Signore disperde i superbi nei pensieri del loro cuore.  Ecco cosa dice ancora lo Spirito Santo sulla sapienza: “Non c’è sapienza, non c’è prudenza, non c’è consiglio di fronte al Signore. Il cavallo è pronto per il giorno della battaglia, ma al Signore appartiene la vittoria” (Pr 21,30-31).  Essendo la sapienza un dono del Signore, darà mai il Signore la sua sapienza ai sapienti di questo mondo perché venga distrutta la sua sapienza divina ed eterna che è Cristo Gesù, Lui, la Sapienza che si è fatta carne ed è venuto ad abitare in noi pieno di grazia e di verità? La sapienza divina è invincibile, indistruttibile, eterna. 
</p>

<p>
LEGGIAMO IL TESTO DI Mc 11,27-33<br>
Andarono di nuovo a Gerusalemme. E, mentre egli camminava nel tempio, vennero da lui i capi dei sacerdoti, gli scribi e gli anziani e gli dissero: «Con quale autorità fai queste cose? O chi ti ha dato l’autorità di farle?».  Ma Gesù disse loro: «Vi farò una sola domanda. Se mi rispondete, vi dirò con quale autorità faccio questo. Il battesimo di Giovanni veniva dal cielo o dagli uomini? Rispondetemi». <br>
Essi discutevano fra loro dicendo: «Se diciamo: “Dal cielo”, risponderà: “Perché allora non gli avete creduto?”. Diciamo dunque: “Dagli uomini”?». Ma temevano la folla, perché tutti ritenevano che Giovanni fosse veramente un profeta. Rispondendo a Gesù dissero: «Non lo sappiamo». E Gesù disse loro: «Neanche io vi dico con quale autorità faccio queste cose».<br>
La risposta dei capi dei sacerdoti, degli scribi e degli anziani si rivela dinanzi a Gesù in tutta la sua fragilità e debolezza, meschinità e pochezza, ma anche in tutta la sua ipocrisia e doppiezza di cuore e di mente. Dove risiede il pesante peccato di questi uomini? Nella loro non obbedienza alla verità. Si compie in loro la parola detta da Gesù a Nicodemo: “La luce è venuta nel mondo, ma gli uomini hanno amato più le tenebre che la luce, perché le loro opere erano malvagie. Chiunque infatti fa il male, odia la luce, e non viene alla luce perché le sue opere non vengano riprovate. Invece chi fa la verità viene verso la luce, perché appaia chiaramente che le sue opere sono state fatte in Dio” (Gv 3,19-21).<br>
Chi è preposto al servizio della verità, deve obbedienza alla verità anche a costo della sua vita. Il suo sangue va sparso in sacrificio per la difesa della verità. È questa l’infinita distanza che separa capi dei sacerdoti, scribi e anziani del popolo da Cristo Gesù.  Cristo Gesù per la difesa della verità si è lasciato inchiodare sulla croce. Questi uomini inchiodano la verità sulla croce per continuare a servire se stessi dalla falsità, dall’inganno, dalla menzogna. Questo vale per tutti i responsabili e i custodi della verità: il servizio alla verità e la sua difesa si fa fino al dono della propria vita. Ci si lascia inchiodare sulla croce, si rinuncia al mondo intero, pur di difendere e salvare la verità.<br>
Madre della Verità Eterna che in te si è fatta carne, fa’ che ogni discepolo di Gesù consacri la sua vita a Cristo Signore, Verità, Sapienza, Giustizia, Pensiero del Padre, anche con l’’effusione del sangue. Amen.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
