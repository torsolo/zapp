<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-08</h1>-->
<h1>DIES-02-08</h1>

<h5>Oremus</h5>

<p>
<ul>
<li>Padre, comincia un'altra giornata, fatta di incontri, di compiti e di richieste a cui dovrò rispondere. Tu mi parlerai attraverso tutto questo. Dammi la tua luce perché io possa sentire la tua voce e possa rispondere alla tua chiamata. Dammi la forza perché agisca secondo la tua volontà.</li>
</ul>
</p>

<p>
<ul>
<li>Dal desiderio di essere amato, liberami Signore. Dal desiderio di essere stimato, liberami Signore. Dal desiderio di essere preferito, liberami Signore. Dal desiderio di essere approvato, liberami Signore. Dalla paura di essere umiliato, liberami Signore. Dalla paura di essere rifiutato, liberami Signore. Dalla paura di essere calunniato, liberami Signore. Dalla paura di essere abbandonato, liberami Signore. Fa' che io possa sempre desiderare che gli altri crescano e io diminuisca, così che abbia ad assomigliare sempre più a te, mio dolce Signore.</li>
</ul>
</p>

<p>
<ul>
<li>Tu sei vicino a me / Dammi semplicità, Signore, la giusta ingenuità per correrti incontro senza timori. Dammi il sorriso, Signore, l’unica ricchezza che posso donare a mio fratello. Dammi la disponibilità, Signore, rendimi sereno davanti al tuo progetto. Dammi autenticità, Signore: fa’ che io sappia baciare il lebbroso. E infine, Signore, dammi coraggio, perché sento le gambe tremare e il cuore battere forte. Ho tanta paura Signore, ma so che tu sei vicino a me. (Ivan Bodrozic)</li>
</ul>
</p>

<p>
<ul>
<li>O Gesù, mi fai conoscere e comprendere in che cosa consiste la grandezza di un'anima: non nelle grandi azioni, ma in un grande amore. È l'amore che vale ed esso conferisce grandezza alle nostre azioni. Benché le nostre azioni siano piccole e ordinarie di per sé, in conseguenza dell'amore diventano grandi e potenti davanti a Dio, solo grazie all'amore (Diario Faustina, 889). </li>
</ul>
</p>

<p>
<ul>
<li>Donaci, Padre, di ascoltare nella profondità del cuore la tua voce, che chiama. Aiutaci a discernerla fra le tante voci che affollano la fatica dei giorni. Fa' che ci apriamo ad essa nella libertà, pronti a vivere l'audacia di chi rischia tutto per amore e per amore si consegna a te, accettando di andare dove noi non vorremmo, ma dove tu vorrai per ciascuno di noi. Fa che liberi anche dalla nostra libertà, possiamo seguire il figlio tuo e Signore nostro sulla via della vita, compiendo ogni giorno le piccole scelte della fedeltà, in cui si manifesta la grande scelta del cuore e si costruisce la vera gioia di esistere. </li>
</ul>
</p>

<p>
<ul>
<li>Dolcissimo e amorosissimo Signore, tu conosci la mia debolezza e la miseria che mi affligge; sai quanto siano grandi il male e i dolori in cui giaccio e come io sia frequentemente oppresso, provato, sconvolto e pieno di angoscia. Io vengo a te per essere aiutato, consolato e sollevato. Sii tu solo la mia dolce attrazione e tutta la mia forza, perché tu solo sei mio cibo e mia bevanda, mio amore e mia gioia, mia dolcezza e mio sommo bene.</li>
</ul>
</p>

<p>
<ul>
<li>Le mani di Dio / Dio solo può dare la fede; tu, però, puoi dare la tua testimonianza. Dio solo può dare la speranza; tu, però, puoi infondere fiducia nei tuoi fratelli. Dio solo può dare l’amore; tu, però, puoi insegnare all’altro ad amare. Dio solo può dare la pace; tu, però, puoi seminare l’unione. Dio solo può dare la forza; tu, però, puoi dare sostegno ad uno scoraggiato. Dio solo è la via; tu, però, puoi indicarla agli altri. Dio solo è la luce; tu, però, puoi farla brillare agli occhi di tutti. Dio solo è la vita; tu, però, puoi far rinascere negli altri il desiderio di vivere. Dio solo può fare ciò che appare impossibile; tu, però, potrai fare il possibile. Dio solo basta a se stesso; egli, però, preferisce contare su di te. (Canto brasiliano)</li>
</ul>
</p>

<p>
<ul>
<li>TRIDUO SPIRITO SANTO / Vieni in noi, Spirito Santo / Spirito di Sapienza, / Spirito d'intelligenza / Spirito di adorazione, / vieni in noi, Spirito Santo! / Spirito di forza, / Spirito di scienza, / Spirito di gioia, / vieni in noi, Spirito Santo! / Spirito di amore, / Spirito di pace, / Spirito di giubilo, / vieni in noi, Spirito Santo! / Spirito di servizio, / Spirito di bontà, / Spirito di dolcezza, / vieni in noi, Spirito Santo! / O Dio nostro Padre, principio di ogni amore e sorgente di ogni gioia, donandoci lo Spirito del tuo Figlio Gesù, riversa nei nostri cuori la pienezza dell'amore perché non possiamo amare altri che Te e salvare in quest'unico amore tutte le nostre tenerezze umane. / Dalla Parola di Dio: Dal libro del profeta Ezechiele: «In quei giorni, la mano del Signore fu sopra di me e il Signore mi portò fuori in spirito e mi depose nella pianura che era piena di ossa: mi fece passare tutt'intorno accanto ad esse. Vidi che erano in grandissima quantità sulla distesa della valle e tutte inaridite. Mi disse: "Figlio dell'uomo, potranno queste ossa rivivere?". Io risposi: "Signore Dio, tu lo sai". Egli mi replicò: "Profetizza su queste ossa e annunzia loro: Ossa inaridite, udite la parola del Signore. Dice il Signore Dio a queste ossa: Ecco, io faccio entrare in voi lo spirito e rivivrete. Metterò su di voi i nervi e farò crescere su di voi la carne, su di voi stenderò la pelle e infonderò in voi lo spirito e rivivrete, saprete che io sono il Signore". Io profetizzai come mi era stato ordinato, mentre io profetizzavo, sentii un rumore e vidi un movimento fra le ossa, che si accostavano l'uno all'altro, ciascuno al suo corrispondente. Guardai ed ecco sopra di esse i nervi, la carne cresceva e la pelle le ricopriva, ma non c'era spirito in loro. Egli aggiunse: "Profetizza allo spirito, profetizza figlio dell'uomo e annunzia allo spirito: Dice il Signore Dio: Spirito, vieni dai quattro venti e soffia su questi morti, perché rivivano". Io profetizzai come mi aveva comandato e lo spirito entrò in essi e ritornarono in vita e si alzarono in piedi, erano un esercito grande, sterminato. Mi disse: "Figlio dell'uomo, queste ossa sono tutta la gente di Israele. ecco, essi vanno dicendo: le nostre ossa sono inaridite, la nostra speranza è svanita, noi siamo perduti. Perciò profetizza e annunzia loro: Dice il Signore Dio: Ecco, io apro i vostri sepolcri, vi resuscito dalle vostre tombe, o popolo mio, e vi riconduco nel paese di Israele. Riconoscerete che io sono il Signore, quando aprirò le vostre tombe e vi resusciterò dai vostri sepolcri, o popolo mio. Farò entrare in voi il mio spirito e rivivrete, vi farò riposare nel vostro paese, saprete che io sono il Signore. L'ho detto e lo farò"» (Ez 37, 1 - 14)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
8 febbraio: san Girolamo Emiliani, fondatore dei Chierici Regolari di Somasca; santa Giuseppina Bakhita, vergine della congregazione delle Figlie della Carità; santa Cointa, martire; san Invenzio, vescovo di Pavia; santi martiri costantinopolitani; san Giacuto, abate; sant'Onorato, vescovo di Milano; san Nicezio, vescovo di Besançon; san Paolo, vescovo di Verdun; beato Pietro, detto Igneo, monaco; santo Stefano, abate, fondatore dell'abbazia di Grandmont; beata Giuseppina Bonino, fondatrice delle Suore della Sacra Famiglia di Savigliano.
</p>

<h5>Quotes</h5>

<p>
<ul>
<li>Quando una persona ama tanto un’altra, desidera ardentemente andarle vicino: dunque, perché avere tanto paura della morte? La morte ci porta a Dio! (S. Giuseppina Bakhita)</li>
<li>Io sono tra coloro che credono che il tutto stia nel poco. Il bambino è piccolo, ma racchiude l’uomo. Il cervello è limitato ma ospita il pensiero. L’occhio non è che un puntino ma abbraccia le miglia. (A. Dumas)</li>
<li>Ciò che si dice vicino al cadavere di un leone, non lo si dice quando il leone è ancora vivo. (Costa d’Avorio)</li>
<li>Si volge ad attendere il futuro solo chi non sa vivere il presente. (Seneca)</li>
</ul>
</p>

<h5>Poesia</h5>

<p>
<ul>
<li>Del mondo e sue parti / Il mondo è un animal grande e perfetto, / statua di Dio, che Dio lauda e simiglia: / noi siam vermi imperfetti e vil famiglia, / ch'intra il suo ventre abbiam vita e ricetto. / Se ignoriamo il suo amor e 'l suo intelletto, / né il verme del mio ventre s'assottiglia / a saper me, ma a farmi mal s'appiglia: / dunque bisogna andar con gran rispetto. / Siam poi alla terra, ch'è un grande animale / dentro al massimo, noi come pidocchi / al corpo nostro, e però ci fan male. / Superba gente, meco alzate gli occhi / e misurate quanto ogn'ente vale: / quinci imparate che parte a voi tocchi. / (T.Campanella)</li>
</ul>
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
039 Preoccupazione / La preoccupazione è un vizio / che ostacola la compassione. / Quello della preoccupazione è un problema sempre più serio. Forse dipende dalla natura della nostra civiltà troppo avanzata; forse è una misura della nostra stessa degenerazione spirituale. Qualunque ne sia la causa, è però chiaro che preoccuparsi non serve. La preoccupazione è il cancro delle emozioni - un interesse divenuto coercitivo. E ci consuma il corpo e la mente. Non serve nemmeno dire "Non pensarci": l'unico risultato è che ci preoccupiamo ancora di più. Piuttosto è meglio proseguire per la nostra strada, cambiando ciò che possiamo. Il resto deve risolversi in compassione. In questo mondo di ingiustizie razziali, di neonati affetti da immunodeficienza, di squilibrio economico, violenza personale e conflitti internazionali, è impossibile pensare ai problemi di tutti. Avere cura di noi stessi e fare qualcosa di buono per coloro che incontriamo è già abbastanza. Questa è la compassione, e dobbiamo praticarla a dispetto delle circostanze più sconvolgenti. Ogni volta che ci imbattiamo in un problema, cerchiamo di offrire il nostro aiuto. Dopo avere agito, ritiriamoci e smettiamo di preoccuparci. Proseguiamo per la nostra strada senza farne parola con nessuno. Se vi è stata azione, non vi sarà preoccupazione.
</p>

<h5>InFinemDei</h5>

<p>
Mio Dio, un'altra giornata è terminata, come tutte le altre, senza miracoli. Da tanto tempo ormai sopporto a fatica i miei limiti. Tu che puoi tutto, non vuoi fare un miracolo, anche piccolo, per me, un miracolo che potrebbe cambiare tutto? Invece no: mi fai portare questo fardello. Che peccato! Ma tu non puoi negare di essere in parte responsabile di questa fastidiosa storia; allora io scopro che non sono affatto solo, e ciò deve bastarmi anche per questa sera.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
