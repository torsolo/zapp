<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-09</h1>-->
<h1>DIES-01-09</h1>

<h5>Oremus</h5>

<p>
<ul>
<li>Signore, fa' che l'amore che hai manifestato ai pastori e ai Magi, ai poveri d'Israele e alle nazioni pagane, raggiunga in noi la perfezione, trasparenza perfetta alla perfetta innocenza di Dio, al più puro dei suoi irraggiamenti, adesione totale, aderenza completa, che in ebraico si esprime con la parola "Amen". Come il Figlio è l'Amen del Padre, fa' che noi diveniamo l'Amen del Figlio. Allora, in questa intimità assoluta con l'intimo del Padre e dello Spirito, nella familiarità che ci viene offerta nella Trinità, sapremo che l'amore perfetto scaccia il timore.</li>
</ul>
</p>

<p>
<ul>
<li>Novena al Santo Bambino Gesù di Praga (8) / O Gesù Bambino, grazie della duplice lezione che oggi mi hai impartito. Cercherò di cambiare il mio cuore, così anemico e sporco, e lo incamminerò nella vita dell'infanzia spirituale. Metterò poi a disposizione della fanciullezza e della gioventù la mia mente, il mio cuore, i mezzi di cui posso disporre. Fa' che salvi le anime, o Gesù Bambino, e porterò in salvo anche la mia povera anima. Fa' che salvi anime e potrò sperare di essere consolato nella mia presente necessità. / Santo Bambino Gesù, benedicimi. / Pater, Ave, Gloria / Santo Bambino Gesù, ascoltami. / Pater, Ave, Gloria / Santo Bambino Gesù, esaudiscimi. / Pater, Ave, Gloria</li>
</ul>
</p>

<p>
<ul>
<li>Novena a Sant'Antonio Abate (2) / O Sant'Antonio che hai distribuito in elemosina tutte le tue sostanze e scegliesti una vita di penitenza e preghiera ottienici dal signore la grazia di non fidarci delle ricchezze e l'amore per la preghiera. / Gloria al Padre...</li>
</ul>
</p>

<p>
<ul>
<li>Padre, che hai fatto tutte le cose in numero, peso e misura, e in ogni creatura hai infuso un raggio della tua bellezza, e hai affidato all'uomo il dono dell'intelligenza, e hai posto tuo Figlio per fine di tutta la creazione, manda sempre il tuo Spirito che continui a ornare i cieli e a fare nuova la vita fino a quando ogni essere potrà goderne la pienezza. Amen.</li>
</ul>
</p>

<p>
<ul>
<li>O Signore, tu dai luce alla nostra lampada, tu rischiari le nostre tenebre. La tua parola è una lampada per i nostri passi e una luce sul nostro sentiero. Allontana il buio dal cuore e dona chiarezza ai nostri sensi. Sostieni il nostro cuore vacillante e nell'oscurità del cammino guidaci tu. (Ritrova la gioia della fede!, preghiere e meditazioni sulla fede)</li>
</ul>
</p>

<p>
<ul>
<li>Riesco a percepire la presenza del Signore, lo riconosco al mio fianco nei momenti di gioia e in quelli dolorosi? Mi affido totalmente a Lui e riesco a testimoniare anche agli altri la fiducia che ho nella sua vicinanza costante? / Stai con me, proteggimi, / coprimi con le tue ali, o Dio. / Quando la tempesta arriverà / volerò più in alto insieme a te, / nelle avversità sarai con me / ed io saprò che tu sei il mio Re. / Il cuore mio riposa in te, / io vivrò in pace e verità. / (canto liturgico) </li>
</ul>
</p>

<p>
<ul>
<li>Cristo Gesù, / quando tutto è oscurità / e sentiamo la nostra debolezza e impotenza, / donaci di sentire la tua presenza, / il tuo amore e la tua forza. / Aiutaci ad avere una fiducia totale / nel tuo amore che protegge / e nel tuo potere che rafforza, / perché nulla possa spaventarci o preoccuparci, / perché vivendo accanto a te / vedremo la tua mano, / i tuoi obiettivi e la tua volontà / in tutte le cose. / (Sant'Ignazio di Loyola)</li>
</ul>
</p>

<p>
<ul>
<li>Aprici il Cuore / Noi ti seguiamo, Signore Gesù, ma tu chiamaci, perché ti possiamo seguire. Nessuno potrà salire senza di te. Tu sei la via, la verità, la vita, la possibilità, la fede, il premio. Aprici il cuore a quello che è veramente il bene, il tuo bene divino. Mostraci il bene, inalterabile, unico, immutabile, nel quale possiamo essere eterni e conoscere ogni bene: in quel bene si trova la pace serena, la luce immortale, la grazia perenne, la santa eredità delle anime, la tranquillità senza turbamento, non destinata a perire ma sottratta alla morte: là dove non vi sono lacrime, e non dimora il pianto, dove i tuoi santi sono liberati dagli errori e dalle inquietudini, dal timore e dall’ansia, dalle cupidigie, da tutte le sozzure, e da ogni affanno corporale, dove si estende la terra dei viventi. (Sant’ambrogio)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a><br>
9 gennaio: san Marcellino, vescovo di Ancona; sant'Adriano, abate di Sant'Agostino a Canterbury; san Fillano, abate del monastero di Sant'Andrea; sant'Eustrazio, abate; sant'Onorato di Buzancais; beata Giulia Della Rena, terziaria agostiniana; beato Antonio Fatati, vescovo di Teramo e di Ancona; beata Maria Teresa di Gesù le Clerc, vergine, fondatrice delle Canonichesse di Sant'Agostino della Congregazione di Nostra Signora; sante Agata Yi, vergine, Teresa Kim, vedova, e compagni, martiri; beati Giuseppe Pawlowski e Casimiro Grelewski, sacerdoti e martiri.
</p>

<h5>Quotes</h5>

<p>
<ul>
<li>La sensualità affretta spesso la crescita dell’amore, così che la radice rimane debole e facile da strappare. (Friedrich Nietzsche)</li>
<li>Il confine tra il bene ed il male passa all’interno del nostro cuore. (S. Francesco di Sales)</li>
</ul>
</p>

<h5>DengMingDao</h5>

<p>
Ottimismo / Il cielo si fa limpido, / nei rami spogli una promessa. / L'inverno ha giorni di sole. / Nella maturità, / l'infanzia può tornare. / D'inverno ogni cosa appare morta o assopita. La pioggia e la neve sembrano incessanti, le notti lunghe. Poi, un giorno, il cielo torna limpido e brillante. L'aria si scalda. Una nebbiolina si leva dalla terra e il profumo dell'acqua, dell'argilla e del muschio si diffonde. I giardinieri preparano i nuovi innesti, sebbene i rami siano ancora spogli e le radici un'informe massa grigia. L'ottimismo torna a regnare: tutti sanno che il freddo avrà fine. Spesso, da adulti, consideriamo le responsabilità come qualcosa di tremendo. Perché mai dovremmo zappare la terra quando il tempo è brutto? Qualunque compito ci appare come un obbligo, ed opponiamo resistenza al destino. Ma vi è gioia nel lavorare in armonia con le stagioni. Quando facciamo una cosa al momento giusto, e in seguito veniamo ricompensati dei nostri sforzi, la gratificazione è immensa. Un giorno un vecchio in pensione decise di piantare un frutteto. Tutti lo derisero. A che scopo coltivare degli alberi, gli dissero, quando non sarebbe vissuto abbastanza per vedere un solo frutto maturo? Tuttavia egli continuò a piantare, e oggi ha visto quegli alberi fiorire e ne ha mangiato i frutti. Ciascuno ha bisogno di un simile ottimismo, che è l'innocenza e la speranza dell'infanzia.
</p>

<h5>InFinemDei</h5>

<p>
I Magi ripartirono senza ritornare a inchinarsi davanti ai re della terra perché avevano adorato il Re dei cieli, il Signore dei signori. Signore, ridona a noi, discepoli del Cristo, il senso dei valori evangelici. Fa' che nessuna paura contraria all'amore di Cristo nei suoi poveri che sono il tesoro della Chiesa ci spinga a venerare le vie umane e a preferire le comodità materiali e spirituali alla verità che è l'espressione stessa dell'amore incarnato.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
