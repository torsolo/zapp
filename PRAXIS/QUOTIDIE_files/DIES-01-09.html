<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-09</h1>-->
<h1>DIES-01-09</h1>

<h5>Oremus</h5>

<p>
<sup>♦</sup> Novena al Santo Bambino Gesù di Praga (8) / O Gesù Bambino, grazie della duplice lezione che oggi mi hai impartito. Cercherò di cambiare il mio cuore, così anemico e sporco, e lo incamminerò nella vita dell'infanzia spirituale. Metterò poi a disposizione della fanciullezza e della gioventù la mia mente, il mio cuore, i mezzi di cui posso disporre. Fa' che salvi le anime, o Gesù Bambino, e porterò in salvo anche la mia povera anima. Fa' che salvi anime e potrò sperare di essere consolato nella mia presente necessità. / Santo Bambino Gesù, benedicimi. / Pater, Ave, Gloria / Santo Bambino Gesù, ascoltami. / Pater, Ave, Gloria / Santo Bambino Gesù, esaudiscimi. / Pater, Ave, Gloria
</p>

<p>
<sup>♦</sup> Novena a Sant'Antonio Abate (2) / O Sant'Antonio che hai distribuito in elemosina tutte le tue sostanze e scegliesti una vita di penitenza e preghiera ottienici dal signore la grazia di non fidarci delle ricchezze e l'amore per la preghiera. / Gloria al Padre...
</p>

<p>
<sup>♦</sup> Padre, che hai fatto tutte le cose in numero, peso e misura, e in ogni creatura hai infuso un raggio della tua bellezza, e hai affidato all'uomo il dono dell'intelligenza, e hai posto tuo Figlio per fine di tutta la creazione, manda sempre il tuo Spirito che continui a ornare i cieli e a fare nuova la vita fino a quando ogni essere potrà goderne la pienezza. Amen.
</p>

<p>
<sup>♦</sup> O Signore, tu dai luce alla nostra lampada, tu rischiari le nostre tenebre. La tua parola è una lampada per i nostri passi e una luce sul nostro sentiero. Allontana il buio dal cuore e dona chiarezza ai nostri sensi. Sostieni il nostro cuore vacillante e nell'oscurità del cammino guidaci tu. (Ritrova la gioia della fede!, preghiere e meditazioni sulla fede)
</p>

<p>
<sup>♦</sup> Riesco a percepire la presenza del Signore, lo riconosco al mio fianco nei momenti di gioia e in quelli dolorosi? Mi affido totalmente a Lui e riesco a testimoniare anche agli altri la fiducia che ho nella sua vicinanza costante? / Stai con me, proteggimi, / coprimi con le tue ali, o Dio. / Quando la tempesta arriverà / volerò più in alto insieme a te, / nelle avversità sarai con me / ed io saprò che tu sei il mio Re. / Il cuore mio riposa in te, / io vivrò in pace e verità. / (canto liturgico) 
</p>

<p>
<sup>♦</sup> Cristo Gesù, / quando tutto è oscurità / e sentiamo la nostra debolezza e impotenza, / donaci di sentire la tua presenza, / il tuo amore e la tua forza. / Aiutaci ad avere una fiducia totale / nel tuo amore che protegge / e nel tuo potere che rafforza, / perché nulla possa spaventarci o preoccuparci, / perché vivendo accanto a te / vedremo la tua mano, / i tuoi obiettivi e la tua volontà / in tutte le cose. / (Sant'Ignazio di Loyola)
</p>

<p>
<sup>♦</sup> Aprici il Cuore / Noi ti seguiamo, Signore Gesù, ma tu chiamaci, perché ti possiamo seguire. Nessuno potrà salire senza di te. Tu sei la via, la verità, la vita, la possibilità, la fede, il premio. Aprici il cuore a quello che è veramente il bene, il tuo bene divino. Mostraci il bene, inalterabile, unico, immutabile, nel quale possiamo essere eterni e conoscere ogni bene: in quel bene si trova la pace serena, la luce immortale, la grazia perenne, la santa eredità delle anime, la tranquillità senza turbamento, non destinata a perire ma sottratta alla morte: là dove non vi sono lacrime, e non dimora il pianto, dove i tuoi santi sono liberati dagli errori e dalle inquietudini, dal timore e dall’ansia, dalle cupidigie, da tutte le sozzure, e da ogni affanno corporale, dove si estende la terra dei viventi. (Sant’ambrogio)
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Quotes</h5>

<p>
<sup>♦</sup> La sensualità affretta spesso la crescita dell’amore, così che la radice rimane debole e facile da strappare. (Friedrich Nietzsche)<br>
<sup>♦</sup> Il confine tra il bene ed il male passa all’interno del nostro cuore. (S. Francesco di Sales)
</p>

<h5>Aivanhov</h5>

<p>
<b>09/01/2002</b> Se per errore ingeriste del veleno, provochereste in voi danni spaventosi, ma se un medico vi desse subito un potente antidoto, vi salvereste. Poiché questo antidoto vi riporta al vostro stato normale, i suoi effetti potrebbero sembrarvi meno importanti del veleno che vi avrebbe fulminati, ma l'antidoto è altrettanto potente, anzi più potente del veleno, perché ha trionfato su di lui. Allo stesso modo in cui il contro-veleno è implacabile nei confronti del veleno, l'amore è implacabile nei confronti dell'odio, la luce nei confronti delle tenebre, il bene nei confronti del male. Il bene è tremendo quanto il male ma, poiché è benefico per noi, troviamo naturale che si manifesti, invece stiamo attenti al male. Ma provate a chiedere al male che cosa ne pensa del bene e vi risponderà: "Ah, il bene è terribile, me ne ha fatte di tutti i colori!" Chiedete agli spiriti tenebrosi quale effetto produce su di loro il passaggio di uno spirito luminoso: si metteranno a urlare e fuggiranno terrorizzati. Non avete mai considerato queste cose né siete soliti riflettere. Per comprendere la potenza del bene bisogna interrogare il male. 
</p>

<p>
<b>09/01/2003</b> Il tempo ha assunto per gli esseri umani un'importanza esagerata. Basta ascoltarli per sentirli ripetere sempre le stesse frasi: non ho tempo... Quanto tempo mi ci vorrà?... Voglio guadagnare tempo... Ebbene, nella vita spirituale non bisogna preoccuparsi del tempo. Se stabilite una scadenza per sconfiggere un vostro difetto, raggiungere un determinato potere psichico o una determinata rivelazione interiore, non farete altro che contrarvi e il vostro sviluppo non avverrà in modo armonioso. Dovete lavorare al vostro perfezionamento senza fissare alcuna scadenza, sapendo di avere davanti a voi l'eternità ed essendo certi che un giorno riuscirete senz'altro a ottenere la perfezione che desiderate. Soffermatevi unicamente sulla bellezza del lavoro che avete intrapreso, dicendo a voi stessi: "Poiché è un lavoro così bello, non mi preoccupo di sapere se ci metterò secoli o millenni: io lavoro, e questo è tutto. 
</p>

<p>
<b>09/01/2004</b> Nel libro della Genesi Mosè parla dell'albero della vita che si trovava nel giardino dell'Eden, ma è evidente che si tratta di un simbolo. L'albero della vita rappresenta il nostro universo, ed i suoi frutti rappresentano le qualità e le virtù delle costellazioni dello zodiaco, che sono le seguenti: per l'Ariete l'attività; per il Toro la sensibilità e la bontà; per i Gemelli l'amore per lo studio; per il Cancro la percezione del mondo invisibile; per il Leone la nobiltà e il coraggio; per la Vergine la purezza; per la Bilancia il senso dell'equilibrio cosmico; per lo Scorpione la comprensione della vita e della morte; per il Sagittario il legame con il Cielo; per il Capricorno l'autocontrollo; per l'Acquario la fratellanza e l'universalità; per i Pesci il sacrificio. Queste sono le qualità dei frutti dell'albero della vita che Dio aveva dato come nutrimento ad Adamo e ad Eva, ma di cui dobbiamo nutrirci anche noi oggi. 
</p>

<p>
<b>09/01/2005</b> Pregare non è la reazione di persone ingenue e credulone che, nel momento in cui si trovano nelle difficoltà o nel dolore, si rivolgono al Signore immaginando che Egli non abbia nient’altro da fare che venire in loro aiuto. La vera preghiera è fondata su una profonda conoscenza concernente la struttura dell’Universo e i diversi stati della materia. Oltre la terra, oltre l’acqua, l’aria e il fuoco, esistono nello spazio regioni sempre più sottili, popolate da entità spirituali. Così come possiamo procurarci dalla terra l’acqua, l’aria e la luce di cui abbiamo bisogno per la nostra vita fisica, allo stesso modo a quelle regioni possiamo attingere tutto ciò di cui abbiamo bisogno per la nostra vita psichica. L’universo è una gerarchia alla cui sommità si trova un Essere che è tutto amore e che ha distribuito tutto affinché nessuna creatura nello spazio manchi di nulla. Sta a noi ora cercare di raggiungere le regioni spirituali col pensiero, al fine di captare tutti gli elementi di cui il nostro cuore e la nostra anima hanno bisogno, e di trovarvi rifugio nei momenti di incertezza e di angoscia. 
</p>

<p>
<b>09/01/2006</b> La Scienza iniziatica c’insegna che lo Spirito di Dio impregna tutto l’universo, e che noi possiamo, attraverso la materia che costituisce l’universo stesso, entrare in contatto con Lui. Gli esseri umani non hanno idea di quello che perdono ignorando che gli elementi che li circondano – la terra, l’acqua, l’aria e il fuoco – sono pieni della quintessenza della Divinità e che, attraverso la meditazione, la respirazione e una nutrizione cosciente essi possono captare tale quintessenza che vivificherà tutte le cellule del loro corpo. Così, essi non solo migliorano la loro salute fisica, ma inoltre, le loro cellule ringiovanite, purificate e illuminate, anziché trattenerli in basso, negli strati opachi della materia, diventano delle brave operaie che li sostengono nel loro lavoro di creazione spirituale.
</p>

<p>
<b>09/01/2007</b> Parecchi luoghi sulla terra sono considerati sacri, perché, in un passato più o meno lontano, sono stati abitati da Santi o da Iniziati, e migliaia di persone vi si recano in pellegrinaggio: cercano qualcosa dello spirito che soffiava laggiù. Ecco che spesso, però, lo spirito se ne è andato altrove… Ciò non significa che sia sconsigliabile visitare i luoghi sacri. No; fatelo pure, ma restando ben consapevoli che quei luoghi vi devono servire soprattutto come un incitamento a trovare l’unico vero luogo sacro, che è in voi. Se non troverete quel luogo in voi stessi, avrete un bel visitare tutti i luoghi sacri della terra, ma non troverete niente, e resterete sempre poveri, vuoti e insoddisfatti come prima. Lavorate dunque per creare dentro di voi certe vibrazioni, e allora, ovunque andrete, vi sentirete in comunione con tutti i grandi spiriti che sono venuti a incarnarsi sulla terra, e vi nutrirete della loro saggezza e del loro amore.
</p>

<p>
<b>09/01/2008</b> Noi respiriamo, e la nostra respirazione è il riflesso dell’immensa respirazione cosmica, la respirazione di Dio stesso. Dio respira: Egli inspira, espira… Espira, e un nuovo universo appare. Inspira, e tutto scompare e si fonde in Lui. L’uomo inspira ed espira diciotto volte al minuto, mentre è impossibile calcolare in quanti milioni di anni si svolgono le inspirazioni e le espirazioni cosmiche. La vita degli esseri inizia con la prima inspirazione e termina con l’ultima espirazione. Tra questi due istanti, l’esistenza non è altro che un susseguirsi ininterrotto di inspirazioni ed espirazioni… Sta a noi approfondirne il significato.
</p>

<p>
<b>09/01/2009</b> In un insegnamento spirituale, vi si chiede di superarvi, di sorpassarvi. Si tratta ovviamente di un modo di dire, perché non potete allontanarvi da voi stessi, essendo tutto dentro di voi. È la vostra coscienza che deve elevarsi per raggiungere dei gradi superiori. Quando provate la sensazione di essere stati proiettati fino al Cielo, fino alle stelle, e di essere entrati in contatto con la luce divina, in realtà è in voi stessi che siete andati più lontano, più in alto – si può anche dire più in profondità. Ciò che avete raggiunto è il vostro Sé superiore, ed è in quel Sé superiore che trovate tutte le possibilità di creare in voi delle forme nuove, più pure, più armoniose. Per esprimere le realtà del mondo spirituale, si ha bisogno di utilizzare un linguaggio concreto, ossia quello del mondo fisico, come se si trattasse di uno spazio con distanze e volumi. In realtà tutto avviene dentro di noi, nel nostro Sé superiore, il nostro Sé divino.
</p>

<p>
<b>09/01/2010</b> La Scienza iniziatica comprende la preghiera come l'incontro della nostra anima con lo Spirito cosmico, e del nostro spirito con l'Anima universale. È tale incontro che dà forza alla nostra preghiera. Chi è convinto che pregare significhi rivolgere delle richieste al Signore: "Ho bisogno di denaro, di una casa... Voglio sposarmi... Fa scomparire i miei nemici!", forse non sarà esaudito, ma soprattutto non troverà mai le vere dimensioni del suo essere profondo. Il senso della preghiera, come di tutti gli esercizi spirituali, è quello di provocare l'incontro fra qualche cosa in noi e un'entità nell'Universo che sia della stessa natura e complementare. Si verifica allora una sorta di incrocio che è il più grande segreto della religione: l'anima umana (femminile) cerca lo Spirito divino (maschile), mentre lo spirito umano (maschile) cerca l'Anima universale (femminile). La nostra anima è fecondata dallo Spirito cosmico, e il nostro spirito feconda l'Anima universale. È grazie a tale incrocio che diventiamo creatori nel mondo spirituale, ed è questo, veramente, pregare.
</p>

<p>
<b>09/01/2011</b> Gesù diceva: «Abbiate del sale in voi stessi e state in pace gli uni con gli altri». Che relazione esiste fra il sale e la pace che deve regnare tra gli esseri? In certi paesi, si ricevono gli ospiti offrendo loro pane e sale in segno di benvenuto. In questo gesto, sono sottintese le relazioni armoniose che uomini e donne stabiliscono fra loro mangiando insieme. Non ci si siede infatti alla stessa tavola per entrare in conflitto e regolare dei conti… anche se a volte capita!E qual è la natura di quel sale che ci permette di vivere in pace gli uni con gli altri?... In una delle sue conferenze, il Maestro Peter Deunov diceva: «È solo con il sale, ossia con l’equilibrio fra il vostro intelletto e il vostro cuore, che ristabilirete la pace in voi». Il sale è quindi il risultato di un accordo in noi fra i due principi: maschile e femminile, intelletto e cuore. È grazie a questo accordo fra i due principi che troviamo la pace; e una volta che viviamo interiormente nella pace, possiamo vivere in pace anche con gli altri.
</p>

<p>
<b>09/01/2012</b> Che sia più facile ottenere qualcosa anziché conservarla, lo si può osservare nella vita di ogni giorno. Quante persone capaci di mettere in atto tutte le loro doti di intelligenza, volontà e pazienza per riportare successi e ottenere ciò che desiderano, si mostrano in seguito così negligenti e imprudenti che finiscono per perdere tutto!Purtroppo, questo è ancora più vero per la vita interiore. Allora, se vi viene un’idea, un’ispirazione, uno slancio, sforzatevi di conservarli, e non solo conservarli, ma anche nutrirli, amplificarli. Non dimenticate mai che vi sono entità luminose del mondo invisibile che vi osservano. Se vedono che vi concentrate sulle verità essenziali, sulle ricchezze essenziali, queste entità vi daranno ciò che la terra non potrà mai darvi. E i doni che avete ricevuto, custoditeli preziosamente! Voi non sapete quante entità si siano mobilitate per farveli ottenere. Sì, come potete credere di averli acquisiti da soli, senza alcun aiuto?… Ora, perciò, non mostratevi negligenti e neppure ingrati: conservate quel tesoro e mettetelo bene al riparo! 
</p>

<p>
<b>09/01/2013</b> Il Cielo non è così inaccessibile, anzi, è molto più vicino di quanto pensiate: vi dà spesso dei segni e interviene negli avvenimenti della vostra vita. A questo, però, voi non prestate attenzione, oppure, se per qualche istante avete percepito accanto a voi la presenza di qualcosa di puro e luminoso, poco dopo tutto si cancella: non avendo preso coscienza del valore di ciò che avete ricevuto, lasciate entrare in voi altre influenze, e dimenticate…Perciò, d’ora in poi, cercate di prendere coscienza di quanto siano preziosi i momenti in cui percepite che alcune presenze benevole vi nutrono della loro luce, quei momenti in cui il Cielo mormora alla vostra anima parole vivificanti. Non solo dovete apprezzare questi momenti, ma per quanto potete, sforzatevi anche di trattenerli! In verità, simili momenti si imprimono in voi per sempre, ma se poi lasciate che la polvere li ricopra…
</p>

<p>
<b>09/01/2014</b> Quante delle preoccupazioni e delle angosce provate dagli esseri umani derivano dal fatto che essi hanno la sensazione di essere stati gettati nel mondo come in un deserto dove si trovano soli, sperduti, senza nessuno che possa rispondere alle loro domande e alle loro richieste! In realtà non è così: essi non sono soli, e se ne renderanno conto il giorno in cui prenderanno coscienza che fanno parte di un tutto, che questo tutto è vivo e che, essendo vivo, possono avere con esso continui scambi; se parlano, da qualche parte ci sono sempre delle creature che li ascoltano e che rispondono loro. Per tutto ciò che facciamo, diciamo o chiediamo, riceviamo risposte: conferma o confutazione, approvazione od opposizione. Il mondo invisibile è continuamente presente, è qui intorno a noi: ci guarda, ci ascolta e ci dà sempre delle risposte. Il suo linguaggio, molto diverso dal nostro, non è di facile comprensione; il mondo invisibile ci risponde indirettamente, per esempio attraverso un essere umano, un animale o un fenomeno della natura, un odore, un suono... Senza dubbio questi ignorano di essere latori di un messaggio, ed è compito nostro saperlo interpretare. 
</p>

<p>
<b>09/01/2015</b> La vita quotidiana è come una corrente che vi travolge senza che abbiate sempre il tempo e la possibilità di rendervi conto in quale direzione vi trascini. Ecco perché vi lasciate continuamente assorbire da ogni genere di attività e impegni che sul momento vi paiono utili e ragionevoli; dopo qualche tempo però vi accorgete di aver perso molto tempo e molte energie in cambio di scarsi risultati. Questo non significa che dobbiate dedicarvi esclusivamente a lavori spirituali. In realtà ogni attività può essere benefica, ma a condizione che abbiate preso la precauzione di aggrapparvi saldamente a un alto ideale, a una filosofia divina. Il giorno in cui imparerete a costruire in voi stessi qualcosa di solido e stabile attorno a quel centro che è il vostro spirito, tutte le vostre attività – e perfino le vostre distrazioni – contribuiranno ad alimentare la vita in voi. Lo spirito che dimora in un essere non rifiuta il suo fegato, il suo intestino o i suoi piedi, con il pretesto che non sono nobili quanto lui. Ogni cosa è al suo posto e lo spirito si serve di tutto, ma rimane al centro. E se quell'essere è vivo è proprio grazie al fatto che lo spirito rimane al centro. 
</p>

<p>
<b>09/01/2016</b> Il Signore vuole per le sue creature una cosa sola: che traggano il maggior beneficio possibile dalle ricchezze che Egli ha dato loro. Ed esse ne beneficeranno veramente solo imparando a consacrarle a Lui. Tutto ciò che viene consacrato a Dio è protetto dagli spiriti luminosi del mondo invisibile. I talenti e le facoltà che avete consacrato a Dio, crescono, si amplificano, mentre se non li consacrate a Lui, li perderete. Anche se concretamente li possedete ancora, è come se foste già in procinto di perderli, poiché interiormente non ne beneficiate tanto quanto potreste. Cercate di capire bene questo: si possono possedere grandi ricchezze ma allo stesso tempo esserne privati, perché quelle ricchezze non sono state consacrate per assicurarne la protezione. Ogni giorno, nella vostra casa o altrove, voi pensate a proteggere diversi oggetti privi di importanza; allora perché dimenticate di proteggere le vostre facoltà e i vostri talenti? Consacrateli al Signore: non solo saranno al sicuro, ma inoltre non smetteranno di crescere in voi. 
</p>

<p>
<b>09/01/2017</b> Tutte le condizioni per il nostro successo e per la nostra felicità sono già presenti, ma spesso noi non vogliamo riconoscerlo. Perché? Perché raramente gli avvenimenti si presentano così come noi li immaginiamo o ce li aspettiamo. Ma se ciò che ci aspettiamo si realizzasse nel modo in cui lo desideriamo, forse saremmo esposti a difficoltà e a delusioni ancora maggiori. Ci avete pensato? La saggezza divina risponde alle nostre richieste, ma lo fa attraverso avvenimenti il cui senso ci sfugge: noi non siamo ancora abbastanza chiaroveggenti per interpretare i segni che ci rivelerebbero il perché di quegli avvenimenti, il perché degli incontri che facciamo o della presenza di certe persone intorno a noi. Un giorno sicuramente lo capiremo, e nell'attesa dobbiamo fidarci del Cielo, che ha previsto tutto per la nostra evoluzione.
</p>

<p>
<b>09/01/2018</b> Il Cielo non è così inaccessibile, anzi, è molto più vicino di quanto pensiate: vi dà spesso dei segni e interviene negli avvenimenti della vostra vita. A questo, però, voi non prestate attenzione, oppure, se per qualche istante avete percepito accanto a voi la presenza di qualcosa di puro e luminoso, poco dopo tutto si cancella: non avendo preso coscienza del valore di ciò che avete ricevuto, lasciate entrare in voi altre influenze, e dimenticate…Perciò, d’ora in poi, cercate di prendere coscienza di quanto siano preziosi i momenti in cui percepite che alcune presenze benevole vi nutrono della loro luce, quei momenti in cui il Cielo mormora alla vostra anima parole vivificanti. Non solo dovete apprezzare questi momenti, ma per quanto potete, sforzatevi anche di trattenerli! In verità, simili momenti si imprimono in voi per sempre, ma se poi lasciate che la polvere li ricopra…
</p>

<p>
<b>09/01/2019</b> Attendere... Il discepolo di un insegnamento spirituale impara a coltivare l'attesa, quello stato interiore che lo mantiene sveglio. È così che, nel momento in cui le entità luminose verranno a fargli visita, egli sarà pronto ad aprire loro immediatamente le porte della sua anima. Solo questo atteggiamento di attesa lo rende capace di percepire gli avvenimenti del mondo invisibile, le correnti che lo attraversano e le presenze che gli portano le proprie benedizioni. Direte che non avete mai visto quelle presenze. Ma è proprio tanto necessario vederle? Potete sentirle, e ciò è molto più importante. Se il vostro corpo e la vostra anima non percepiscono le rivelazioni che le entità celesti vi portano, vederle non vi servirà a gran che. Voi attendete una luce, delle grazie dal Cielo... Non mostratevi mai impazienti; al contrario, imparate a coltivare l'attesa, poiché ad ogni istante potete ricevere un avvertimento, una notizia, un chiarimento, un nutrimento. Grazie alla vostra attesa, i vostri centri sottili sono sempre all'erta. Così, create in voi una sorta di cellula sensibile che vi avvertirà dell'arrivo di un messaggero, di un visitatore divino. 
</p>

<p>
<b>09/01/2020</b> Niente è più importante e più salutare per voi che prendere gusto alle attività spirituali, amarle e non lasciar più trascorrere un solo giorno senza legarvi al Cielo, senza meditare e pregare… Più volte, nel corso della giornata, fermatevi per qualche minuto, e cercate di trovare in voi stessi il vostro punto di equilibrio, il vostro centro divino... Comincerete allora a sentire che, in tutte le circostanze della vita, possedete dentro di voi un elemento eterno, indistruttibile… E anche se sul piano materiale non ne traete alcun beneficio, interiormente diventate più liberi, più forti, sicuri di voi, e vi librate al di sopra degli avvenimenti. Questo lavoro spirituale è l'unica ricchezza, l'unico bene che sia veramente vostro. Tutto il resto può esservi tolto; solo il vostro lavoro vi appartiene per sempre.
</p>

<p>
<b>09/01/2021</b> Quando componete un numero telefonico, vi risponde solo la persona che, tra milioni e milioni di altre, possiede quel numero. Le relazioni fra tutti gli esseri nell'universo obbediscono a questa legge. Così come una persona vi risponde quando componete il suo numero telefonico, allo stesso modo una determinata entità entra in comunicazione con voi perché avete emesso un pensiero che vibra all'unisono con lei; una relazione si stabilisce tra voi e l'essere o il luogo sul quale si è fissato il vostro pensiero. Tutti coloro che hanno unicamente pensieri caotici e contraddittori sono condannati a fare solo incontri infelici, poiché entrano in comunicazione con entità che corrispondono a quei pensieri. Perciò è molto importante avere nella mente un'idea celeste, poiché questa attirerà magicamente tutti gli esseri e gli elementi che contribuiranno a realizzarla. Un'idea sublime nella mente è come un cartello che annuncia agli spiriti tenebrosi: “Attenti al cane!” o “Occupato” o ancora “Non si riceve”, ed essi non osano entrare. Viceversa, quell'idea è una porta è aperta a tutti gli spiriti luminosi.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
