<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-07</h1>-->
<h1>DIES-01-07</h1>

<h5>Oremus</h5>

<p>
<sup>♦</sup> Novena al Santo Bambino Gesù di Praga (6) / O santo Bambino Gesù, Agnello divino che togli i peccati del mondo, donami la pace, quella pace che gli Angeli cantarono sulla tua capanna, quella pace che Tu donasti ai tuoi discepoli prima di salire al cielo. Fa' che discenda su di me e sulla mia famiglia. Io la invoco e la supplico da Te, o Gesù Bambino, che sei il Principe della pace. Scenda piena e abbondante, ed io sarò consolato nella mia sofferenza; sarò sereno durante tutta la mia vita e più ancora nel regno della tua gloria che è regno di eterna pace. Donami la pace al cuore in questo istante, dicendomi che vuoi esaudirmi e che la grazia desiderata mi sarà presto concessa... / Santo Bambino Gesù, benedicimi. / Pater, Ave, Gloria / Santo Bambino Gesù, ascoltami. / Pater, Ave, Gloria / Santo Bambino Gesù, esaudiscimi. / Pater, Ave, Gloria
</p>

<p>
<sup>♦</sup> Rendici sale, Signore, per rendere gustoso il mondo. / Rendici luce, Signore, per illuminare ogni angolo buio. / Basta poco sale per dare un buon sapore; / poca luce può bastare per sciogliere le tenebre più oscure. / Insegnaci a credere, Signore, / che non serve essere i migliori o i più grandi. / Per far risplendere nel mondo il tuo amore / basta essere, in semplicità e povertà, / sale buono e luce intensa. Amen. / (Suor Mariangela Tasselli) 
</p>

<p>
<sup>♦</sup> Offriamo in questa giornata la nostra preghiera e le nostre azioni al Signore per tutti coloro che si occupano della direzione spirituale e del discernimento vocazionale. Sappiano aiutare a leggere nelle pieghe dell'esistenza i prodigi che Dio compie nella vita di ciascuno e, avendo come modello Gesù, sappiano farsi canali della sua volontà per quanti accompagnano nel cammino spirituale e vocazionale.
</p>

<p>
<sup>♦</sup> Preghiera dell’Apostolo / Gesù buono, si diffonda la tua grazia, venga la tua gloria in me e nei miei fratelli. Fa che io non abbia altra ambizione che di essere strumento docile, e fuori di essa fa che non trovi né pace né consolazione. Non mi appartengo più. Non ho più diritto di rifiutare a quelli che incontro l’onda preziosa che per loro tu versi in me. Io non sono che il vaso, ma la sorgente, Maestro, sei solo tu. Attingi, fratello, attingi, e benedici il Signore Gesù che ti porge quest’acqua. Attingi: e senza mai dimenticare Colui che ti disseta, dimentica pure il vaso da cui ti fa bere. Il vaso non brama che di servire, consapevole che la sua argilla è immensamente nobilitata dal contatto delle mani divine. E quando sarà logoro e incrinato o posto tra i cocci, gli basterà conservare, con la gioia di aver servito, almeno una goccia del liquore che ha donato. Questa goccia d’amore, Gesù mio, è tutto ciò che imploro. (Louis de Grandmaison)
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Quotes</h5>

<p>
<sup>♦</sup> Impara nella semina, insegna nel raccolto, ed in inverno godi. (WILLIAM BLAKE, Il matrimonio del Cielo e dell’Inferno)
</p>

<h5>Poesia</h5>

<p>
<sup>♦</sup> Virgineo S. Giovanni Evangelista, che, perché puro, fosti prediletto da Gesù, onde ti affidò la Vergine Madre, e ti schiuse - tenendoti al Suo petto - il mistero di Dio che è Amore, e poi ti pose, nella sua Chiesa quale luminoso tesoro di pace, di consolazione e di gioia, ottieni a noi di vincere con te l'arsura delle passioni terrene, grazie all'intimo ardore della Carità universale, vittoriosa in vita eterna. Così sia. (C. Rebora)
</p>

<h5>Dixit</h5>

<p>
<sup>♦</sup> C'era una volta un giardino chiuso da altissime mura, che suscitava la curiosità di molti. Finalmente una notte quattro uomini si munirono di un'altissima scala per vedere che mai ci fosse di là. Quando il primo raggiunse la sommità del muro, si mise a ridere forte e saltò nel giardino. Salì a sua volta il secondo, si mise a ridere e saltò anch'egli. Così il terzo. Quando toccò al quarto, questi vide dall'alto del muro uno splendido giardino con alberi da frutta, fontane, statue, fiori di ogni genere e mille altre delizie. Forte fu il desiderio di gettarsi in quell'oasi di verde e di quiete, ma un altro desiderio ebbe il sopravvento: quello di andare per il mondo a parlare a tutti dell'esistenza di quel giardino e della sua bellezza. È questo il tipo di uomo che salva l'umanità. Colui che avendo visto Dio desidera condividerne con gli altri la visione. Costui avrà un giorno nel giardino un posto speciale, accanto al cuore di Dio. (Pino Marelli) 
</p>

<p>
<sup>♦</sup> Da qualche parte, nel profondo di ciascuno di noi, c’è il bambino che era innocente e libero e che sapeva che il dono della vita era il dono della felicità. I sentimenti profondi che abbiamo seppellito appartengono a quel bambino innocente e libero che sapeva godere della vita. Quel bambino vive ancora nei nostri cuori e nelle nostre viscere ma abbiamo perso il contatto con lui perchè abbiamo perso il contatto con la parte più profonda di noi stessi. Per ritrovarci dobbiamo scendere nei territori profondi del nostro essere, nell’oscurità dell’inconscio. (Alexander Lowen, Arrendersi al corpo)
</p>

<h5>Aivanhov</h5>

<p>
<b>07/01/2002</b> Chi cerca un Maestro per diventare suo discepolo spesso si pone male il problema, perché la sua evoluzione dipende più da lui stesso che dal Maestro. È la qualità dei suoi ideali, dei suoi pensieri, dei suoi sentimenti che lo farà evolvere. Il maestro è solo un mezzo. Tutti quelli che pensano che i loro progressi spirituali sarebbero stati più rapidi se avessero avuto un maestro migliore, più importante, si sbagliano; forse avrebbero dovuto attraversare prove più grandi! Non pensate che accanto a Gesù, un gatto possa diventare San Giovanni; no, resterà un gatto, e un maiale forse diventerà due volte maiale! Naturalmente è auspicabile incontrare un maestro saggio e pieno d'amore, ma non dimenticate mai che siete voi il fattore determinante. Cominciate dunque col migliorare i vostri sentimenti e i vostri pensieri, col nutrire un alto ideale, sapendo che prima o poi fra tutte le creature celesti o terresti arriverete ad attirare quelle che corrispondono al vostro ideale. 
</p>

<p>
<b>07/01/2003</b> Si possono fare progetti ed esprimere desideri, ma la vita è fatta in modo tale che non si può mai essere sicuri di nulla, né degli eventi né tanto meno degli esseri umani. Non serve lamentarsi, le cose stanno così. Voi direte che si ha bisogno di contare sui genitori, sugli amici, sui compagni. È vero, ma dovete sapere che, anche se ogni tanto penseranno a voi, il più delle volte vi dimenticheranno, presi come sono dai loro problemi e dai loro affanni. Perciò non contate troppo sul loro amore e sulla loro fedeltà, cercate invece di capire che solo in voi stessi dovete porre qualcosa di stabile. Sì, è ora di cominciare a conoscere la natura delle cose e di capire quello che dobbiamo fare per non passare da una delusione all'altra. Dato che avete bisogno dell'amore per essere felici, dato che nell'amore sentite di espandervi e di ricevere rivelazioni e dato che ci tenete che il vostro amore duri in eterno, ebbene allora amate, ma non aspettatevi di essere amati. Se gli esseri a cui tenete rispondono al vostro amore e alla vostra fiducia, tanto meglio, ringraziate il Cielo, ma non contateci. Solo a questa condizione sarete sempre indipendenti e padroni della situazione. 
</p>

<p>
<b>07/01/2004</b> Si deve fare una separazione netta fra gli oggetti sacri e gli oggetti profani?… Voi vivete in una casa o in un appartamento ed in questa casa o in questo appartamento ci sono diverse stanze nelle quali avete messo vari tipi di oggetti. Ce li avete messi perché vi sono utili e vi servono tutti i giorni, perché allora non pensate a consacrarli? Se li consacrate al bene, alla luce, anch'essi agiranno beneficamente su di voi e sulla vostra famiglia. Una volta consacrati, dovete utilizzarli con attenzione, con precauzione, perché il vostro modo di trattarli si ripercuoterà anche su di voi. Col vostro modo di considerarli, potete trasformare gli oggetti che vi circondano in agenti magici, legati al Cielo; così facendo, l'energia che circolerà attraverso di loro vi sarà propizia.
</p>

<p>
<b>07/01/2005</b> Perché gli uomini si soffermano sempre su ciò che non hanno e così raramente invece su ciò che possiedono? Vanno sempre in giro con i loro piccoli malanni: «Ho male qui… Mi manca questo…» Perché ogni giorno non si ripetono invece: «Ho due gambe, due braccia, una bocca, due occhi, due orecchie. Il Signore ha messo a mia disposizione tutte le ricchezze e gli splendori del cielo e della terra»? Ogni giorno dovete pensare che siete un figlio, una figlia di Dio e che potete ridiventare come eravate in un lontano passato, quando usciste dal Seno dell’Eterno. Avete perduto quello stato volendo vivere esperienze nuove, lontano dalla casa paterna, come il figliuol prodigo della parabola; ora però potete ritornarvi. Il ritorno verso il Padre, la «reintegrazione degli esseri», avviene quando l’essere umano ritorna padrone di sé stesso e delle forze della natura, quando finalmente ritrova la propria dignità di erede del Padre Celeste. Perché allora deve sempre soffermarsi sulle piccole cose che gli mancano? 
</p>

<p>
<b>07/01/2006</b> Non rimanete senza fare nulla, nell’attesa che il Cielo si decida ad occuparsi di voi. Se desiderate che si accorga della vostra esistenza, che vi sostenga e vi aiuti, dovete diventare ricchi. Direte: «Diventare ricchi? E come?» Ah, bisogna lavorare per guadagnare dell’oro. Nel simbolismo iniziatico, l’oro rappresenta l’intelligenza, la saggezza. Con quell’oro si comprano qualità e virtù, che si manifestano attraverso delle proiezioni di luci e di colori. Così, attratte da quello splendore che scorgono da lontano, le entità celesti si avvicinano. Per attirare l’attenzione di tutte quelle creature angeliche che possono occuparsi di voi, non dovete rimanere passivi... Dunque, mostrate a quelle entità che meritate la loro amicizia, la loro protezione, ed esse si occuperanno di darvi tutto ciò di cui avete bisogno.
</p>

<p>
<b>07/01/2007</b> Per studiare un oggetto o un essere, avete la tendenza a considerarlo separatamente, isolandolo dalla totalità. Ma come potete credere di riuscire a conoscerlo, isolandolo in questo modo? Potrete veramente conoscere gli esseri e le cose soltanto se li collegherete tra loro per vedere come la vita circola dall’uno all’altro. L’universo è un edificio che ha una delle sue migliori rappresentazioni nella figura geometrica della piramide il cui vertice è Dio, creatore e dispensatore della vita. In esso, ogni creatura, come ogni cosa, ha il proprio posto, e per conoscerla dovete dunque poterla situare nell’edificio cosmico. Là, potete osservare come essa vibra in armonia e come partecipa alla vita universale, contribuendo così al mantenimento dell’edificio.
</p>

<p>
<b>07/01/2008</b> Il progresso tecnologico ha reso l’esistenza più confortevole, ma voi dovete diffidare delle comodità. Questa idea forse non vi piacerà, ma la verità è che le comodità paralizzano l’intelligenza, mentre le scomodità la stimolano, e stimolano il bisogno di creare. La maggior parte dei grandi capolavori dell’umanità è stata creata in mancanza di comodità. Ed ora, direte voi, non si creano più capolavori? Sì; solo che i capolavori del nostro tempo non sono più tanto capolavori dell’arte o del pensiero, ma apparecchi e macchine estremamente sofisticati, dei capolavori della tecnica. Gli apparecchi, i macchinari: ecco le realizzazioni più notevoli della nostra epoca, ed è vero che s’impongono all’ammirazione; ma queste realizzazioni tanto mirabili stanno paralizzando e addormentando l’essere umano. Noi siamo sulla terra per svilupparci, e “svilupparci” significa esercitare il potere dello spirito sulla materia: non solo la materia che sta fuori di noi, ma soprattutto quella che è dentro di noi; e noi sapremo dominare in modo intelligente la materia esterna solo quando avremo imparato a dominare prima la nostra materia interiore, altrimenti verremo schiacciati.
</p>

<p>
<b>07/01/2009</b> L’atmosfera, l’ambiente in cui gli esseri si trovano, contribuisce molto a far emergere in loro il lato buono o cattivo. Per questo dovete immergervi il più spesso possibile in un ambiente di pace, di armonia, di luce. Certo, spesso gli effetti non durano oltre il tempo durante il quale siete rimasti immersi; ma, almeno per alcuni istanti, la vostra natura inferiore viene ridotta al silenzio, mentre la vostra natura superiore si espande. A forza di ripetere questa esperienza, sarà la natura superiore che finirà un giorno per avere il sopravvento. Per alcuni, l’assopimento della propria natura inferiore è considerato un segno di debolezza, perché si sentono molto meglio dando libero sfogo ai propri istinti di dominio, di aggressività… lasciando uscire le proprie belve, insomma! Ma ecco che quelle belve fanno disastri ovunque e divorano i loro figli, vale a dire i loro buoni pensieri, i loro buoni sentimenti che non sono ancora forti e saldi. Occorre quindi rinchiudere un po’ le belve, ed è quello che cercano di fare i discepoli di una Scuola iniziatica grazie all’ambiente armonioso che si sforzano di creare.
</p>

<p>
<b>07/01/2010</b> Avete commesso degli errori, avete molto sofferto... Dimenticate quegli errori e quelle prove, e sforzatevi di proiettarvi nell'avvenire. Pensate che siete figli e figlie di Dio, pensate che siete predestinati ad avvicinarvi alla perfezione del vostro Padre Celeste. Immaginate quello stato straordinario di dilatazione, di gioia, di pienezza, e già lo assaporerete, lo vivrete: per voi esso si sarà realizzato. Se dovete affrontare una situazione temibile, come ad esempio superare un esame, subire un'operazione o comparire di fronte a un tribunale, iniziate a preoccuparvi già parecchi giorni prima chiedendovi cosa accadrà, e vivete già penosamente quei momenti... E quando pensate che state per incontrare l'uomo o la donna che amate, anche allora vivete quel momento in anticipo e già ne provate gioia. Perciò, siccome il pensiero può proiettarvi in un avvenire molto prossimo, perché non dovrebbe potervi proiettare in un avvenire lontano? La potenza del pensiero è una realtà e il discepolo deve imparare a servirsene per accelerare la propria evoluzione.
</p>

<p>
<b>07/01/2011</b> Voi siete abituati a prendere la vita come viene, senza sospettare che gli avvenimenti sono una materia che dovete cercare di preparare, così come preparate il cibo facendolo cuocere e aggiungendo certi ingredienti: olio, aceto, sale, pepe, ecc. Allo stesso modo, non mangiate i pesci così come si presentano appena pescati, e nemmeno gli ortaggi nello stato in cui si trovano appena raccolti dalla terra. La cucina è dunque l’arte di rendere mangiabili e anche gustosi tutti quei prodotti che sarebbero indigesti o insipidi se non ci si preoccupasse di pulirli, di cuocerli e di condirli. Lo stesso vale per la felicità. La felicità è il risultato di una vera cucina interiore. I momenti buoni dell’esistenza non vi si presentano spontaneamente, e voi non li cogliete come si coglie, passando, un frutto maturo da un albero. Dovete imparare a lavorare su ogni situazione e particolarmente sulle situazioni difficili, dolorose, aggiungendo alcuni elementi del vostro spirito e della vostra anima, vale a dire alcuni elementi della saggezza divina e dell’amore divino.
</p>

<p>
<b>07/01/2012</b> Non preoccupatevi di sapere se l’essere che amate è anche lo stesso che ama voi. Perché? Perché l’amore circola, va dall’uno all’altro: lo si riceve e lo si deve dare. Ciò che donate all'essere che amate, egli a sua volta lo dona, e si forma così una catena, una corrente che parte da voi e ritorna a voi attraverso migliaia di uomini e di donne. Spesso, coloro che si accontentano di scambiarsi reciprocamente il proprio amore, non fanno circolare la corrente; al contrario, la interrompono. Eccovi ancora un'immagine. Immaginate gli esseri umani come alpinisti che fanno parte di un'unica cordata. È necessario che ciascuno avanzi e che la corda rimanga tesa. Se a chi cammina davanti a voi dite: «Ti amo... Voltati, guardami!», ostacolate la marcia di tutta la colonna. “Voltarsi” significa allentare la corda, significa impedire a coloro che stanno davanti di continuare a salire, e a coloro che stanno dietro di proseguire il loro cammino. Ciascuno deve avanzare nel senso di marcia di tutta la catena. Non dobbiamo fermarci lungo il cammino per guardarci e parlarci; dobbiamo sempre salire senza tregua, senza cedimenti, verso la vetta. La vita quotidiana vi darà tantissime occasioni per interpretare questa immagine! 
</p>

<p>
<b>07/01/2013</b> Contrariamente a un’opinione generalmente diffusa, il lavoro spirituale richiede solo poche cognizioni, a patto però che queste riguardino l’essenziale e che si sia decisi a lavorare. Ogni verità è come un seme che viene interrato e, a partire da quel seme, inizierà a crescere un grande albero. Ecco il vero sapere! Chi possiede questo sapere non si sente mai solo né abbandonato, e quali che siano le difficoltà, trova sempre una via d'uscita. Volete rendere ogni giorno la vostra vita più ricca e più bella? Benedite tutte le creature che incontrate e tutti gli oggetti che toccate! Ringraziate il Signore per tutto quello che ricevete, sia per le gioie sia per i dolori, e consacrate a Lui ogni vostra attività! Tutti i libri di tutte le biblioteche della terra non potranno mai sostituire queste tre pratiche: benedire, ringraziare e consacrare. Fatene una regola per tutta la vostra esistenza.
</p>

<p>
<b>07/01/2014</b> È importante costruire la propria esistenza partendo da un'idea fondamentale. Quell'idea sarà come un nucleo, un punto centrale. Tutto intorno potranno in seguito formarsi vari cerchi, ma al centro deve esserci un'unica idea; è a questa condizione che la vita acquista veramente un significato, una coerenza. Non è proibito avere la mente piena di idee e progetti, ma non si può edificare qualcosa di solido se non partendo da un punto centrale. Poche persone si alzano al mattino con un'idea fondamentale che guiderà la loro attività e il loro comportamento durante tutta la giornata. Fin dal risveglio, i più si agitano interiormente in tutti i sensi, e anche se svolgono correttamente i propri compiti, mantengono uno stato di dispersione che nuoce al loro equilibrio fisico e psichico. Si decidano finalmente a fondare la propria vita su un'unica idea, e a quel punto si risveglieranno in loro determinate potenze che essi nemmeno conoscono, e che pure sono presenti in tutte le cellule del corpo; queste potenze andranno a sostenere i loro sforzi ed essi si sentiranno guidati e sostenuti in tutte le proprie attività. L’idea, il principio che dobbiamo mettere al centro della nostra vita, lo riassumerei in una sola parola, una parola che però può svilupparsi all’infinito: luce.
</p>

<p>
<b>07/01/2015</b> Le dodici costellazioni zodiacali sono come dodici porte nel nostro universo, il sistema solare. Si ritrovano queste dodici porte nel nostro corpo fisico: anche gli occhi, le orecchie, la bocca, le narici, i seni, l'ombelico e le altre due aperture più in basso sono altrettante porte. E così come le porte dello zodiaco sono un luogo di passaggio per le influenze cosmiche, allo stesso modo le dodici porte del nostro corpo sono aperture per alcune forze ed entità spirituali. Per chi ha realizzato in se stesso un vero lavoro di purificazione, le porte del suo corpo servono a entrare in relazione con gli elementi sottili e luminosi dello spazio. Per questo nella tradizione iniziatica è detto che accanto a ogni porta sta un angelo. Un angelo è pura energia, e tale energia – che attira gli influssi benefici – trasforma anche le correnti negative che tentano di infiltrarsi. Vi sono angeli che vegliano sulle porte di tutti coloro che hanno lavorato per fare del proprio essere il tabernacolo del Dio vivente. 
</p>

<p>
<b>07/01/2016</b> Che differenza c’è tra un materialista e uno spiritualista? Per utilizzare un’immagine molto semplice, vi dirò che lo spiritualista porta con sé la sua casa ovunque, mentre il materialista non può spostarla. Sì, lo spiritualista, per il quale i veri tesori sono interiori, porta sempre con sé il suo bagaglio di luce, di pace e di gioia, mentre il materialista non può andare e venire con tutti i beni che possiede: di questi, la maggior parte deve essere lasciata dove sta. In realtà l’essere umano è ricco solo se è consapevole di esserlo. Se lo spiritualista non è cosciente della propria ricchezza, è più povero di tutti i materialisti. Ma se impara ad ampliare la propria coscienza, si sente in relazione con tutte le anime evolute dell’universo, che lo ispirano, gli danno la loro scienza e la loro protezione. Quali ricchezze materiali possono paragonarsi a tutto ciò? Anche le pietre preziose e i diamanti impallidiscono davanti allo scintillio di tutti i tesori interiori. 
</p>

<p>
<b>07/01/2017</b> Quanti viaggiatori parlano con ammirazione delle esperienze che hanno vissuto nel deserto o sulla cima di un monte! Di fronte all'immensità, lasciandosi impregnare dal silenzio che regna in quei luoghi, dicono di aver avuto la rivelazione di un tempo e di uno spazio che non sono il tempo e lo spazio umani; hanno percepito una presenza che sfugge a qualsiasi spiegazione, ma che si è costretti a riconoscere come qualcosa di reale, come l'unica realtà. Sono forse necessarie condizioni eccezionali per vivere tali esperienze? La verità è che quella presenza che l'uomo scopre nel cuore del silenzio non smette mai di manifestarsi, in qualunque luogo egli si trovi. Provi anche solo a far tacere le voci discordanti dei suoi istinti, delle sue passioni, dei suoi pensieri e dei suoi sentimenti oscuri e caotici: il silenzio che si instaurerà in lui avrà il potere di proiettarlo in un altro tempo e in un altro spazio, dove il sapere divino iscritto in lui da tutta l'eternità, a poco a poco si rivelerà alla sua coscienza.
</p>

<p>
<b>07/01/2018</b> Contrariamente a un’opinione generalmente diffusa, il lavoro spirituale richiede solo poche cognizioni, a patto però che queste riguardino l’essenziale e che si sia decisi a lavorare. Ogni verità è come un seme che viene interrato e, a partire da quel seme, inizierà a crescere un grande albero. Ecco il vero sapere! Chi possiede questo sapere non si sente mai solo né abbandonato, e quali che siano le difficoltà, trova sempre una via d'uscita. Volete rendere ogni giorno la vostra vita più ricca e più bella? Benedite tutte le creature che incontrate e tutti gli oggetti che toccate! Ringraziate il Signore per tutto quello che ricevete, sia per le gioie sia per i dolori, e consacrate a Lui ogni vostra attività! Tutti i libri di tutte le biblioteche della terra non potranno mai sostituire queste tre pratiche: benedire, ringraziare e consacrare. Fatene una regola per tutta la vostra esistenza.
</p>

<p>
<b>07/01/2019</b> Il Padre celeste e la Madre divina (la Sua sposa, la Natura) sono i nostri veri genitori. Chi non sente che la Natura è sua madre, non può avere legami veri con il suo Padre celeste. Per noi è essenziale prendere coscienza che in alto abbiamo non solo un Padre, ma anche una Madre, poiché la nostra vita, come la vita dell'universo, ha come origine non soltanto l'esistenza e le manifestazioni del principio maschile, ma anche del principio femminile. Noi abbiamo due genitori nel Cielo. Occorre accettare questa verità sapendo che la vita non cederà mai davanti all'ignoranza e ai pregiudizi degli esseri umani. La vita, infatti, sa difendersi e ci dice: «Perché cercate di mutilarmi sopprimendo uno dei due principi che mi permettono appunto di essere la vita? Comunque, ogni volta io riprenderò il sopravvento». Una vera religione per prima cosa è un insegnamento della vita, di tutta la vita, senza togliere né separare alcunché. 
</p>

<p>
<b>07/01/2020</b> All’inizio di ogni impresa avete bisogno dell’amore per vincere le difficoltà che incontrerete, altrimenti vi scoraggerete e abbandonerete ogni cosa. Quando le prime difficoltà saranno state attraversate e vinte dall’amore, sarà il momento della riflessione, della saggezza. Se l’amore è debole o insufficiente, la saggezza non avrà le condizioni ideali per manifestarsi. L’amore prepara le condizioni migliori per la saggezza. Quando amate qualcosa, volete studiarla, conoscerla, e così il vostro amore vi porta a esplorare il terreno; e quando amate un essere, volete anche comprenderlo. L’amore vi offre le condizioni per la comprensione, e perciò si può dire che chi non ha amore non avrà saggezza. 
</p>

<p>
<b>07/01/2021</b> Tutto dipende dall'amore: la forza, l'equilibrio, la pace, la felicità. Tuttavia occorre che sentiate che l'amore è lì, in voi, a vostra portata, e che non avete quindi alcun motivo di sentirvi poveri e soli. Se vi sentite poveri e soli, significa che non avete saputo elevarvi al di sopra del piano fisico. Sì, perché non appena entrate nei piani sottili, e soprattutto se entrate nelle regioni dell'anima e dello spirito, non potete più sentirvi soli. Infatti, l'Anima universale e lo Spirito universale sono sempre lì, attorno a voi e in voi, e potete comunicare con loro in qualsiasi momento. Quando invece si tratta di un uomo o di una donna, fossero anche gli esseri migliori, siete sicuri che da un momento all'altro non saranno obbligati a pensare a qualcos'altro e non vi abbandonino? Allora, anche se avete trovato l'essere più meraviglioso sulla terra, non fermatevi lì. Ringraziate il Cielo di avervi fatto incontrare un tale essere, ma sappiate che conoscerete il vero amore solo quando sarete riusciti a trovarlo nelle regioni dell'anima e dello spirito. 
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
