<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-05-19</h1>-->
<h1>DIES-05-19</h1>

<h5>Oremus</h5>

<p>
<ul>
<li>Padre buono, accolgo questo giorno dalle tue mani, con la fiducia di un bambino. Solo per te, per te presente nei miei prossimi, siano i pensieri e le opere. E aiutaci, come Gesù ci ha insegnato, a sentirci con lui tutti figli tuoi e a comportarci da fratelli gli uni degli altri. La mia preghiera si unisce a quella del tuo Figlio Gesù, per chiederti, con lui e in lui, quella unità di tutti che è un riflesso della sua unità con te. E che io possa essere nel mondo, oggi, un raggio del tuo amore che illumina e riscalda i cuori degli uomini.</li>
</ul>
</p>

<p>
<ul>
<li>Tu vuoi salvarmi / O Gesù, mi fermo pensoso ai piedi della Croce: anch’io l’ho costruita con i miei peccati! La tua bontà, che non si difende e si lascia crocifigere, è un mistero che mi supera e mi commuove profondamente. Signore, tu sei venuto nel mondo per me, per cercarmi, per portarmi l’abbraccio del Padre. Tu sei il volto della bontà e della misericordia: per questo vuoi salvarmi! Dentro di me ci sono le tenebre: vieni con la tua limpida luce. Dentro di me c’è tanto egoismo: vieni con la tua sconfiata carità. Dentro di me c’è rancore e malignità: vieni con la tua mitezza e la tua umiltà. Signore, il peccatore da salvare sono io: il figlio prodigo che deve tornare, sono io! Signore, concedimi il dono delle lacrime per ritrovare la libertà e la vita, la pace con te e la gioia in te. Amen. (Card. Angelo Comastri)</li>
</ul>
</p>

<p>
<ul>
<li>Vieni in me, Spirito Santo, Spirito di sapienza: donami lo sguardo e l'udito interiore perché non mi attacchi alle cose materiali, ma ricerchi sempre le realtà spirituali. / Vieni in me, Spirito Santo, Spirito dell'amore: riversa sempre più la carità nel mio cuore. / Vieni in me, Spirito Santo, Spirito di verità: concedimi di pervenire alla conoscenza della verità in tutta la sua pienezza. / Vieni in me, Spirito Santo, acqua viva che zampilla per la vita eterna: fammi la grazia di giungere a contemplare il volto del Padre nella vita e nella gioia senza fine. Amen. (Sant'Agostino)</li>
</ul>
</p>

<p>
<ul>
<li>O Gesù, sommo ed eterno sacerdote, custodisci il tuo sacerdote dentro il Tuo Sacro Cuore. Conserva immacolate le sue mani unte che toccano ogni giorno il Tuo Sacro Corpo. Custodisci pure le sue labbra arrossate dal Tuo Prezioso Sangue. Mantieni puro e celeste il suo cuore segnato dal Tuo sublime carattere sacerdotale. Fa' che cresca nella fedeltà e nell'amore per Te e preservalo dal contagio del mondo. Col potere di trasformare il pane e il vino donagli anche quello di trasformare i cuori. Benedici e rendi fruttuose le sue fatiche e dagli un giorno la corona della vita eterna. (Santa Teresa di Lisieux)</li>
</ul>
</p>

<p>
<ul>
<li>E come le piante di rose in Gerico / La Vergine Maria è la stupenda Rosa piantata nel torrente dell’amore di Dio Padre, della grazia di Cristo Gesù, della comunione dello Spirito Santo. È la Rosa che ha portato la sua crescita al sommo della bellezza della sua obbedienza e offerta totale di sé al Signore suo Dio. È la Rosa che profuma tutto il Cielo e tutta la terra della sua purissima verginità. Lei è la Rosa tutta nelle mani di Dio. Il Signore si inebria del suo profumo di amore castissimo. Dopo aver riflettuto, parlerò ancora, sono pieno come la luna nel plenilunio. Ascoltatemi, figli santi, e crescete come una rosa che germoglia presso un torrente. Come incenso spargete buon profumo, fate sbocciare fiori come il giglio, alzate la voce e cantate insieme, benedite il Signore per tutte le sue opere. Magnificate il suo nome e  proclamate la sua lode, con i canti delle labbra e con le cetre (Sir 39,12-15). Volendo applicare a Dio l’immagine che il Siracide ci offre di Simone, sommo sacerdote,  possiamo affermare che Maria è la Rosa che rende splendente l’abito del nostro Creatore e Signore. Padre, Figlio e Spirito Santo indossano la Rosa che è Maria come il loro vestito più bello, più puro, più elegante, più splendente. Maria è vestita del sole che è Dio. Dio è vestito della Rosa che è Maria. Simone, figlio di Onia, sommo sacerdote, nella sua vita riparò il tempio e nei suoi giorni consolidò il santuario. Da lui furono poste le fondamenta del doppio muro, l’elevato contrafforte della cinta del tempio. Nei suoi giorni fu scavato il deposito per le acque, un serbatoio grande come il mare. Avendo premura d’impedire la caduta del suo popolo, fortificò la città nell’assedio. Com’era glorioso quando si affacciava dal tempio, quando usciva dal santuario dietro il velo! Come astro mattutino in mezzo alle nubi, come la luna nei giorni in cui è piena, come sole sfolgorante sul tempio dell’Altissimo, come arcobaleno splendente fra nubi di gloria, come rosa fiorita nei giorni di primavera, come giglio lungo i corsi d’acqua, come germoglio del Libano nei giorni d’estate, come fuoco e incenso su un braciere, come vaso d’oro massiccio, ornato con ogni specie di pietre preziose, come ulivo che fa germogliare i frutti e come cipresso svettante tra le nuvole. Quando indossava i paramenti gloriosi, egli era rivestito di perfetto splendore, quando saliva il santo altare dei sacrifici, riempiva di gloria l’intero santuario (Sir 50,1-11). La Vergine Maria è la Rosa più bella, più santa, più splendente, più profumata, che incanta il cuore di Dio e lo inebria con il suo profumo e la sua bellezza. Vergine Maria, Rosa Mistica, fa’ di noi delle piccole rose di carità, verità, luce, in modo che anche noi possiamo fare più bello il creato del nostro Dio. Angeli e Santi del Cielo, volgete lo sguardo sopra di noi e rinvigorite la nostra piccola pianticella di rose che sta per seccare.</li>
</ul>
</p>

<p>
<ul>
<li>Fa' che io veramente possa guardare la Croce di Gesù  senza peccato / se vuoi comprende questa frase della nostra preghiera alla Vergine Maria, Madre della Redenzione, dobbiamo chiedere al Signore gli stessi occhi di fede del discepolo che Gesù amava. Medita e contempla il suo modo di guardare la croce di Cristo Gesù. “Stavano presso la croce di Gesù sua madre, la sorella di sua madre, Maria madre di Clèopa e Maria di Màgdala. Gesù allora, vedendo la madre e accanto a lei il discepolo che egli amava, disse alla madre: «Donna, ecco tuo figlio!». Poi disse al discepolo: «Ecco tua madre!». E da quell’ora il discepolo l’accolse con sé. Dopo questo, Gesù, sapendo che ormai tutto era compiuto, affinché si compisse la Scrittura, disse: «Ho sete». Vi era lì un vaso pieno di aceto; posero perciò una spugna, imbevuta di aceto, in cima a una canna e gliela accostarono alla bocca. Dopo aver preso l’aceto, Gesù disse: «È compiuto!». E, chinato il capo, consegnò lo spirito. Era il giorno della Parasceve e i Giudei, perché i corpi non rimanessero sulla croce durante il sabato – era infatti un giorno solenne quel sabato –, chiesero a Pilato che fossero spezzate loro le gambe e fossero portati via. Vennero dunque i soldati e spezzarono le gambe all’uno e all’altro che erano stati crocifissi insieme con lui. Venuti però da Gesù, vedendo che era già morto, non gli spezzarono le gambe, ma uno dei soldati con una lancia gli colpì il fianco, e subito ne uscì sangue e acqua. Chi ha visto ne dà testimonianza e la sua testimonianza è vera; egli sa che dice il vero, perché anche voi crediate. Questo infatti avvenne perché si compisse la Scrittura: Non gli sarà spezzato alcun osso. E un altro passo della Scrittura dice ancora: Volgeranno lo sguardo a colui che hanno trafitto (Gv 19,23-37). Il peccato è dell’anima, quando viviamo di trasgressione dei Comandamenti, quando non osserviamo la Parola del Vangelo, quando meniamo i nostri giorni nell’immoralità e peggio nella totale amoralità di una vita disonesta e bugiarda, falsa e menzognera. Questo peccato si toglie in un solo modo: rientrando nella più pura e santa obbedienza al Signore nostro Dio, con la forza dello Spirito Santo. Il peccato dell’anima si fa immediatamente peccato del corpo. Senza l’anima che vive di grazia – non può vivere perché è nella disobbedienza a Dio – il nostro corpo è incapace di superare anche il vizio più tenue, piccolo, quasi insignificante. Esso viene sommerso dall’abitudine al male con i vizi che cadono sopra di esso come le foglie morte sul terreno sottostante. Come le foglie coprono il terreno ed esso più non si vede, così è del corpo. Noi non vediamo il corpo, vediamo solo i suoi vizi. Il peccato è dei pensieri, dei desideri, della volontà. Un’anima senza grazia di Dio possiede una mente senza verità. Ecco di che cosa è capace una mente senza verità: “Il Signore vide che la malvagità degli uomini era grande sulla terra e che ogni intimo intento del loro cuore non era altro che male, sempre” (Gn 6,5). Solo Gesù potrà togliere il nostro peccato e solo a Lui lo possiamo chiedere: “Il giorno dopo, vedendo Gesù venire verso di lui, disse: «Ecco l’agnello di Dio, colui che toglie il peccato del mondo!” (Gv 1,29). Guardare la croce di Gesù senza peccato, vuol dire vederla come la via della nostra redenzione eterna. Nessuno la potrà guardare così, se la Vergine Maria non viene, non lo prende e non lo immerge in quel sangue e in quell’acqua che sgorgano dal costato del Cristo trafitto. È questo che noi chiediamo a Lei: “Vieni, prendici, immergici e noi vedremo Cristo Crocifisso come unica e sola fonte della nostra rinascita. Lo vedremo e consacreremo a Lui tutta la nostra vita”. Vergine Maria, Madre della Redenzione, Angeli e Santi di Dio, aprite l’anima alla grazia perché i nostri occhi possa vede con verità la Croce di Cristo Gesù. </li>
</ul>
</p>

<p>
<ul>
<li>(Pr 1,24) Confeziona tuniche e le vende / L’attività commerciale si esercita seguendo una moltitudine di modalità. La donna perfetta compra lino e lana. Prima li trasforma in filo con il fuso e la conocchia. Poi passa i fili nel telaio ed essi si trasformano in stoffa di alto valore. Infine dalla tela ottenuta confeziona tuniche e le vende. Vi è un profitto alto in questa sua attività. È giusto allora chiedersi: come possiamo applicare questa modalità di trasformazione del “prodotto” celeste dall’acquisto alla trasformazione alla vendita di esso, che è perennemente gratuita secondo lo statuto stabilito dallo stesso Dio riguardo ai suoi doni di salvezza? Dio tutto vende, vuole che tutto si acquisti, ma gratuitamente. O voi tutti assetati, venite all’acqua, voi che non avete denaro, venite, comprate e mangiate; venite, comprate senza denaro, senza pagare, vino e latte. Perché spendete denaro per ciò che non è pane, il vostro guadagno per ciò che non sazia? Su, ascoltatemi e mangerete cose buone e gusterete cibi succulenti. Porgete l’orecchio e venite a me, ascoltate e vivrete. Io stabilirò per voi un’alleanza eterna, i favori assicurati a Davide. Ecco, l’ho costituito testimone fra i popoli, principe e sovrano sulle nazioni (Is 55,1-4). Per il suo sì e per il dono di tutta la sua vita al Padre celeste,  la Vergine Maria “acquista” Cristo Gesù. Il Verbo eterno diviene vero suo Figlio. Lei lo aiuta a crescere, gli offre ogni nutrimento. Poi ancora una volta attraverso l’offerta al Padre di tutto il suo amore di Madre, lo offre a Dio in olocausto di redenzione sull’altare della croce. Cristo Gesù è la vera “Tunica della nostra redenzione”. È Lui il vero “Abito della salvezza”. È come se Lei lo avesse due volte acquistato: quando lo ha concepito e quando lo ha offerto in olocausto. Ora Cristo vera “Tunica di riconciliazione, misericordia, perdono” è tutto nelle sue mani ed Essa lo dona o lo vende gratuitamente ad ogni uomo. Chi vuole dare o vendere gratuitamente Cristo Signore come vera “Tunica, o Abito di redenzione e di salvezza”, prima lo deve fare suo. Come? Donando tutta la sua vita a Dio Padre perché sia Lui a formarlo in noi, a farlo divenire nostro per opera dello Spirito Santo. Solo dopo che è divenuto nostro, lo possiamo dare, vendere gratuitamente. È questo il vero segreto della missione evangelizzatrice della Chiesa. Di Cristo non si parla, non si dicono parole. Cristo va dato, venduto gratuitamente. Non possiamo però darlo se non è nostro.  Se il Padre non lo ha fatto nostro per opera del suo Santo Spirito. Questo mai potrà avvenire se noi non diamo a Dio tutta la nostra vita. Vergine Maria, vera Madre del Figlio Unigenito del Padre, Gesù è tutto tuo come è tutto del Padre. Una grazia ti chiedo oggi. Come il Padre lo ha dato tutto a te, donalo tu tutto a me. È necessario perché io lo possa dare, vendere gratuitamente. Solo così Cristo potrà entrare in un altro cuore ed operare in esso la redenzione, la salvezza. Angeli e Santi, intercedete presso la Vostra Regina perché mi faccia questo dono. Senza di esso l’evangelizzazione è sterile, la pastorale vuota, i sacramenti quasi sempre infruttuosi, la preghiera senza risultati. Manca il dono di Cristo fatto per le mie mani, il mio cuore, la mia intera vita. Se Cristo non è mio, non posso darlo. Non è mio. Questa verità manca oggi a molti cristiani. Cristo è dato se è anche un nostro frutto.</li>
</ul>
</p>

<p>
<ul>
<li>(Lc 1,52) Ha innalzato gli umili / Potenti e superbi decidono che la vita debba essere governata dalla loro forza, arroganza, prepotenza, ingiustizia, sopruso. È questa una decisione di distruzione, annientamento, cancellazione dalla storia, morte. La Madre di Gesù ci rivela che il Signore “Ha innalzato, innalza gli umili”.  Dona loro un trono di gloria. Gerusalemme, a causa della superbia dei suoi figli, fu rasa al suolo. Ora che i suoi figli sono divenuti un popolo umile, che cerca nella vera conversione il Signore, il Dio d’Israele la rialzerà. La rivestirà di gloria e di esultanza. Questo però non significa che il male scomparirà da essa. Vi è sempre l’uomo superbo, iniquo, trasgressore della legge che vi abiterà. Così dice il Signore: «Il cielo è il mio trono, la terra lo sgabello dei miei piedi. Quale casa mi potreste costruire? In quale luogo potrei fissare la dimora? Tutte queste cose ha fatto la mia mano ed esse sono mie – oracolo del Signore. Su chi volgerò lo sguardo? Sull’umile e su chi ha lo spirito contrito e su chi trema alla mia parola. Uno sacrifica un giovenco e poi uccide un uomo, uno immola una pecora e poi strozza un cane, uno presenta un’offerta e poi sangue di porco, uno brucia incenso e poi venera l’iniquità. Costoro hanno scelto le loro vie, essi si dilettano dei loro abomini; anch’io sceglierò la loro sventura e farò piombare su di loro ciò che temono, perché io avevo chiamato e nessuno ha risposto, avevo parlato e nessuno ha udito. Hanno fatto ciò che è male ai miei occhi, ciò che non gradisco hanno scelto». Ascoltate la parola del Signore, voi che tremate alla sua parola. Hanno detto i vostri fratelli che vi odiano, che vi respingono a causa del mio nome: «Mostri il Signore la sua gloria, perché possiamo vedere la vostra gioia!». Ma essi saranno confusi. Giunge un rumore, un frastuono dalla città, un rumore dal tempio: è la voce del Signore, che dà la ricompensa ai suoi nemici. Prima di provare i dolori, ha partorito; prima che le venissero i dolori, ha dato alla luce un maschio. Chi ha mai udito una cosa simile, chi ha visto cose come queste? Nasce forse una terra in un giorno, una nazione è generata forse in un istante? Eppure Sion, appena sentiti i dolori, ha partorito i figli. «Io che apro il grembo materno, non farò partorire?», dice il Signore. «Io che faccio generare, chiuderei il seno?», dice il tuo Dio. Rallegratevi con Gerusalemme, esultate per essa tutti voi che l’amate. Sfavillate con essa di gioia  tutti voi che per essa eravate in lutto. Così sarete allattati e vi sazierete al seno delle sue consolazioni; succhierete e vi delizierete al petto della sua gloria. Perché così dice il Signore: «Ecco, io farò scorrere verso di essa, come un fiume, la pace; come un torrente in piena, la gloria delle genti. Voi sarete allattati e portati in braccio, e sulle ginocchia sarete accarezzati. Come una madre consola un figlio, così io vi consolerò; a Gerusalemme sarete consolati. Voi lo vedrete e gioirà il vostro cuore, le vostre ossa saranno rigogliose come l’erba. La mano del Signore si farà conoscere ai suoi servi, ma la sua collera contro i nemici. Poiché, ecco, il Signore viene con il fuoco, i suoi carri sono come un turbine, per riversare con ardore l’ira, la sua minaccia con fiamme di fuoco. Con il fuoco infatti il Signore farà giustizia e con la spada su ogni uomo; molti saranno i colpiti dal Signore. Coloro che si consacrano e purificano nei giardini, seguendo uno che sta in mezzo, che mangiano carne suina, cose obbrobriose e topi, insieme finiranno – oracolo del Signore –  con le loro opere e i loro propositi ( (Is 66,1-24). È vero. Tutti i popoli si affaticano per il nulla, per il fuoco, per la distruzione, per il fallimento. Questo accade per la mancanza di vera umiltà. È giusto che ancora una volta venga ribadito e chiarito il concetto vero di umiltà. Essa non si riveste di una connotazione morale, ma altamente teologica e riguarda la natura stessa dell’uomo. L’uomo è eternamente da Dio. È da Dio nel corpo, nello spirito, nell’anima. Chi si riconosce e si confessa da Dio e a Dio chiede che gli dia luce, saggezza, grazia, sapienza, intelligenza, ogni altro dono per essere secondo il suo cuore, da Lui sarà sempre mantenuto nella sua verità, anzi il Signore lo aiuterà a crescere di verità in verità. Chi invece si distacca dal suo Dio e vuole essere da se stesso – è questa la ricchezza e la potenza – da Dio sarà abbandonato a se stesso e per lui sarà la fine. L’uomo infatti non ha pensieri di vita, ma di morte, non coltiva vie di pace ma di odio e di guerra, di distruzione. / Vergine Maria, Madre della Redenzione, Angeli, Santi, insegnateci la via della vera umiltà. </li>
</ul>
</p>

<p>
<ul>
<li>(Lc 1,53) Ha ricolmato di beni gli affamati / L’affamato non è colui che ha fame di pane né l’assetato è colui che ha sete di acqua. Affamato e assetato è colui che ha fame e sete di Dio. La Madre di Gesù rassicura tutti gli affamati e gli assetati di Dio, il Signore “Ha ricolmato, ricolma di bene gli affamati, gli assetati di Lui”. È questa una profezia eterna. È Parola che mai verrà meno. L’ha confermata la Madre del Dio Altissimo. L’ha proferita la Donna che sempre si è nutrita e dissetata del suo Dio. La Scrittura Santa non è forse un invito senza sosta a nutrirci di sapienza, parola, saggezza? Cristo Gesù non ha dato se stesso come vera carne e vero sangue da bere e da mangiare? La sapienza si è costruita la sua casa, ha intagliato le sue sette colonne. Ha ucciso il suo bestiame, ha preparato il suo vino e ha imbandito la sua tavola. Ha mandato le sue ancelle a proclamare sui punti più alti della città: «Chi è inesperto venga qui!». A chi è privo di senno ella dice: «Venite, mangiate il mio pane, bevete il vino che io ho preparato. Abbandonate l’inesperienza e vivrete, andate diritti per la via dell’intelligenza» (Pr 9,1-6). O voi tutti assetati, venite all’acqua, voi che non avete denaro, venite, comprate e mangiate; venite, comprate senza denaro, senza pagare, vino e latte. Perché spendete denaro per ciò che non è pane, il vostro guadagno per ciò che non sazia? Su, ascoltatemi e mangerete cose buone e gusterete cibi succulenti. Porgete l’orecchio e venite a me, ascoltate e vivrete. Io stabilirò per voi un’alleanza eterna, i favori assicurati a Davide. Ecco, l’ho costituito testimone fra i popoli, principe e sovrano sulle nazioni. Ecco, tu chiamerai gente che non conoscevi; accorreranno a te nazioni che non ti conoscevano a causa del Signore, tuo Dio, del Santo d’Israele, che ti onora. Cercate il Signore, mentre si fa trovare, invocatelo, mentre è vicino. L’empio abbandoni la sua via e l’uomo iniquo i suoi pensieri; ritorni al Signore che avrà misericordia di lui e al nostro Dio che largamente perdona. Perché i miei pensieri non sono i vostri pensieri, le vostre vie non sono le mie vie. Oracolo del Signore. Quanto il cielo sovrasta la terra, tanto le mie vie sovrastano le vostre vie, i miei pensieri sovrastano i vostri pensieri. Come infatti la pioggia e la neve scendono dal cielo e non vi ritornano senza avere irrigato la terra, senza averla fecondata e fatta germogliare, perché dia il seme a chi semina e il pane a chi mangia, così sarà della mia parola uscita dalla mia bocca: non ritornerà a me senza effetto, senza aver operato ciò che desidero e senza aver compiuto ciò per cui l’ho mandata. Voi dunque partirete con gioia, sarete ricondotti in pace. I monti e i colli davanti a voi eromperanno in grida di gioia e tutti gli alberi dei campi batteranno le mani. Invece di spini cresceranno cipressi, invece di ortiche cresceranno mirti; ciò sarà a gloria del Signore, un segno eterno che non sarà distrutto (Is 55,1-13). Io sono il pane della vita. I vostri padri hanno mangiato la manna nel deserto e sono morti; questo è il pane che discende dal cielo, perché chi ne mangia non muoia. Io sono il pane vivo, disceso dal cielo. Se uno mangia di questo pane vivrà in eterno e il pane che io darò è la mia carne per la vita del mondo». Allora i Giudei si misero a discutere aspramente fra loro: «Come può costui darci la sua carne da mangiare?». Gesù disse loro: «In verità, in verità io vi dico: se non mangiate la carne del Figlio dell’uomo e non bevete il suo sangue, non avete in voi la vita. Chi mangia la mia carne e beve il mio sangue ha la vita eterna e io lo risusciterò nell’ultimo giorno. Perché la mia carne è vero cibo e il mio sangue vera bevanda. Chi mangia la mia carne e beve il mio sangue rimane in me e io in lui. Come il Padre, che ha la vita, ha mandato me e io vivo per il Padre, così anche colui che mangia me vivrà per me. Questo è il pane disceso dal cielo; non è come quello che mangiarono i padri e morirono. Chi mangia questo pane vivrà in eterno» (Gv 6,48-58). Chi ha vera fame, vera sete di Dio, mai sarà deluso, sempre il Signore lo ricolmerà di sé. Mangiando e bevendo realmente, sostanzialmente, veramente il suo Dio, mangiando la carne e bevendo il sangue del Figlio eterno del Padre, l’uomo si sazia di divinità, vita eterna, santità, si trasforma in essere spirituale, diverrà capace di ascoltare lo Spirito Santo e di lasciarsi muovere e condurre da Lui. La natura di Dio che è divina ed eterna carità lo trasformerà in purissimo amore e tutto quanto egli farà sarà una manifestazione della potenza di Dio che vive ed agisce in lui. Questa non è solo profezia, ma è profezia della Madre di Dio, della Regina dei profeti. Vergine Maria, Madre della Redenzione, Angeli, Santi, fateci affamati e assetati del nostro Dio. </li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
19 maggio: sant'Urbano I, papa; santi Parteno e Calogero, martiri; sant'Adolfo, vescovo di Cambrai; san Dunstano, abate a Glastonbury e poi vescovo di Worcester, di Londra e infine di Canterbury; santa Umiliana, del Terz'ordine francescano; san Pietro Celestino, papa; sant'Ivo, prete; beato Agostino Novello, sacerdote agostiniano; beato Giovanni da San Domenico Martinez, sacerdote domenicano; beato Pietro Wright, sacerdote e martire; san Teofilo da Corte, sacerdote francescano; san Crispino da Viterbo, religioso cappuccino; beato Giacomo Luigi da Besançon Loir, sacerdote cappuccino e martire; beata Maria Bernarda Bütler, vergine, fondatrice delle Suore Francescane Missionarie di Maria Ausiliatrice; beato Giuseppe Czempiel, sacerdote e martire.
</p>

<h5>Quotes</h5>

<p>
<ul>
<li>O mio Gesù, quanto è difficile sopportare sofferenze di questo genere! Quando qualcuno mal disposto verso di noi, ci procura qualche molestia, a me dispiace di meno. Ma non riesco a sopportare che qualcuno mi mostri la sua benevolenza e poi ad ogni passo mi metta i bastoni fra le ruote. Che grande forza di volontà occorre per amare un'anima del genere per amor di Dio! (Diario Faustina, 1241).</li>
<li>La vita si vive nell'incertezza, per quanto ci si sforzi del contrario. Ogni decisione è condannata a essere arbitraria; nessuna sarà esente da rischi e assicurata contro insuccesso e rimpianti tardivi. Per ogni argomento a favore di una scelta si trova un argomento contrario non meno pesante. (Zygmunt Bauman)</li>
<li>Ho scoperto che basto a me stessa, che posso vivere sola. Ma non sono sicura che sia una buona scoperta, una prova di saggezza. La solitudine è un lusso che va goduto a piccole dosi e a sorsate brevi. Guai se ne fai un'indigestione, anziché arricchito, cioè rinsavito, ti ritrovi impoverito e meno savio. L'uomo non può vivere solo troppo a lungo, cioè attingendo soltanto a se stesso. L'uomo ha bisogno degli altri, cioè di pensare insieme agli altri, agire insieme agli altri. Il dialogo e la compagnia sono acqua per un'anima inaridita dalla solitudine. Sto parlando di equilibrio insomma. Un albero con troppa acqua finisce col marcire, ma un albero senza acqua finisce col morire. (Oriana Fallaci)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>InFinemDei</h5>

<p>
Padre buono, accogli la nostra lode e gratitudine per l'amore che hai riversato su di noi in questo giorno. Tutto, gioie e dolori, sono stati un dono del tuo amore di Padre. Ti affido i tuoi figli nei quali ho riconosciuto la tua presenza, perché tu li custodisca nell'amore che in Gesù, tuo Figlio, ci hai dato. Come lui, abbiamo consacrato noi stessi per l'umanità. Ti rinnoviamo, Padre, alla fine della giornata, questa nostra consacrazione e tu mantieni sempre acceso nei nostri cuori quel fuoco dello Spirito che ci purifica e ci fonde in un unico Corpo.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
