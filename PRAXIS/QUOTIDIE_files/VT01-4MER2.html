<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>VERBUM</h1>-->
<h1>VERBUM</h1>

<p>
<u>HODIE</u> / Mercoledì della I settimana del Tempo Ordinario (anno pari)
</p>

<p>
<u>ANTIFONA</u> / Vidi il Signore su di un trono altissimo: lo adorava una schiera di angeli e cantavano insieme. "Ecco colui che regna per sempre".
</p>

<p>
<u>CONFITEOR</u> / Confesso a Dio onnipotente e a voi, fratelli e sorelle, che ho molto peccato in pensieri, parole, opere e omissioni, per mia colpa, mia colpa, mia grandissima colpa. E supplico la beata sempre vergine Maria, gli angeli, i santi e voi, fratelli e sorelle, di pregare per me il Signore Dio nostro. Dio onnipotente abbia misericordia di noi, perdoni i nostri peccati e ci conduca alla vita eterna. / Signore Pietà, Cristo pietà.
</p>

<p>
<u>COLLETTA</u> / Ispira la tua paterna bontà, o Signore, i pensieri e i propositi del tuo popolo in preghiera, perché veda ciò che deve fare e abbia la forza di compiere ciò che ha veduto. Per il nostro Signore Gesù Cristo, tuo Figlio, che è Dio, e vive e regna con te, nell'unità dello Spirito Santo, per tutti i secoli dei secoli.
</p>

<p>
<u>LETTURA1</u> / <b>Parla, Signore, perché il tuo servo ti ascolta</b> / Dal primo libro di Samuele. (1Sam 3,1-10.19-20) / In quei giorni, il giovane Samuèle serviva il Signore alla presenza di Eli. La parola del Signore era rara in quei giorni, le visioni non erano frequenti. E quel giorno avvenne che Eli stava dormendo al suo posto, i suoi occhi cominciavano a indebolirsi e non riusciva più a vedere. La lampada di Dio non era ancora spenta e Samuèle dormiva nel tempio del Signore, dove si trovava l'arca di Dio. Allora il Signore chiamò: «Samuèle!» ed egli rispose: «Eccomi», poi corse da Eli e gli disse: «Mi hai chiamato, eccomi!». Egli rispose: «Non ti ho chiamato, torna a dormire!». Tornò e si mise a dormire. Ma il Signore chiamò di nuovo: «Samuèle!»; Samuèle si alzò e corse da Eli dicendo: «Mi hai chiamato, eccomi!». Ma quello rispose di nuovo: «Non ti ho chiamato, figlio mio, torna a dormire!». In realtà Samuèle fino ad allora non aveva ancora conosciuto il Signore, né gli era stata ancora rivelata la parola del Signore. Il Signore tornò a chiamare: «Samuèle!» per la terza volta; questi si alzò nuovamente e corse da Eli dicendo: «Mi hai chiamato, eccomi!». Allora Eli comprese che il Signore chiamava il giovane. Eli disse a Samuèle: «Vattene a dormire e, se ti chiamerà, dirai: "Parla, Signore, perché il tuo servo ti ascolta"». Samuèle andò a dormire al suo posto. Venne il Signore, stette accanto a lui e lo chiamò come le altre volte: «Samuèle, Samuèle!». Samuèle rispose subito: «Parla, perché il tuo servo ti ascolta». Samuèle crebbe e il Signore fu con lui, né lasciò andare a vuoto una sola delle sue parole. Perciò tutto Israele, da Dan fino a Bersabea, seppe che Samuèle era stato costituito profeta del Signore. / Parola di Dio.
</p>

<p>
<u>PSALMUS</u> / (Sal 39) <b>Ecco, Signore, io vengo per fare la tua volontà</b> / Ho sperato, ho sperato nel Signore, ed egli su di me si è chinato, ha dato ascolto al mio grido. Beato l'uomo che ha posto la sua fiducia nel Signore e non si volge verso chi segue gli idoli né verso chi segue la menzogna. / Sacrificio e offerta non gradisci, gli orecchi mi hai aperto, non hai chiesto olocausto né sacrificio per il peccato. Allora ho detto: «Ecco, io vengo. / Nel rotolo del libro su di me è scritto di fare la tua volontà: mio Dio, questo io desidero; la tua legge è nel mio intimo». / Ho annunciato la tua giustizia nella grande assemblea; vedi: non tengo chiuse le labbra, Signore, tu lo sai.
</p>

<p>
<u>ALLELUIA</u> / Alleluia, Alleluia / Le mie pecore ascoltano la mia voce, dice il Signore, e io le conosco ed esse mi seguono. (Gv 10,27) / Alleluia.
</p>

<p>
<u>VANGELO</u> / <b>Gesù guarì molti che erano afflitti da varie malattie</b> / Dal Vangelo secondo  Marco (Mc 1,29-39) / In quel tempo, Gesù, uscito dalla sinagoga, subito andò nella casa di Simone e Andrea, in compagnia di Giacomo e Giovanni. La suocera di Simone era a letto con la febbre e subito gli parlarono di lei. Egli si avvicinò e la fece alzare prendendola per mano; la febbre la lasciò ed ella li serviva. Venuta la sera, dopo il tramonto del sole, gli portavano tutti i malati e gli indemoniati. Tutta la città era riunita davanti alla porta. Guarì molti che erano affetti da varie malattie e scacciò molti demòni; ma non permetteva ai demòni di parlare, perché lo conoscevano. Al mattino presto si alzò quando ancora era buio e, uscito, si ritirò in un luogo deserto, e là pregava. Ma Simone e quelli che erano con lui, si misero sulle sue tracce. Lo trovarono e gli dissero: «Tutti ti cercano!». Egli disse loro: «Andiamocene altrove, nei villaggi vicini, perché io predichi anche là; per questo infatti sono venuto!». E andò per tutta la Galilea, predicando nelle loro sinagoghe e scacciando i demòni. / Parola del Signore.
</p>

<p>
<u>CREDO</u> / Credo in un solo Dio, Padre onnipotente, creatore del cielo e della terra, di tutte le cose visibili e invisibili. Credo in un solo Signore, Gesù Cristo, unigenito Figlio di Dio, nato dal Padre prima di tutti i secoli: Dio da Dio, Luce da Luce, Dio vero da Dio vero, generato, non creato, della stessa sostanza del Padre; per mezzo di lui tutte le cose sono state create. Per noi uomini e per la nostra salvezza discese dal cielo, e per opera dello Spirito Santo si è incarnato nel seno della Vergine Maria e si è fatto uomo. Fu crocifisso per noi sotto Ponzio Pilato, morì e fu sepolto. Il terzo giorno è risuscitato, secondo le Scritture, è salito al cielo, siede alla destra del Padre. E di nuovo verrà, nella gloria, per giudicare i vivi e i morti, e il suo regno non avrà fine. Credo nello Spirito Santo, che è Signore e dà la vita, e procede dal Padre e dal Figlio. Con il Padre e il Figlio è adorato e glorificato, e ha parlato per mezzo dei profeti. Credo la Chiesa, una santa cattolica e apostolica. Professo un solo battesimo per il perdono dei peccati. Aspetto la risurrezione dei morti e la vita del mondo che verrà. Amen.
</p>

<p>
<u>OREMUS</u> / Gesù è guaritore dei corpi e salvatore di tutto l'uomo. Egli prega ora con noi il Padre che ci ha dato la vita. e continuamente si prende cura dei suoi figli. Con fiducia preghiamo: <b>Salvaci, o Signore.</b> / La tua Chiesa, Signore, è lacerata nei cristiani, perseguitata in molti paesi, guastata dai nostri peccati: donale salute e freschezza nuova. Noi ti invochiamo: / Molti popoli, o Padre, non hanno conosciuto l'amore che hai manifestato nel tuo Figlio Gesù, e tuttavia lo cercano con cuore sincero: non abbandonarli. Noi ti invochiamo: / Prima che noi ti cercassimo, tu per primo ci hai chiamato e ci sei venuto vicino per donarci la tua vita: sostienici nel cammino quotidiano. Noi ti invochiamo: / I malati che la scienza umana non può più soccorrere sperano ancora nel tuo aiuto: rafforza il loro animo nella prova. Noi ti invochiamo: / Ricordati dei sofferenti nel corpo e nello spirito che vivono tra noi e che forse ignoriamo: guariscili e illumina la loro pena. Noi ti invochiamo: / Per i medici e gli infermieri. / Perché molti ascoltano la chiamata del Signore. / Padre nostro, liberaci dal male che abita nel nostro cuore e che distrugge i nostri corpi, e insegnaci ad alleviare la sofferenza del prossimo. Per Gesù Cristo che ha patito ed è morto per noi e ora vive e regna nei secoli eterni. Amen.
</p>

<p>
<u>OFFERTORIO</u> / Accogli, Signore, l'offerta che ti presentiamo, esaudisci la nostra fiduciosa preghiera e santifica tutta la nostra vita. Per Cristo nostro Signore.
</p>

<p>
<u>COMMUNIO</u> / Presso di te, Signore, è la sorgente della vita, nella tua luce noi vedremo la luce. (Sal 36,10)
</p>

<p>
<u>COMMUNIO</u> / “Io sono venuto perché abbiano la vita, e l’abbiano in abbondanza”, dice il Signore. (Gv 10,10)
</p>

<p>
<u>GRATIAS</u> / Dio onnipotente, che ci hai nutriti alla tua mensa, donaci di esprimere in un fedele servizio la forza rinnovatrice di questi santi misteri. Per Cristo nostro Signore.
</p>


<hr>

<h5>PROFUNDIS</h5>

<p>
<u>EVANGELIZO</u> / 
</p>

<p>
<u>EVANGELIZO</u> / Sant'Antonio di Padova (ca 1195 – 1231) francescano, dottore della Chiesa / Discorso della seconda domenica di quaresima / Gesù disse loro: "Andiamocene ..." (Mc 1,38) / Si dice a ragione: "Giacobbe vide in sogno una scala"; per mezzo di essa puoi elevarti (...). Questa scala, a due montanti e sei gradini, rappresenta Gesù Cristo, la sua natura umana e divina, e le sue virtù: l'umiltà e la povertà, la sapienza e la misericordia, la pazienza e l'obbedienza. / Gesù fu umile assumendo la nostra natura e quando "ha guardato l'umiltà della sua serva" (Lc 1,48). Fu povero nella nascita, quando la Vergine povera lo diede alla luce non ebbe altro luogo dove posarlo, avvolto in fascie, che una mangiatoia per animali (Lc 2,7). Fu sapiente nella predicazione, perché cominciò col fare e poi insegnare (At 1,1). Fu misericordioso accogliendo i peccatori: "Non sono venuto - disse - per chiamare i giusti, ma i peccatori alla penitenza" (Mt 9,13). Fu paziente sotto i colpi di frusta, gli schiaffi, gli sputi: "Rendo la mia faccia dura come pietra", dice per bocca di Isaia (50,7). Gesù "oltraggiato non rispondeva con oltraggi, e soffrendo non minacciava vendetta" (1Pt 2,23). E infine fu "obbediente fino alla morte di croce" (Fil 2,8). Questa scala era poggiata sulla terra quando Cristo predicava e operava miracoli; toccava il cielo quando passava notti pregando il Padre. Ecco dunque che la scala si è alzata. Perché non sali? Perché continui a trascinare a terra mani e piedi? Sali dunque. Salite angeli, vescovi, superiori religiosi e fedeli di Gesù Cristo! Salite, vi dico, contemplate quanto soave è il Signore; scendete per aiutare e consigliare, poiché è di questo che ha bisogno il prossimo. Perché cercate di arrivare a questa montagna per altre vie e non con questa scala?
</p>

<p>
<u>EVANGELIZO</u> / 2021 / <a href="https://vangelodelgiorno.org/IT/gospel" title="Meditazione" class="https">Meditazione</a>
</p>

<p>
<u>DIBRUNO</u> / 
</p>

<p>
<u>DIBRUNO</u> / Per questo infatti sono venuto! (Mc 1,29-39) / Nulla Gesù dovrà fare partendo dalla sua volontà, cuore, mente, sentimenti, virtù. Neanche la carità, la compassione, la misericordia, la pietà dovranno provenire da Lui. Lui è tutto del Padre e sempre dal Padre, dalla sua volontà. Per Lui il Padre tutto ha scritto. Gesù deve solo obbedire. Così il Salmo: “Sacrificio e offerta non gradisci, gli orecchi mi hai aperto, non hai chiesto olocausto né sacrificio per il peccato. Allora ho detto: «Ecco, io vengo. Nel rotolo del libro su di me è scritto di fare la tua volontà: mio Dio, questo io desidero; la tua legge è nel mio intimo». Ho annunciato la tua giustizia nella grande assemblea; vedi: non tengo chiuse le labbra, Signore, tu lo sai. Non ho nascosto la tua giustizia dentro il mio cuore, la tua verità e la tua salvezza ho proclamato. Non ho celato il tuo amore e la tua fedeltà alla grande assemblea” (Sal 40 (39) 1-18). Tutto Gesù deve attingere dalla volontà del Padre, anche il pensiero più semplice. Nulla deve venire dal suo cuore. La sua vita può essere solo obbedienza. / La Lettera agli Ebrei rivela che la nostra redenzione è il frutto dell’obbedienza di Gesù alla volontà che il Padre ha scritto per Lui sul rotolo del suo cuore. Il sacrificio di Gesù è la sua obbedienza che lo porta a morire in croce per il Padre: “Per questo, entrando nel mondo, Cristo dice: Tu non hai voluto né sacrificio né offerta, un corpo invece mi hai preparato. Non hai gradito né olocausti né sacrifici per il peccato. Allora ho detto: «Ecco, io vengo – poiché di me sta scritto nel rotolo del libro – per fare, o Dio, la tua volontà». Dopo aver detto: Tu non hai voluto e non hai gradito né sacrifici né offerte, né olocausti né sacrifici per il peccato, cose che vengono offerte secondo la Legge, soggiunge: Ecco, io vengo a fare la tua volontà. Così egli abolisce il primo sacrificio per costituire quello nuovo. Mediante quella volontà siamo stati santificati per mezzo dell’offerta del corpo di Gesù Cristo, una volta per sempre” (Eb 10,5-10). Non solo Satana vuole scrivere la sua volontà sul rotolo del Libro di Gesù, ma anche ogni altro uomo, compresi tutti gli ammalati. Pietro e gli altri discepoli vogliono persino loro aggiungere qualche frase, qualche rigo, qualche intero periodo. Gesù sa che da ogni uomo può venire a Lui una potente tentazione. Per questo di notte si ritira in luoghi deserti, isolati, e prega il Padre suo, perché sempre gli manifesti quanto per oggi è scritto che Lui faccia. Ogni giorno il Padre scrive. Ogni giorno Gesù deve conoscere. Ogni giorno deve obbedire. Ogni giorno sarà tentato perché non obbedisca. / <b>In quel tempo, Gesù, uscito dalla sinagoga, subito andò nella casa di Simone e Andrea, in compagnia di Giacomo e Giovanni. La suocera di Simone era a letto con la febbre e subito gli parlarono di lei. Egli si avvicinò e la fece alzare prendendola per mano; la febbre la lasciò ed ella li serviva. Venuta la sera, dopo il tramonto del sole, gli portavano tutti i malati e gli indemoniati. Tutta la città era riunita davanti alla porta. Guarì molti che erano affetti da varie malattie e scacciò molti demòni; ma non permetteva ai demòni di parlare, perché lo conoscevano. Al mattino presto si alzò quando ancora era buio e, uscito, si ritirò in un luogo deserto, e là pregava. Ma Simone e quelli che erano con lui, si misero sulle sue tracce. Lo trovarono e gli dissero: «Tutti ti cercano!». Egli disse loro: «Andiamocene altrove, nei villaggi vicini, perché io predichi anche là; per questo infatti sono venuto!». E andò per tutta la Galilea, predicando nelle loro sinagoghe e scacciando i demòni.</b> / Gesù è in preghiera. Chiede al Padre che gli manifesti il suo volere. Gli ammalati cercano Gesù. Si attendono da Lui la guarigione. Gli Apostoli con Simone si mettono sulle tracce di Gesù. Lo trovano e gli dicono che tutti lo stanno cercando. La sua risposta è immediata: “Andiamocene altrove, nei villaggi vicini, perché io predichi anche là. Per questo infatti sono venuto!”. Gesù non è dal cuore degli ammalati. Non è dal cuore dei suoi Apostoli. Non è dal cuore di nessun altro uomo. Non è dal cuore di Satana. Non è neanche dal suo cuore, dai suoi sentimenti, dalla sua compassione e misericordia. Gesù è solo dal cuore del Padre. Lui fa solo ciò che il Padre momento per momento scrive sul rotolo del suo cuore. Gesù è l’obbedienza perfetta e universale, sempre in ogni cosa. Oggi Lui deve lasciare gli ammalati e andare altrove. Lui lascia e va a predicare il Vangelo dove il Padre lo ha mandato. Neanche la carità lo ferma. / Madre di Dio, Angeli, Santi, fateci obbedienti come Cristo Gesù, in tutto, sempre. 
</p>

<p>
<u>DIBRUNO</u> / 2021 / <a href="FILE:///C:/MYKNOW/XDOCS/verbum/DiBruno.txt" title="DiBruno" class="FILE">DiBruno</a>
</p>

<p>
<u>SILVESTRINI</u> / 2021 / <a href="https://liturgia.silvestrini.org/digest/" title="settimana" class="https">settimana</a>
</p>

<p>
<u>LOYOLA</u> / 
</p>

<p>
<u>LOYOLA</u> / Subito e altrove: forse poche volte il vangelo (soprattutto nella redazione di Marco) è così chiaro ed espressivo, indicando le due priorità di Gesù per quanto riguarda la sua missione. Gesù non può rimanere insensibile al male, alla malattia, all’esclusione che l’essere umano vive a diversi livelli. E quindi interviene subito, scacciando demoni, guarendo malattie o una semplice febbre: sempre l’uomo guarito viene invitato ad alzarsi e servire, preso per mano, come la suocera di Pietro. Che immagine splendida! Ma Gesù non può limitarsi a quelli che gli sono vicini: è l’uomo che guarda altrove, perché la sua missione riguarda tutti gli uomini, senza chiusure o nidi anche se confortevoli. Quel «tutti ti cercano» di Simone è significativo, ma è proprio quello che Gesù vuole far capire a chi pensa che il successo, anche per il bene, debba essere gustato in casa: bisogna partire, aprirsi, andare oltre. Niente comfort zone per lui e per chi lo segue. Questo è l’invio del Padre. «Per questo infatti sono venuto», dice testualmente Gesù, al quale deve prestare fede. E a noi è chiesto di seguirlo, con non poca fatica… la stessa che vediamo fare ai discepoli che lui stesso ha chiamato. / Quale fatica affido oggi al Signore? In quale occasione Dio è intervenuto con prontezza? A quale altrove voglio che il Signore mi aiuti a guardare? (Lino Dan SJ)
</p>

<p>
<u>LOYOLA</u> / 2021 / <a href="https://getupandwalk.gesuiti.it/" title="commento" class="https">commento</a>
</p>

<p>
<u>BOSE</u> / Ti supplichiamo, Signore / [Signore,] tu hai aperto gli occhi del nostro cuore (Ef 1,18) perché conoscesse te, l'unico, Altissimo nelle altezze, Santo che riposi tra i santi (Is 57, 15), tu che umilii l'insolenza degli orgogliosi (Is 13, 11), che sciogli i disegni dei popoli, che innalzi gli umili e umilii gli orgogliosi (Lc r,51-52), che arricchisci e impoverisci, che fai morire e fai vivere (1Sam 2,6-7), il solo benefattore degli spiriti e Dio di ogni carne, che scruti gli abissi, che osservi le azioni umane, che soccorri quelli che sono in pericolo, che salvi i disperati, tu che crei e vegli su ogni spirito; tu che moltiplichi le genti sulla terra e che hai scelto da esse quelli che ti amano per mezzo di Gesù Cristo, tuo Figlio diletto, attraverso il quale ci hai ammaestrati, santificati, onorati. Noi ti supplichiamo, Signore, di aiutarci e di proteggerci; salva quanti di noi sono nella tribolazione, rialza quelli che sono caduti, manifestati a quelli che sono nel bisogno, guarisci i malati, riconduci quelli del tuo popolo che si sono perduti, sazia quelli che hanno fame, libera i nostri prigionieri, risolleva quelli che sono deboli, consola gli scoraggiati. Tutte le genti sappiano che tu sei il solo Dio e che Gesù Cristo è tuo figlio e noi il tuo popolo e le pecore del tuo pascolo (Sal 78 [79],13). Sei tu che con le tue opere hai reso visibile l'eterno ordine del mondo; tu, Signore, hai creato la terra, tu fedele in tutte le generazioni, giusto nei tuoi giudizi, mirabile nella forza e nella magnificenza, saggio nel creare e avveduto nel consolidare le cose che sono, buono in ciò che è visibile, benevolo verso quelli che confidano in te, misericordioso e compassionevole, perdonaci le nostre malvagità, le ingiustizie, le cadute, le negligenze. Non contare ogni peccato dei tuoi servi e delle tue serve, ma purificaci nella purificazione della tua verità e dirigi i nostri passi affinché camminiamo nella santità del cuore e facciamo ciò che è buono e gradito davanti a te e davanti a quelli che ci governano. Sì, Signore, fa' splendere il tuo volto su di noi (Sal 66[67],2) per il bene nella pace, per proteggerci con la tua mano potente e liberarci da ogni peccato con il tuo braccio altissimo e da quelli che ci odiano ingiustamente. Dona concordia e pace a noi e a tutti gli abitanti della terra come la desti ai nostri padri quando ti invocavano santamente nella fede e nella verità. (Clemente di Roma, Lettera ai corinti 59,3-60,4) 
</p>

<p>
<u>FEGF</u> / <a href="" title="FraternitaEvangelicheGerusalemmeFI" class="page">FraternitaEvangelicheGerusalemmeFI</a>
</p>


<hr>

<h5>HOMILY</h5>

<p>
<a href="file:///D:/MULO/HomilyVoice" title="HomilyVoice" class="file">HomilyVoice</a><br>
2021 / 
</p>


<span class="backlinks">
</span>

</div>
</div>
</body>
</html>
