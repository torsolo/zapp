<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-10</h1>-->
<h1>DIES-12-10</h1>

<h5>Oremus</h5>

<p>
Novena a Santa Lucia / 7° giorno. O gloriosa Santa Lucia che aveste la grazia di prevedere la vittoria della Chiesa dopo le persecuzioni dei primi secoli, otteneteci che la santa Chiesa ed il Papa, fatti ancora oggi segno di terribili lotte, riportino gloriosa vittoria su tutti i nemici di Dio. Gloria al Padre... Santa Lucia, prega per noi. / Prega per noi, gloriosa Santa Lucia perché siamo fatti degni delle promesse di Cristo. / Riempi di gioia e di luce il tuo popolo, o Signore, per l'intercessione gloriosa della santa vergine e martire Lucia, perché noi, che festeggiamo la sua nascita al cielo, possiamo contemplare con i nostri occhi la tua gloria. Per Cristo nostro Signore. Amen.
</p>

<p>
Supplica alla Madonna di Loreto / O Maria Loretana, Vergine gloriosa, noi ci accostiamo fiduciosi a Te: accogli oggi la nostra umile preghiera. L'umanità è sconvolta da gravi mali dai quali vorrebbe liberarsi da sola. Essa ha bisogno di pace, di giustizia, di verità, di amore e si illude di poter trovare queste divine realtà lontano da tuo Figlio. / O Madre! Tu portasti il Salvatore divino nel tuo seno purissimo e vivesti con Lui nella santa Casa che noi veneriamo su questo colle loretano, ottienici la grazia di cercare Lui e di imitare i suoi esempi che conducono alla salvezza. / Con fede e amore filiale, ci portiamo spiritualmente alla tua Casa benedetta. Per la presenza della tua Famiglia essa è la Casa santa per eccellenza alla quale vogliamo si ispirino tutte le famiglie cristiane: da Gesù ogni figlio impari l'ubbidienza e il lavoro; da Te, o Maria, ogni donna apprenda l'umiltà e lo spirito di sacrificio; da Giuseppe, che visse per Te e per Gesù, ogni uomo impari a credere in Dio e a vivere in famiglia e nella società con fedeltà e rettitudine. / Molte famiglie, o Maria, non sono un santuario dove si ama e si serve Dio; per questo Ti preghiamo affinché Tu ci ottenga che ognuna imiti la tua, riconoscendo ogni giorno e amando sopra ogni cosa il tuo Figlio divino. Come un giorno, dopo anni di preghiera e di lavoro, egli uscì da questa Casa santa per far sentire la sua Parola che è Luce e Vita, così ancora dalle sante mura che ci parlano di fede e di carità, giunga agli uomini l'eco della sua parola onnipotente che illumina e converte. / Ti preghiamo, o Maria, per il Papa, per la Chiesa universale, per l'Italia e per tutti i popoli della terra, per le istituzioni ecclesiali e civili e per i sofferenti e i peccatori, affinché tutti divengano discepoli di Dio. / O Maria, in questo giorno di grazia, uniti ai devoti spiritualmente presenti a venerare la santa Casa ove fosti adombrata dallo Spirito Santo, con viva fede Ti ripetiamo le parole dell'Arcangelo Gabriele: Ave, o piena di grazia, il Signore è con Te! Noi Ti invochiamo ancora: Ave, o Maria, Madre di Gesù e Madre della Chiesa, Rifugio dei peccatori, Consolatrice degli afflitti, Aiuto dei Cristiani. Tra le difficoltà e nelle frequenti tentazioni noi siamo in pericolo di perderci, ma guardiamo a Te e Ti ripetiamo: Ave, Porta del Cielo; ave, Stella del Mare! Salga a Te la nostra supplica, o Maria. Essa Ti dica i nostri desideri, il nostro amore a Gesù e la nostra speranza in Te, o Madre nostra. Ridiscenda la nostra preghiera sulla terra con abbondanza di grazie celesti. Amen.
</p>

<p>
Signore Gesù, fammi conoscere chi sei. Fa' sentire al mio cuore la santità che è in te. Fa' che io veda la gloria del tuo volto. […] Tu sei la via, la verità e la vita. Tu sei il principio della nuova creazione. Dammi il coraggio di osare. […] E se mi riconosco, indegno e peccatore, dammi la tua misericordia. Donami la fedeltà che persevera e la fiducia che comincia sempre, ogni volta che tutto sembra fallire. (Romano Guardini)
</p>

<p>
Invito del PADRE / Fermati, figlio mio, prenditi il tempo giusto per gustarmi. Ascoltami nel canto degli uccelli, nei suoni prodotti dall´attività fervida delle mie creature. Percepiscimi nella carezza del vento, che ti viene incontro e ti sfiora il viso; sentimi nel tocco tiepido del sole che stamani ti riscalda; vedimi nella luce che da esso proviene, dandoti il senso della mia creazione. Fermati! Siediti! Ascolta! E guarda! E´opera mia! E´tutto quello che ho preparato per voi, figli miei. E´sole, è calore, è tepore, è abbraccio; è luce, è carezza, è contatto, è presenza; è amore, è comunione, è partecipazione alla creazione, è vita! Ma è anche cambiamento! E´il tempo che scorre portandosi gli anni con sé. E´l´alternarsi delle stagioni al ritmo della vita. E´il riposo dopo l´impegno, è il risveglio dalla pausa fortificante. Ed è anche lotta: resistere al vento e alle tempeste; al gelo e al caldo soffocante. Comunque è vita, vissuta e da vivere. Siediti, figlio mio, ascolta! Protenditi! Fermati, figlio mio! Fermati! Fermatevi! Immergi tutto te stesso nel creato, affonda la tua curiosità in ciò che ti circonda, ti è vicino, ti passa accanto. Scorgimi in tutte le creature. Fa’ attenzione! E´vita quella che scorre intorno a te. Procede nonostante il vento soffi e spazzi, l´acqua scorra e sommerga, il gelo copra e bruci. Comunque è vita, vissuta e da vivere. Figlio, figli, io ti amo, vi amo, da sempre… Ti seguirò, Gesù. Ti seguirò, cercando la direzione delle tue orme. Non sempre saprò far coincidere ai tuoi passi i miei. Ti seguirò, perché baluardo sei nella mia vita, rupe a protezione e difesa, fortezza che è rifugio e meta. Ti seguirò, anzi siederò a conversare con te; mi istruirai, mi donerai così la tua confidenza. Ti seguirò, e per me sarai il conforto; il petto mi offrirai su cui abbandonare il capo. Ti seguirò; sarò con te e tu con me: ai piedi della croce, lungo il cammino del Calvario, durante la flagellazione, nel momento della condanna voluta dai figli-fratelli. Ti seguirò perché sei tu a chiamarmi, ed io voglio … Solo questo di mio posso donarti. (Francesco Chioffi Squitieri)
</p>

<p>
Testimonianza di Te / Signore, per compiere il mio mestiere di attore, ho usato solo parole di altri, per decifrarne il senso ho usato altre parole. Fa che per me pregare significhi imparare anche il silenzio. Signore, temo di averla solo parlata, la mia vita, e non so quanto ancora me ne resti da vivere veramente, ma so con certezza che ho un numero esatto e limitato di parole da dire, ancora prima di pronunciare l’ultima. Fa che siano testimonianza di te. Signore, fammi diventare artista che parla con mille voci, con mille toni che siano tutte variazioni della tua stessa Parola. Che la sua vibrazione mi trasformi, mi renda degno di te. Poiché senza di te, Signore Gesù Cristo, la vita è solo un brutto scherzo, e solo con te, autore - attore - spettatore, tutto prende un senso e una luce di verità. Persino il sipario, grazie a te, non calerà mai, e l’ultimo atto si concluderà con una serenità infinita. (Franco Giacobini)
</p>

<h5>Quotes</h5>

<p>
<sup>♦</sup> Non si può salvare nessuno, se non, forse, con l'esempio. (ALBERTO MORAVIA 1934)<br>
<sup>♦</sup> Possedere ricchezze materiali, ma non avere la pace interiore, è come morire di sete mentre si è immersi in un lago. (P. Yogananda)<br>
<sup>♦</sup> Non puoi aprire un libro senza imparare qualcosa (Cina)<br>
<sup>♦</sup> Non si può aver fede nella tecnica senza aver fede nella vita. (LEONARDO SCIASCIA, Il mare colore del vino)
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Aivanhov</h5>

<p>
<b>10/12/2001</b> Alcune persone sono talmente schiave della loro natura istintiva che nessuno riuscirà a cambiarle, nemmeno un Maestro o un Iniziato, perché diranno loro: "Capisco molto bene quello che dite, sono d'accordo con voi, è meraviglioso; vorrei cambiare, ma non ci riesco, è più forte di me". Alcuni lo confessano: "Se non fumo, non bevo, se non corro dietro alle donne, se non rubacchio un po' sono infelice". Dopo saranno ancora più infelici, ma questa è un'altra cosa. Non si tratta dunque di voler trasformare tutti gli esseri umani, è invece importante mostrare loro che la vita spirituale che gli altri praticano ha un senso. È un ideale che per loro resterà a lungo quasi irraggiungibile, ma è necessario che lo conoscano. Se si presentasse Cristo in persona, senza dubbio migliaia di persone cadrebbero in ginocchio per glorificarlo, ma ce ne sarebbero delle altre che sono per il momento incapaci di trasformarsi. Eh sì, anche se il vostro gatto viene a miagolare delicatamente accanto a voi, è inutile predicargli il regime vegetariano, resterà un gatto e quindi cercherà sempre i topi. Tuttavia, non è mai inutile mostrare ad alcuni "gatti" che si incontrano nella vita che c'è qualcosa di meglio da fare oltre a rincorrere i topi. Un giorno, chissà quando, capiranno anche loro. 
</p>

<p>
<b>10/12/2002</b> Il problema del male supera il giudizio umano ed è per questo che non è possibile risolverlo con il ragionamento. In realtà il male non esiste realmente e non è realmente temibile se non per i deboli, per coloro che non sono preparati a servirsene. Ma per i figli di Dio, per gli Iniziati e i grandi Maestri il male, di cui la religione ha tanto parlato senza comprenderlo, è una materia preziosa, ricca, che si può esplorare e di cui ci si può servire per fantastiche realizzazioni. Poiché sono molto forti e molto puri, gli Iniziati osano attaccarsi al male ricadendo nelle profondità oscure del proprio essere; grazie a tale audacia riportano dei tesori, come i pescatori che si immergono nell'oceano per riportare delle perle, scappando dalle alghe e dai pescecani. Sono esperienze, però, da non consigliare a tutti. Ci sono solo pochissimi esseri sulla terra che possono permettersi di discendere fino alle profondità della natura per ritornarne con una materia che giungeranno a sublimare. 
</p>

<p>
<b>10/12/2003</b> In tutte le religioni il Dio supremo viene considerato come la Fonte unica della vita: è Lui che dona la vita, la riprende e ne è il padrone, perché Lui è la vita. Ora, che cosa sappiamo della vita? Possiamo solo constatare la molteplicità delle sue manifestazioni e dire che in essa esistono tutte le possibilità e tutti i beni, ma essa rimane fondamentalmente un mistero. Per quanti tentativi facciano gli esseri umani per impadronirsi dei segreti della vita, non ci riusciranno mai e la stessa cosa vale per Dio. I biologi, quando riusciranno a mettere insieme alcuni frammenti, giocando agli apprendisti stregoni, potranno forse per qualche istante credere di esservi riusciti, ma saranno presto costretti a riconoscere il loro fallimento, perché la vita appartiene solo a Dio. Dio dona la vita, ma custodisce il segreto della sua creazione. È il suo segreto, perché Egli è la vita. 
</p>

<p>
<b>10/12/2004</b> Anche se otterrete solo indifferenza o ingratitudine, non cessate mai di amare e di fare del bene. Poiché l'amore in voi è una sorgente, se decidete di impedirle di sgorgare sarete innanzi tutto voi a inaridirvi. Certamente a quel punto nessuno potrà abusare di voi, deludervi, ma l'acqua della vostra sorgente spirituale non sgorgherà più e perderete la vita. Sì, poiché quando lasciate prosciugare la vostra sorgente, il mondo divino si chiude e diventate poveri e vuoti. Talvolta è utile, da un punto di vista educativo, chiudersi verso qualcuno per dargli la lezione di cui ha bisogno, ma è molto nocivo chiudersi verso gli esseri umani in generale. Che le persone lo meritino o no, lasciate almeno fluire in voi la sorgente dell'amore. Direte: «Sì, ma non meritano che li ami, non è giusto!» Non preoccupatevi tanto di ciò che è giusto o ingiusto: praticate quell'ingiustizia che è l'amore, altrimenti diventerete un deserto!
</p>

<p>
<b>10/12/2005</b> La sintesi e l’analisi sono due mezzi della conoscenza. In linea generale, la scienza ha scelto il metodo dell’analisi: separare, tagliare, sezionare. Certo, è necessario concentrarsi su un certo punto o su un dettaglio, ma la sintesi è il solo metodo veramente utile e ricco, perché solo la sintesi vivifica; con l’analisi, ci si limita, ci si restringe. Sì. Si può anche dire che l’analisi conduce alla morte, mentre la sintesi tende verso la vita. Una prova: cosa fa la madre per formare il figlio? Raccoglie miliardi di elementi, e il figlio ne è la sintesi vivente che respira, che si muove, che mangia, che parla. Più tardi, quando è suonata l’ora dell’analisi, ogni particella del corpo va a raggiungere la regione da dove è venuta: la terra, l’acqua, l’aria, il fuoco… esattamente come i caratteri che ritornano nel casellario del tipografo. Dunque, chi si accanisce ad analizzare, a sfasciare, a smontare le cose e gli esseri, cammina verso la morte, la morte spirituale. 
</p>

<p>
<b>10/12/2006</b> Nel libro dello Zohar è scritto: «Vi sono sette luci nell’Altissimo, ed è là che abita l’Antico degli Antichi, il Misterioso dei Misteriosi, il Nascosto dei Nascosti: Aïn Soph». Quelle sette luci sono i sette Spiriti che stanno dinanzi al Trono di Dio: lo Spirito della Vita, dell’Amore (la luce rossa), lo Spirito della Santità (la luce arancione), lo Spirito della Saggezza (la luce gialla), lo Spirito dell’Eternità (la luce verde), lo Spirito della Verità (la luce blu), lo Spirito della Forza (la luce indaco) e lo Spirito dell’Amore divino, del Sacrificio (la luce viola). Sono questi i sette Spiriti delle virtù divine. La scienza della luce e dei colori era quella degli antichi ierofanti, ed è anche quella del Cristo. Il mondo è stato creato dalla luce, e se l’uomo sa lavorare con la luce, anch’egli può diventare creatore. Anche se tutte le scienze dovessero un giorno scomparire, resterebbero la scienza della luce e la scienza dei colori, i quali sono le proprietà della luce.
</p>

<p>
<b>10/12/2007</b> Ai giovani è stato fatto capire che essi hanno l’assoluta libertà di vivere la sessualità come la intendono loro. Ma ci si deve forse rallegrare nel vederli tristi, lacerati e spenti, dopo esperienze premature in cui hanno perduto qualche piuma? Chi li ha avvertiti che tutte quelle eruzioni vulcaniche ripetute non restano senza conseguenze, e che così essi bruciano le loro quintessenze più preziose? Le relazioni sessuali non sono condannabili, e neppure il piacere lo è; tutto può diventare magnifico e costruttivo, a condizione di comprendere che l’energia sessuale è una potenza con la quale bisogna agire con precauzione. Accade come col petrolio: quelli che sono ignoranti e imprudenti rimangono bruciati. Quell’energia brucia le loro quintessenze; coloro che invece la sanno utilizzare volano nello spazio. Sì, nessun’altra immagine come quella del petrolio riassume altrettanto bene la questione della forza sessuale.
</p>

<p>
<b>10/12/2008</b> Nella loro esistenza, più volte gli esseri umani si trovano a dover subire delle prove che li costringono a porsi le sole domande veramente importanti, ossia quelle che concernono il senso della loro vita; e anche se viene detto loro che troveranno le risposte nella religione, i più continuano a sentirsi persi, nel vuoto. Però, può anche succedere che, prostrati dalla sofferenza, certi esseri finiscano per calarsi così profondamente in se stessi da trovare le risposte proprio dentro di sé. Non è la religione ad aiutarli, e neppure la fede, ma essi trovano dentro di sé la fede proprio a causa dell’esperienza che stanno vivendo. La verità, infatti, è che Dio ha messo nell’essere umano tutte le risposte alle domande che egli si pone, e anche tutte le risorse di cui ha bisogno per affrontare le prove della vita. Procedendo a tentoni, può finire col trovarle, e le trova sicuramente di più che non in certe spiegazioni date dalla religione.
</p>

<p>
<b>10/12/2009</b> Il Padre, il Figlio e lo Spirito Santo costituiscono ciò che i cristiani chiamano la “Santa Trinità”. Nessun principio femminile vi è dunque menzionato, e tuttavia, non ci si può non porre la domanda. Sentendo elencare il Padre, il Figlio… termini che evocano la famiglia, come non restare sorpresi dal fatto che il terzo membro di quella famiglia sia lo Spirito Santo? E cos’è una famiglia in cui manca la madre? I cabalisti, invece, sono nel vero quando insegnano che Dio ha una Sposa: la Shekinah. I cristiani devono ora riflettere e accettare l’esistenza di quel principio cosmico che è l’aspetto femminile del Principio creatore. L’Essere che chiamiamo “Dio”, e che il cristianesimo rappresenta come una potenza maschile, è in realtà maschile e femminile. Affinché ci sia una creazione, è necessaria una polarizzazione, vale a dire la presenza di un principio maschile, ma anche di un principio femminile. Per manifestarsi, Dio deve essere al contempo maschile e femminile. È questo che veniva insegnato nelle Iniziazioni orfiche: «Dio è maschio e femmina». 
</p>

<p>
<b>10/12/2010</b> A qualunque mondo appartengano - minerale, vegetale, animale o umano - tutte le creature possiedono una coscienza, ma secondo il loro grado di evoluzione, quella coscienza è più o meno lontana dal loro corpo. Essa si trova più distante nei minerali: per questo essi sono in uno stato di completa inerzia. La coscienza delle piante si trova al centro della Terra; dunque, per parlare alle piante, per far sì che esse ci capiscano e agiscano, è là che dobbiamo cercare di toccarle. Anche gli animali sono privi di una coscienza individuale, ma hanno una coscienza collettiva esterna a loro, e ogni specie possiede un'anima-gruppo che la dirige. Se per esempio gli animali hanno determinati periodi per la procreazione, per la deposizione delle uova, per le migrazioni, per la muta, ecc, è perché obbediscono a un'anima-gruppo che è esterna a loro e dalla quale dipendono. Quanto all'uomo, egli è il solo a possedere una coscienza individuale: ecco perché è un essere pensante e libero.
</p>

<p>
<b>10/12/2011</b> Nel corso della vita, ciascuno cerca di realizzare dei desideri, delle ambizioni. Che si tratti della ricchezza, della bellezza, del sapere, del potere, della gloria, ecc., ciascuno spende le sue energie, il suo tempo e la sua salute in funzione di quell'obiettivo. Ma una volta raggiunto lo scopo, cosa succede? Dopo un momento di soddisfazione, ciò che egli ha acquisito perde ogni interesse. Sì, spesso è proprio quello che accade: una volta ottenuta, quell'acquisizione non conserva più l’aura di cui era circondata quando ci si limitava a desiderare, ed ecco apparire l’insoddisfazione e il vuoto. L'unico mezzo per salvarsi dai sentimenti di insoddisfazione e di vuoto che seguono alla realizzazione dei propri desideri, è quello di andare alla ricerca di un oggetto lontano, talmente lontano che non lo si raggiungerà mai. Questa meta lontana, inaccessibile, che supera tutto, che contiene tutto, la si chiama “Dio”. Sul cammino che dobbiamo percorrere per avvicinarci a Lui, troveremo l’amore, la saggezza, la bellezza, la forza e la ricchezza, senza mai più doverci estenuare in ricerche vane.
</p>

<p>
<b>10/12/2012</b> La vera chiaroveggenza è una facoltà che potete sviluppare soltanto elevandovi fino alla sommità del vostro essere: il vostro Sé superiore. Ogni giorno, dovete pensare che riuscite a salire fino a Lui, che vi identificate in Lui: vi mantenete a quell’altezza il più a lungo possibile e, da lassù, immergete il vostro sguardo nell’Universo… Dato che il vostro Sé superiore è onnisciente, identificandovi in Lui, tutto il sapere che a vostra insaputa avete già acquisito discende a poco a poco fino alla vostra coscienza, e voi rimanete abbagliati da tutto ciò che all’improvviso vi sentite in grado di comprendere e di scoprire. L'unica visione reale è quella che vi è data dagli occhi dello spirito. All’inizio avrete l’impressione di non vedere nulla; ma perseverate!… Facendo ogni giorno lo sforzo di identificarvi con il vostro Sé superiore, preparate il terreno per la vera chiaroveggenza.
</p>

<p>
<b>10/12/2013</b> Quanti impedimenti e quante difficoltà che incontriamo nella vita hanno come sola ragion d'essere quella di obbligarci a intraprendere l'unico cammino che ci permetterà di portare a compimento la nostra predestinazione di figli e figlie di Dio! Una grande saggezza presiede a tutti i destini, e occorre accettare questa verità per non aggravare le proprie sofferenze. L'Intelligenza cosmica non ha mai l'intenzione di annientarci; con quello che ci dà – e anche con quello di cui ci priva – ci mette in situazioni tali per cui siamo obbligati ad esprimere e a produrre ciò che abbiamo di meglio. A chi non vede una via d'uscita verso l'esterno, rimane sempre la possibilità di cercare una via d'uscita in se stesso, lavorando senza posa con il pensiero, l'immaginazione e la volontà. Il destino ha per ciascuno un linguaggio speciale che ci si deve sforzare di interpretare. Tutti gli impedimenti e tutti gli ostacoli che ciascuno incontra sul proprio cammino lo obbligano a cercare ciò di cui ha bisogno nel mondo dell'anima e dello spirito.
</p>

<p>
<b>10/12/2014</b> In apparenza, sulla terra non si vedono che ingiustizie. Gli uni hanno tutto: salute, bellezza, ricchezza, talenti, virtù... e altri pochissimo. In realtà, però, di quel che gli esseri umani hanno ricevuto alla nascita niente è stato dato loro per caso o in modo arbitrario. Essi hanno lavorato nelle altre loro incarnazioni per ottenere tutto ciò che possiedono oggi, e questo si riferisce sia al piano materiale sia ai piani psichico e spirituale: la Giustizia cosmica ha distribuito loro i doni equivalenti agli sforzi che hanno compiuto. Tutto ciò che possediamo è dunque la conseguenza di numerose vite di sforzi. Ma attenzione, tutto questo non ci è dato definitivamente. Per conservarlo nelle prossime incarnazioni, sta a ciascuno servirsene ragionevolmente e soprattutto farne beneficiare gli altri. Tutti i doni che abbiamo ricevuto alla nascita, dobbiamo farli fruttificare, e il modo migliore per farli fruttificare consiste nell'utilizzarli non solo per noi, ma anche per aiutare gli altri cercando di facilitare la loro evoluzione.
</p>

<p>
<b>10/12/2015</b> Quanti avvenimenti ogni giorno possono rendervi la vita pesante, cupa e soprattutto prosaica! Ma voi non dovete permettere a quegli avvenimenti di influenzarvi. Per evitare di appesantirvi e di oscurarvi, ci sono tantissime possibilità! Pensate a quel magnifico giardino che è il Paradiso, e dite a voi stessi che siete un fiore in quel giardino divino, un fiore dai colori magnifici e dal profumo delizioso... Cos’è un fiore? Non sa parlare né cantare né danzare e neppure suonare uno strumento: rimane lì, solo con le sue forme, i suoi colori e il suo profumo, e i più grandi artisti sono in estasi davanti a lui…. E voi, allora, se sapete essere come fiori, perché gli spiriti celesti non dovrebbero venire a meravigliarsi anche davanti a voi? Diranno: «Oh, che bel fiore!» e si dedicheranno a voi per aggiungere ancora qualche sfumatura ai vostri colori e al vostro profumo. Non è forse un’immagine che può aiutarvi a resistere alle pesantezze e alle tenebre, e a vivere una vita poetica?
</p>

<p>
<b>10/12/2016</b> Dopo essere stati adulati per un po' dalle folle, che delusione per gli artisti vedersi dimenticati e sostituiti da altri! Per quanto si rodano e dicano che non è giusto, le cose stanno così: il pubblico è senza pietà, cerca le novità, e coloro che per un momento ha applaudito vengono presto sostituiti da altri, e quelli nuovi da altri ancora più nuovi... A meno che non si conosca un segreto: essere capaci di rinnovare la vita in se stessi. Questa legge non vale solo per gli artisti, è valida per tutti. Se ogni giorno saprete irradiare una vita nuova, una vita che è amore, luce e purezza, nessuno vorrà mai sostituirvi, anche se aveste trecento anni! Non si sostituisce il sole; si sostituisce ogni genere di cose e di persone, ma finora nessuno è mai riuscito a sostituire il sole. I mariti sostituiscono le mogli e le mogli sostituiscono i mariti, dando a questo motivazioni di ogni tipo. Ma il vero motivo è che entrambi hanno lasciato che la propria vita stagnasse. Mai nessuno cerca di sostituire gli esseri che irradiano la vita, poiché è proprio di vita che ciascuno ha più bisogno.
</p>

<p>
<b>10/12/2017</b> Da solo, lasciato a se stesso, l’essere umano non può evolvere: ha bisogno di ricevere degli impulsi dal mondo esterno, dalla natura, dagli avvenimenti, e naturalmente anche da altri esseri umani. Ha bisogno di vedere, di udire, di fare incontri e anche di ricevere colpi e di soffrire. Se non viene svegliato, scosso, non farà nulla. E ciò che è vero sul piano fisico e psichico, in modo più sottile è vero anche sul piano spirituale. Ecco perché i grandi Maestri sono tanto necessari: grazie alla loro vita pura, grazie alle loro emanazioni, grazie ai loro sentimenti e ai loro pensieri d’amore e di saggezza, questi esseri riescono a smuovere qualcosa in noi. Se non sempre ci riescono, non è perché sono incapaci o deboli, ma perché noi ci siamo lasciati seppellire sotto troppi strati di materiali opachi e pesanti. Dobbiamo dunque fare tutto un lavoro interiore per lasciarci pervadere dalla loro forza e dalla loro luce.
</p>

<p>
<b>10/12/2018</b> Quanti impedimenti e quante difficoltà che incontriamo nella vita hanno come sola ragion d'essere quella di obbligarci a intraprendere l'unico cammino che ci permetterà di portare a compimento la nostra predestinazione di figli e figlie di Dio! Una grande saggezza presiede a tutti i destini, e occorre accettare questa verità per non aggravare le proprie sofferenze. L'Intelligenza cosmica non ha mai l'intenzione di annientarci; con quello che ci dà – e anche con quello di cui ci priva – ci mette in situazioni tali per cui siamo obbligati ad esprimere e a produrre ciò che abbiamo di meglio. A chi non vede una via d'uscita verso l'esterno, rimane sempre la possibilità di cercare una via d'uscita in se stesso, lavorando senza posa con il pensiero, l'immaginazione e la volontà. Il destino ha per ciascuno un linguaggio speciale che ci si deve sforzare di interpretare. Tutti gli impedimenti e tutti gli ostacoli che ciascuno incontra sul proprio cammino lo obbligano a cercare ciò di cui ha bisogno nel mondo dell'anima e dello spirito.
</p>

<p>
<b>10/12/2019</b> Conoscete tutti quei racconti meravigliosi in cui è sufficiente che un mago o una maga pronunci qualche parola perché appaiano un castello, tavole imbandite con i cibi più deliziosi, un grande uccello per viaggiare nello spazio… Quei racconti non sono pure invenzioni, hanno un senso: non fanno che ricordare l’epoca lontana in cui l’uomo era in possesso del Verbo magico. A poco a poco, però, sprofondando nella materia, egli ha perduto il suo potere su di essa e non è più stato in grado di dominarla. Ogni giorno deve scontrarsi con la materia per modellarla, per trarne il proprio sostentamento, per trovare un riparo e fabbricare gli oggetti che gli sono necessari, ed essa non smette mai di opporgli resistenza. In realtà, il potere del Verbo non è stato definitivamente tolto all’uomo; egli è in grado di ritrovarlo, ma a condizione che intraprenda un grande lavoro di trasformazione interiore. Si può definire il Verbo come la sintesi di tutte le espressioni della vita psichica. Questo lavoro di trasformazione comincia quindi dal dominio dei propri pensieri, dei propri sentimenti e dei propri desideri. 
</p>

<p>
<b>10/12/2020</b> Spesso ci lamentiamo dicendo che Dio è crudele, che non ha amore né giustizia, ma in realtà siamo solo noi a non essere giusti nei nostri pensieri. Crediamo di meritare tutte le gioie e tutti i successi, e se ci capita qualche dispiacere, pensiamo che sia il Cielo a mandarcelo senza una ragione. Dimentichiamo che ogni giorno Dio ci dà la possibilità di udire, di vedere, di respirare, di camminare, di sentire, di pensare... Che ingratitudine! Anziché importunare il Signore con continue richieste e lamentele, dobbiamo pensare ogni giorno al debito colossale che abbiamo con Lui, altrimenti perderemo tutto. Se non apprezziamo la salute, ci ammaleremo. Se non siamo riconoscenti di avere un cervello, degli occhi e delle orecchie, diventeremo stupidi, ciechi, sordi... E quando avremo perduto anche una sola di quelle ricchezze, cominceremo ad apprezzarne il valore.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
