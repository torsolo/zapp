<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-13</h1>-->
<h1>DIES-01-13</h1>

<h5>Oremus</h5>

<p>
<a href="https://www.novena.it/archivio_vangelo.htm" title="Novena" class="https">Novena</a> / <a href="FILE:///C:\MYKNOW\XDOCS\verbum\AV-Una-preghiera-al-giorno.pdf" title="1PRGG" class="FILE">1PRGG</a> / <a href="http://elefantsoftware.altervista.org/rosario/preghiere/it_0_calendario.htm#GENNAIO" title="P1" class="http">P1</a>
</p>

<p>
<sup>♦</sup> Novena a Sant'Antonio Abate (6) / O Sant'Antonio che neanche davanti agli onori che ti tributarono re e imperatori, avesti un minimo sentimento di vanità, ottienici da Dio la grazia di non fermarci ad apparenze e onori, ma di cercare solo e sempre l'amicizia di Dio. / Gloria al Padre...
</p>

<p>
<sup>♦</sup> Prima non esistevo / <br>
Tu permetterai Dio onnipotente,<br>
che io mi rivolga a te,<br>
e che ti parli con tutta libertà;<br>
io che sono solo terra e polvere,<br>
e pure sono incatenato dal tuo amore.<br>
Prima di conoscere te,<br>
non esistevo, ero infelice,<br>
il senso della vita mi era ignoto<br>
e nella mia ignoranza<br>
il mio essere profondo mi sfuggiva.<br>
Grazie alla tua misericordia,<br>
ho cominciato ad esistere:<br>
so ora senza ambiguità<br>
che ho avuto l’esistenza dalla tua bontà.<br>
So che tu, che non avevi bisogno che io esistessi,<br>
non mi hai dato la vita per mia sventura.<br>
Concedimi di adorare te, nostro Padre,<br>
e tuo Figlio con te;<br>
di essere degno dello Spirito Santo<br>
che procede da te per il Figlio unico. Amen<br>
(S. Ilario di Poitiers)
</p>

<p>
<sup>♦</sup> Siamo qui, Signore Gesù. / Siamo venuti come i colpevoli / ritornano al luogo del loro delitto. / Siamo venuti come colui che Ti ha seguito, / ma Ti ha anche tradito, / tante volte fedeli e tante volte infedeli. / Siamo venuti per riconoscere / il misterioso rapporto fra i nostri peccati e la tua passione: / l’opera nostra e l’opera Tua. / Siamo venuti per batterci il petto, / per domandarti perdono, / per implorare la Tua misericordia. / Siamo venuti perché sappiamo che Tu puoi, / che Tu vuoi perdonarci, / perché Tu hai espiato per noi. / Tu sei la nostra redenzione e la nostra speranza. / (Papa Paolo IV)
</p>

<p>
<sup>♦</sup> Signore, davanti a te porto i miei peccati, le mie debolezze e le mie ferite. Guarisci il mio cuore indurito e il mio corpo esposto alla corruzione del tempo. A te affido la mia mente e il mio spirito. Insegnami a pregare e a cercare il silenzio per incontrarti. Amen.
</p>

<p>
<sup>♦</sup> Passi il tuo Spirito, Signore, sulle nostre mani stanche<br>
per rianimarle e rimetterle gioiosamente all'opera;<br>
passi il tuo Spirito fin dall'aurora<br>
per portare con sé tutta la giornata in uno slancio generoso;<br>
passi all'avvicinarsi della notte<br>
per conservarci nella tua luce e nel tuo fervore.<br>
Passi il tuo Spirito su di noi,<br>
per farvi abbondare pensieri fecondi che rasserenano.<br>
Passi e rimanga in tutta la nostra vita.<br>
Amen.<br>
(Padre Giovanni Vannucci)
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Quotes</h5>

<p>
<a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/5265almanacco" title="almanacco" class="https">almanacco</a> / <a href="https://www.facebook.com/profile.php?id=100044187918266" title="parlare" class="https">parlare</a><br>
<sup>♦</sup> Dio non sa essere altro se non amore, non sa essere altro se non Padre. (S. Ilario di Poitiers)<br>
<sup>♦</sup> <br>
<sup>♦</sup> 
</p>

<h5>Poesia</h5>

<p>
<sup>♦</sup> Nell'aria della sera umida e molle / Era l'acuto odor de' campi arati / E noi salimmo insieme su questo colle / Mentre il grillo stridea laggiu' nei prati. / L'occhio tuo di colomba era levato. / Quasi muta preghiera al ciel stellato; / Ed io che intesi quel che non dicevi / M'innamorai di te perche' tacevi. / (Olindo Guerrini)
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<sup>♦</sup> 
</p>

<h5>Aivanhov</h5>

<p>
<b>13/01/2001</b> L'orgoglio è considerato un difetto e l'umiltà una virtù, ma lo spiritualista deve trovare il giusto equilibrio fra l'orgoglio e l'umiltà eccessiva. Non è bene annullarsi completamente in virtù dell'umiltà, perché così facendo si finisce col diventare insipidi, inconsistenti e sciocchi. Peraltro essere troppo sicuri della propria superiorità, col pretesto di seguire un insegnamento spirituale, è altrettanto poco auspicabile, perché non solo si diventa ridicoli, ma anche fanatici e cattivi. Mantenere la misura è una delle cose più difficili da realizzare. Pochissimi discepoli, perfino nelle Scuole iniziatiche del passato, sono riusciti a non perdersi nell'orgoglio o nell'eccessiva umiltà, che spesso non è altro che orgoglio mascherato. Fate dunque attenzione a non cadere nei loro stessi errori. Bisogna imparare a vestirsi come un re, pur restando umile come un servo. 
</p>

<p>
<b>13/01/2002</b> La respirazione non è soltanto il processo attraverso il quale gli esseri viventi assorbono ed espellono l'aria. Attraverso la respirazione possiamo anche inspirare ed espirare la luce. Allora, esercitatevi: inspirate pensando di attirare la luce ed espirate pensando di proiettarla sui vostri organi, sulle vostre cellule. Di nuovo inspirate e poi espirate... vi accorgerete subito di quanto questo esercizio sia benefico per voi, vi sentirete rilassati e in pace. Una volta attirata in voi la luce, dopo averla inspirata, potete pensare di proiettarla a tutto il mondo. Naturalmente potrete fare il secondo esercizio soltanto dopo aver praticato a lungo il primo, dopo aver sostituito molte delle vostre particelle offuscate e malaticce con particelle di luce. Dobbiamo aspettare di sentire che il lavoro di trasformazione e di purificazione comincia a dare frutti prima di permetterci di dare ad altri la luce che abbiamo attirato in noi. Il lavoro con la luce è anche simboleggiato dalla lettera Aleph ( ) dell'alfabeto ebraico. Aleph rappresenta l'Iniziato che prende la luce celeste, la vita divina, per donarla agli uomini. 
</p>

<p>
<b>13/01/2003</b> Qualcuno dice: "Ho capito, ho capito..." Giusto, ma se avesse veramente capito, dovrebbe mettere in pratica; invece, per la maggior parte delle persone, fra comprensione e pratica c'è un abisso. Hanno capito che bisogna essere onesti, sinceri, indulgenti e altruisti... e questo basta loro; come si comporteranno in pratica, è un'altra questione! Ebbene, dovete sapere che la vera comprensione non è mai separata dalla pratica. Chi non arriva a realizzare ciò che pretende di avere capito, non ha veramente capito; se così fosse, metterebbe in pratica. Gli Iniziati insegnano che sapere è potere. Se voi non potete, vuol dire che ancora non sapete: impegnatevi dunque per acquisire gli elementi che mancano alla vostra conoscenza, per riuscire a realizzarli. 
</p>

<p>
<b>13/01/2004</b> I pensieri, i sentimenti e i desideri degli esseri umani si riversano nel mondo invisibile, dove scatenano correnti benefiche o malefiche. Siccome però pochissime persone conoscono questa realtà, ci sono sulla terra quattro o cinque miliardi di individui che, ogni giorno, ininterrottamente, provocano, senza rendersene conto, forze distruttrici. Se si cerca di illuminarli, spalancano gli occhi meravigliati e si domandano che cosa mai si stia loro dicendo: i pensieri e i sentimenti non si vedono, non si toccano, che influenza possono mai avere sugli avvenimenti?… Ebbene, ce l'hanno, eccome! La vita interiore, la vita del pensiero è essenziale per la costruzione dell'avvenire nostro e dell'umanità; perciò la prima cosa che si impara in una Scuola iniziatica, è sorvegliare i propri pensieri, i propri sentimenti e desideri, comprendere qual è il vero scopo e direzione, al fine di potersi legare alle forze benefiche della natura e lavorare così alla propria evoluzione e a quella del mondo intero.
</p>

<p>
<b>13/01/2005</b> Gesù disse: «È più facile per un cammello passare per la cruna di un ago che per un ricco entrare nel Regno dei Cieli». Questo paragone, in apparenza tanto esagerato, corrisponde a una realtà psichica. Nel ricco, ciò che è enorme e che lo trattiene davanti alla porta del Regno di Dio, non è il corpo fisico, ma il corpo astrale, il corpo dei desideri. È proprio del corpo astrale essere insaziabile, e per soddisfarlo il ricco cerca di accumulare una quantità di beni sempre crescente. Quanto al cammello, le sue abitudini di vita hanno fatto di lui il simbolo della sobrietà, qualità che consiste nel moderare i propri appetiti. Per l’essere umano, gli appetiti possono essere di ogni specie: ambizione, potere, sensualità. Gesù prende il ricco come simbolo di coloro che cercano di soddisfare tutti i desideri ispirati dal corpo astrale, perché è proprio il corpo astrale che ostruisce loro la porta del Regno di Dio. Nel Regno di Dio si accettano solamente esseri che hanno imparato la privazione, il disinteresse, il sacrificio. 
</p>

<p>
<b>13/01/2006</b> Poiché conoscono da millenni il processo di fissione dell’atomo, gli Iniziati, durante le loro meditazioni riescono a disintegrare, mediante il pensiero, qualche millesimo di milligrammo del proprio cervello. È dall’energia liberata in questo modo che essi traggono i loro immensi poteri: applicano il principio di fissione dell’atomo al proprio cervello, che è una materia di una ricchezza straordinaria. Qualcuno dirà: «Anch’io so disintegrare la materia: ho avuto quaranta di febbre e ho perduto tre chili». Sì, ma perdendo quei tre chili avete perso anche delle forze: la febbre vi ha indebolito. Invece, da quelle particelle infinitesimali, disintegrate attraverso la meditazione praticata dagli Iniziati, si libera dell’energia; ed è inoltre molto più benefico e salutare, tenendo conto che altre particelle, ancora più pure e luminose, vengono a sostituire le prime. Bisogna dunque saper discernere, fra i dispendi di energia, quali ci arricchiscono e quali ci impoveriscono. 
</p>

<p>
<b>13/01/2007</b> Narra una leggenda che il poeta Orfeo aveva ricevuto dal dio Apollo una lira a sette corde dai magici poteri. Quando cantava accompagnandosi con quello strumento, egli ammaliava gli dei e gli uomini, addomesticava le bestie feroci e poteva persino far commuovere le rocce. Questa lira a sette corde, che ha fatto tanto sognare musicisti e poeti, in realtà la possediamo tutti. Sì, la possediamo perché ciascuno di noi è egli stesso quella lira. Le sette corde che ci compongono rappresentano i nostri sette corpi: fisico, eterico, astrale, mentale, causale, buddhico e atmico. Ogni corda, ogni corpo, possiede una vibrazione propria, e ha la funzione di metterci in comunicazione con una determinata regione dei mondi visibili e invisibili, e con i loro abitanti. Per poter entrare in armoniosa relazione con quelle regioni, dobbiamo dunque lavorare ogni giorno sui nostri vari corpi, e questo lavoro si chiama purificazione, illuminazione e resurrezione. 
</p>

<p>
<b>13/01/2008</b> Può accadere a chiunque di sentirsi, interiormente, come se stesse attraversando un deserto arido: non si prova più gusto né desiderio per alcuna cosa, e tutto diventa insipido, estraneo, vuoto. Questo è il più grave stato in cui un essere umano possa cadere. La cosa peggiore non è tanto subire delle sconfitte, essere malati, rovinati, bensì non provare più amore, slancio, fede, e perdere il senso della vita. Bisogna quindi pensare a preparare dentro di sé gli elementi indispensabili per affrontare questo genere di situazioni. Ogni difficoltà ha una soluzione particolare; questa soluzione può essere la luce o la volontà o l’umiltà o la purezza o l’amore… Ecco perché il discepolo di un Insegnamento spirituale non deve trascurare né omettere nulla, in modo da trionfare su tutti gli ostacoli che prima o poi si troveranno sul suo cammino. Se oggi egli non ha bisogno di certi elementi, non è una buona ragione per non cercare di acquisirli, perché un giorno o l’altro questi gli saranno necessari.
</p>

<p>
<b>13/01/2009</b> Difficoltà e inconvenienti giungono da ogni parte, e tuttavia vi sono nell’esistenza più cose buone che cattive. Ecco perché manifestare sempre il proprio malcontento significa confessare di essere incapaci di avere una visone giusta della realtà. Bisogna almeno fare lo sforzo di vedere i due aspetti della vita. Chi vede unicamente il bene e si mostra sempre soddisfatto, ottimista, non è nel vero. Ma passare il proprio tempo ad essere furiosi perché qualcuno ha detto o fatto qualcosa che non vi piace, oppure perché avete dovuto pagare un oggetto più del previsto, o addirittura perché il cibo era troppo cotto, troppo o non abbastanza salato, e reagire di fronte a inconvenienti tanto piccoli come fossero delle catastrofi, è qualcosa che finisce per rendervi stupidi e ridicoli. Imparate quindi a mettere sul piatto della bilancia tutte le vostre piccole contrarietà e sull’altro tutte le ricchezze che la vita vi porta. Quando vi accorgerete che per così poco state dimenticando quante cose belle e buone ci sono nel mondo e state turbando la vita della vostra famiglia e di chi vi sta intorno, proverete vergogna…
</p>

<p>
<b>13/01/2010</b> Non si conoscerà mai realmente l'essere umano finché si trascurerà questa verità: a partire dalle pietre e dalle piante sino ad arrivare agli arcangeli e a Dio, tutto ciò che ha un'esistenza nell'Universo esiste anche nell'essere umano. Per tale ragione l'Universo è denominato "macrocosmo" (grande mondo) e l'essere umano "microcosmo" (piccolo mondo). L'uomo è infinitamente piccolo e l'Universo infinitamente grande, ma tra l'infinitamente piccolo e l'infinitamente grande, esiste una moltitudine di corrispondenze. Tutti gli organi del nostro corpo fisico, così come quelli dei nostri corpi psichici e spirituali, hanno affinità con determinate regioni del cosmo. Ovviamente, non bisogna credere che il cosmo possieda organi come i nostri; ma nella loro essenza, i nostri organi sono in corrispondenza assoluta con gli organi del cosmo. Per la legge di affinità, noi possiamo quindi toccare nello spazio dei centri e delle forze che corrispondono a certi centri e a certe forze in noi, e quando ci riusciamo, sappiamo cosa significa partecipare alla vita cosmica.
</p>

<p>
<b>13/01/2011</b> È di notte, durante il sonno, che trovate le condizioni favorevoli per istruirvi nel mondo invisibile. E anche se non conservate alcun ricordo preciso di ciò che avete imparato, a volte potete sentire che alcuni elementi nuovi si sono aggiunti alla vostra comprensione delle cose. Ogni giorno è una nuova esistenza. Ogni mattina nascete al mondo e ogni sera lasciate il mondo; è importante per voi vivere bene l’ultimo momento della vostra giornata, perché quel momento prepara le condizioni per il giorno seguente. Qualunque giornata abbiate trascorso, al momento di addormentarvi sforzatevi di scacciare tutto ciò che può oscurare la vostra coscienza. Fate appello ai migliori pensieri e ai migliori sentimenti affinché vi accompagnino nel viaggio sacro che state per intraprendere nell’altro mondo. L’indomani entrerete nel nuovo giorno con sensazioni di luce, di pace e di gioia. 
</p>

<p>
<b>13/01/2012</b> Automaticamente, distrattamente, tutti i giorni introducete delle chiavi nelle rispettive serrature, senza vedere che con questo gesto ripetete, simbolicamente, il lavoro dello spirito (la chiave) nella materia (la serratura). Allora, decidetevi a studiare che cos’è una chiave e che cos'è una serratura, e avrete delle chiavi per aprire certe serrature alle quali finora non avevate mai pensato. Sì, le orecchie, la bocca, le narici, gli occhi: ecco delle serrature; e il cervello stesso è una serratura. Quando lo capirete, sarete in possesso di chiavi che aprono le porte della Natura, ma anche alcune porte in voi stessi. E cosa sono l’intelletto, il cuore e la volontà? Delle porte che danno accesso alle regioni in cui noi pensiamo, sentiamo, agiamo, e le chiavi per aprire queste porte sono la saggezza, l’amore e la verità. La saggezza apre l’intelletto, l’amore apre il cuore, e la verità apre la volontà. Quando avete un problema, provate con queste chiavi. Non riuscite con la prima? Provate con la seconda! Neppure la seconda apre? Provate con la terza! Se saprete come operare, è impossibile che una di queste tre chiavi non finisca per risolvere il vostro problema. 
</p>

<p>
<b>13/01/2013</b> È bene che ciascuno riesamini di tanto in tanto gli avvenimenti che ha vissuto e il modo in cui li ha vissuti, come pure le persone che ha incontrato, quelle che gli hanno portato cose buone e quelle che gli hanno causato delle difficoltà. Anche se tali persone in apparenza non presentano alcuna similitudine fra loro, a livello di emanazioni possono avere qualcosa in comune. Abituandosi a percepire e ad analizzare quel che emana da loro, quando ci si troverà di fronte degli sconosciuti, si saprà che cosa aspettarsi. Lo stesso vale per gli avvenimenti: molti si ripetono sotto un’altra forma, e chi non li ha studiati bene per trarne delle lezioni, si ritroverà nelle stesse situazioni senza via d'uscita, e continuerà a non sapere perché. L’esistenza obbedisce a una sorta di moto periodico: tutto si ripete, ma mai esattamente nello stesso modo, e sta a ciascuno sviluppare il proprio senso di osservazione e il proprio discernimento.
</p>

<p>
<b>13/01/2014</b> Una volta che vi siete avviati sul cammino della luce, sforzatevi di non tornare mai indietro. E per non tornare indietro, il metodo più sicuro consiste nel mostrarsi vigili in ogni minima azione della vita quotidiana. È inutile concepire nobili progetti se questi non sono sostenuti e nutriti ogni giorno da un corretto atteggiamento interiore, oltre che da un buon comportamento esteriore. È importante ogni pensiero, ogni sentimento, ogni azione. Dovete comprendere a fondo che la vostra esistenza non è solo una continuità, ma anche una totalità nella quale ciascun elemento ha legami segreti con tutti gli altri: nessuno di essi è isolato. La vita quotidiana costituisce la base sulla quale costruite tutti i vostri grandi progetti. Che siate orientati verso la filosofia, l’arte, la politica, la scienza o la spiritualità, non è sufficiente che riusciate ad acquisire competenze nelle varie materie, ma è tutta la vostra vita a dover nutrire la vostra vocazione. 
</p>

<p>
<b>13/01/2015</b> In diversi passaggi della Bibbia si fa menzione di un libro chiamato “libro della vita”. In questo libro della vita, che è ovviamente un simbolo, sono scritti dei nomi. Vi domandate come potete sapere se il vostro nome è scritto in quel libro? È semplice: esattamente come sapete se il vostro nome è scritto nei registri di un organismo o di un'amministrazione. Avete voluto abbonarvi a un giornale: una segretaria ha preso nota del vostro nome e del vostro indirizzo, e il postino infila ogni nuovo numero di quel giornale nella vostra cassetta delle lettere. Allo stesso modo, quando il vostro nome è scritto in alto, nel libro della vita, è come se foste abbonati a un giornale, ma un giornale molto speciale che si rivolge alla vostra anima e al vostro spirito, e che vi porta ogni giorno un nuovo sapere, una migliore comprensione delle cose, un aiuto nelle difficoltà. Allora, beati coloro – uomini e donne – il cui nome è scritto nel libro della vita! Il potere, le ricchezze, la gloria... Tutto impallidisce al confronto. 
</p>

<p>
<b>13/01/2016</b> Quando non sopportano più il presente, gli esseri umani si rifugiano nell’avvenire. Tuttavia non ci guadagnano niente, poiché un giorno o l’altro saranno costretti ad arrendersi all’evidenza: dato che quell’avvenire immaginario non aveva alcun fondamento solido, ciò che essi scoprono è il vuoto, è l’angoscia. Comincino quindi a vivere bene l'oggi: hanno talmente tante cose da assaporare, da vedere, da apprezzare e a cui pensare! Ma per vivere il momento presente, devono imparare a fermarsi, a fare una pausa, a non lasciarsi più trasportare dal succedersi degli avvenimenti e degli stati interiori che quegli avvenimenti creano in loro. Certo, la vita non è altro che un flusso ininterrotto, ma occorre trovare il modo di fermarsi per fare un po’ di ordine in se stessi, per accordarsi a ritmi più armoniosi. Ed è per questo che la meditazione è estremamente necessaria. Meditare significa rallentare la corsa precipitosa del tempo, al fine di introdurre in sé un ritmo, una pace e una luce che lasceranno a lungo la loro impronta. 
</p>

<p>
<b>13/01/2017</b> La speranza, la fede e l'amore. Queste tre virtù corrispondono rispettivamente alla forma, al contenuto e al significato: la speranza è legata alla forma, la fede al contenuto, e l'amore al significato. È la forma che preserva il contenuto. Il contenuto dà la forza. E la forza ha motivo di essere solo se riceve un significato. Quando la speranza è potente, agisce sul corpo fisico influenzando favorevolmente lo stomaco e tutto il sistema digestivo. Se invece essa è debole o fa difetto, il sistema digestivo ne viene intaccato, e anche la bellezza del corpo si altera. La fede, che corrisponde al contenuto, è legata alla forza e influenza i polmoni. Per ricevere delle energie, per vivere la vita in pienezza e respirare gli effluvi celesti, dobbiamo coltivare la fede. Infine, per far sì che la nostra vita acquisti il suo significato più ampio e più profondo, l'amore deve scaturire in noi come una sorgente. Nonostante tutte le conoscenze e le ricchezze che possiamo acquisire, senza l'amore la vita perde il suo significato. L'amore è in relazione con il cervello, e chi vuole possedere la vera intelligenza, deve imparare ad amare. 
</p>

<p>
<b>13/01/2018</b> È bene che ciascuno riesamini di tanto in tanto gli avvenimenti che ha vissuto e il modo in cui li ha vissuti, come pure le persone che ha incontrato, quelle che gli hanno portato cose buone e quelle che gli hanno causato delle difficoltà. Anche se tali persone in apparenza non presentano alcuna similitudine fra loro, a livello di emanazioni possono avere qualcosa in comune. Abituandosi a percepire e ad analizzare quel che emana da loro, quando ci si troverà di fronte degli sconosciuti, si saprà che cosa aspettarsi. Lo stesso vale per gli avvenimenti: molti si ripetono sotto un’altra forma, e chi non li ha studiati bene per trarne delle lezioni, si ritroverà nelle stesse situazioni senza via d'uscita, e continuerà a non sapere perché. L’esistenza obbedisce a una sorta di moto periodico: tutto si ripete, ma mai esattamente nello stesso modo, e sta a ciascuno sviluppare il proprio senso di osservazione e il proprio discernimento.
</p>

<p>
<b>13/01/2019</b> La vita è un perpetuo movimento. Ecco perché anche gli esseri umani devono essere in movimento e guardare sempre avanti. Quelli che rifiutano di avanzare regrediscono, perdono il ricordo dell'impronta divina iscritta in loro e ritornano verso l'incoscienza della pietra, che non è altro che una coscienza addormentata. Nonostante la loro apparenza umana, quante creature sono incapaci di muoversi, come le pietre; occorre continuamente spingerle perché cambino posto. Facciano almeno lo sforzo di uscire dal mondo minerale per diventare delle piante e crescere! Più tardi, come gli animali, impareranno a muoversi. È un grande vantaggio essere in grado di cercarsi il cibo, di sfuggire ai pericoli e mettersi al riparo dalle intemperie senza interventi esterni. Il giorno in cui gli esseri umani avranno sviluppato queste stesse capacità sul piano psichico, avranno fatto grandi progressi. Ma dovranno ancora accedere realmente al regno umano, ovvero al mondo dello spirito, per rendersi padroni del proprio destino.
</p>

<p>
<b>13/01/2020</b> Dio ha distribuito a tutti l’acqua, l’aria, il calore, la luce, e nel mondo sottile ha diffuso anche il prana, il telesma, l’akasha, il fohat e ogni genere di energie benefiche. Allora come mai tante persone si sentono povere e miserabili? Perché non sanno attirare e assorbire quegli elementi sottili. Pensano che la vita sia povera, che il Signore non abbia dato loro nulla. E invece sì, tutto viene distribuito, tutto è a disposizione di ogni creatura, però le creature sono deboli, pigre, limitate e vincolate. Ecco perché rimangono nella povertà: sono gli esseri umani stessi a limitarsi. Prendiamo come esempio anche solo la nutrizione. Ci si accontenta di mangiare, di bere e di respirare, cioè di nutrirsi di elementi solidi, liquidi e gassosi, e si trascurano gli elementi ignei, il fuoco e la luce. Se l’umanità va a rotoli, è perché non si nutre correttamente. Per nutrirsi in modo appropriato si ha bisogno del quarto elemento, che è essenziale. Ecco perché è necessario andare al sorgere del sole per assorbire quel fuoco e quella luce distribuiti a profusione ogni mattina. 
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
