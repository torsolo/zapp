<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-13</h1>-->
<h1>DIES-01-13</h1>

<h5>Oremus</h5>

<p>
<ul>
<li>Novena a Sant'Antonio Abate (6) / O Sant'Antonio che neanche davanti agli onori che ti tributarono re e imperatori, avesti un minimo sentimento di vanità, ottienici da Dio la grazia di non fermarci ad apparenze e onori, ma di cercare solo e sempre l'amicizia di Dio. / Gloria al Padre...</li>
</ul>
</p>

<p>
<ul>
<li>Prima non esistevo / Tu permetterai Dio onnipotente, che io mi rivolga a te, e che ti parli con tutta libertà; io che sono solo terra e polvere, e pure sono incatenato dal tuo amore. Prima di conoscere te, non esistevo, ero infelice, il senso della vita mi era ignoto e nella mia ignoranza il mio essere profondo mi sfuggiva. Grazie alla tua misericordia, ho cominciato ad esistere: so ora senza ambiguità che ho avuto l’esistenza dalla tua bontà. So che tu, che non avevi bisogno che io esistessi, non mi hai dato la vita per mia sventura. Concedimi di adorare te, nostro Padre, e tuo Figlio con te; di essere degno dello Spirito Santo che procede da te per il Figlio unico. Amen (S. Ilario di Poitiers)</li>
</ul>
</p>

<p>
<ul>
<li>Fa’, o Signore che io mi mantenga sempre fedele a ciò che ho professato nel Simbolo della mia rigenerazione, quando sono stato battezzato nel Padre, nel Figlio e nello Spirito Santo. Che io adori te, nostro Padre, e insieme con te il tuo Figlio; che io meriti il tuo Spirito Santo, il quale procede da te mediante il tuo Unigenito… Amen» (S.Ilario di Poitiers, La Trinità 12,57).</li>
</ul>
</p>

<p>
<ul>
<li>Siamo qui, Signore Gesù. / Siamo venuti come i colpevoli / ritornano al luogo del loro delitto. / Siamo venuti come colui che Ti ha seguito, / ma Ti ha anche tradito, / tante volte fedeli e tante volte infedeli. / Siamo venuti per riconoscere / il misterioso rapporto fra i nostri peccati e la tua passione: / l’opera nostra e l’opera Tua. / Siamo venuti per batterci il petto, / per domandarti perdono, / per implorare la Tua misericordia. / Siamo venuti perché sappiamo che Tu puoi, / che Tu vuoi perdonarci, / perché Tu hai espiato per noi. / Tu sei la nostra redenzione e la nostra speranza. / (Papa Paolo IV)</li>
</ul>
</p>

<p>
<ul>
<li>Signore, davanti a te porto i miei peccati, le mie debolezze e le mie ferite. Guarisci il mio cuore indurito e il mio corpo esposto alla corruzione del tempo. A te affido la mia mente e il mio spirito. Insegnami a pregare e a cercare il silenzio per incontrarti. Amen.</li>
</ul>
</p>

<p>
<ul>
<li>Passi il tuo Spirito, Signore, sulle nostre mani stanche per rianimarle e rimetterle gioiosamente all'opera; passi il tuo Spirito fin dall'aurora per portare con sé tutta la giornata in uno slancio generoso; passi all'avvicinarsi della notte per conservarci nella tua luce e nel tuo fervore. Passi il tuo Spirito su di noi, per farvi abbondare pensieri fecondi che rasserenano. Passi e rimanga in tutta la nostra vita. Amen. (Padre Giovanni Vannucci)</li>
</ul>
</p>

<p>
<ul>
<li>Cantiamo qui l’Alleluia… qui cantiamo da morituri, lassù da immortali. Qui nella speranza, lassù nella realtà. Qui da esuli e pellegrini, lassù nella patria. Cantiamo da viandanti. Canta ma cammina. Che significa camminare? Andare avanti nel bene, progredire nella santità. Se progredisci è segno che cammini, ma devi camminare nel bene, devi avanzare nella retta fede, devi progredire nella santità. Canta e cammina. (Sant'Agostino)</li>
</ul>
</p>

<p>
<ul>
<li>Angeli di Dio, che siete i custodi delle nostre case, riempitele della luce di Dio, delle armonie degli angeli, delle fragranze dei santi. Liberatele da qualunque presenza negativa, spezzate ogni catena di maleficio, guidate, ispirate e proteggete coloro che vi abitano e vi transitano. Amen. (Elena Caridi)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a><br>
13 gennaio: sant'Ilario, vescovo di Poitiers e dottore della Chiesa; santi Ermilio e Stratonico, martiri; sant'Agrizio, vescovo di Treviri; deposizione di san Remigio, vescovo di Reims; san Chentigerno, vescovo di Glasgow e abate; san Pietro, sacerdote e martire; santi Gumesindo, sacerdote, e Servidio, monaco, martiri a Cordova; san Goffredo, canonico regolare; santa Iutta, vedova; beata Veronica Negroni da Binasco, vergine, religiosa nel monastero di Santa Marta; santi Domenico Phạm Trọng Khảm, Luca Phạm Trọng Thìn e Giuseppe Phạm Trọng Tả, martiri; beato Emilio Szramek, sacerdote e martire a Dachau.
</p>

<h5>Quotes</h5>

<p>
<ul>
<li>Dio non sa essere altro se non amore, non sa essere altro se non Padre. (S. Ilario di Poitiers)</li>
<li>a nostra intelligenza è troppo limitata e non può comprendere la natura di Dio e le sue infinite perfezioni. (Sant'Agostino)</li>
</ul>
</p>

<h5>Poesia</h5>

<p>
<ul>
<li>Nell'aria della sera umida e molle / Era l'acuto odor de' campi arati / E noi salimmo insieme su questo colle / Mentre il grillo stridea laggiu' nei prati. / L'occhio tuo di colomba era levato. / Quasi muta preghiera al ciel stellato; / Ed io che intesi quel che non dicevi / M'innamorai di te perche' tacevi. / (Olindo Guerrini)</li>
</ul>
</p>

<h5>Dixit</h5>

<p>
<ul>
<li>Dal "Trattato sulla Trinità" di sant'Ilario di Poitiers, vescovo. Io sono consapevole che tu, o Dio Padre onnipotente, devi essere il fine principale della mia vita, in maniera che ogni mia parola, ogni mio sentimento, esprima te. L'esercizio della parola, di cui mi hai fatto dono, non può avere ricompensa più ambita che quella di servirti fecendoti conoscere, di mostrare a questo mondo che ti ignora, o all'eretico che ti nega, che tu sei Padre, Padre cioé dell'Unigenito Dio. Questo solo é il fine che mi propongo. Per il resto bisogna invocare il dono del tuo aiuto e della tua misericordia, perché tu col soffio del tuo Spirito possa gonfiare le vele della nostra fede e della nostra lode e guidarci sulla rotta della proclamazione intrapresa. Non viene meno infatti alla sua parola colui che ci ha fatto questa promessa: "Chiedete e vi sarà dato, cercate e troverete, bussate e vi sarà aperto" (Mt 7, 7). Allora noi, poveri come siamo, ti chiederemo ciò che ci manca e scruteremo con zelo tenace le parole dei tuoi profeti e dei tuoi apostoli, e busseremo a tutte le porte che sbarrano il riconoscimento della verità. Ma dipende da te concedere l'oggetto della nostra preghiera, essere presente a quanto si chiede, aprire a chi bussa. La natura é presa da una strana pigrizia e non possiamo capire ciò che ti riguarda per la debolezza della nostra intelligenza. Ma lo studio dei tuoi insegnamenti ci mette in grado di intendere la tua divinità, e la sottomissione alla fede ci innalza al di sopra della conoscenza naturale. Attendiamo dunque che tu dia slancio agli inizi di questa impresa, causa per noi di trepidazione, che la consolidi con crescente successo e la chiami a partecipare dello spirito dei profeti e degli apostoli, perché possiamo capire le loro parole nello stesso senso con cui essi le hanno pronunziate e le interpretiamo nel loro significato. Parleremo, infatti, di quanto essi predicarono per tua ispirazione. Annunzieremo cioé te, Dio Eterno, Padre dell'Eterno e Unigenito Dio. Confesseremo che tu solo sei senza nascita con l'unico nostro Signore, Gesù Cristo, generato da te fin dall'eternità e da non annoverarsi fra gli déi. Generato da te, che sei l'unico Dio, e non da diversa sostanza. Crederemo che é veramente Dio colui che é nato da te, che sei veramente Dio e Padre.(Lib. 1, 37-38).</li>
</ul>
</p>

<p>
<ul>
<li>Tutta l'immensità del cielo sta nel palmo di Dio e tutta la vastità della terra è racchiusa nel suo pugno. Ma la parola di Dio, se giova certo a formarci un'idea irradiata di religiosità, ha piú significato, per una comprensione profonda, di quanto esteriormente si percepisca. Infatti il cielo, racchiuso nel palmo di Dio, è anche il suo trono; e la terra, contenuta nel suo pugno, è anche lo sgabello dei suoi piedi. Ma né il trono, né lo sgabello si possono interpretare nel senso estensivo del corpo che siede, perché quell'Essere infinito può afferrare e racchiudere nel pugno ciò che gli serve da sgabello e da trono. In tutte queste realtà create ab origine, dentro e fuori, si deve riconoscere Dio ad esse trascendente e insieme intimo, cioè circonfuso e infuso in tutte; infatti il palmo e il pugno che tutto contengono, manifestano il suo dominio esteriore sulla natura, invece il trono e lo sgabello manifestano che tutte le cose sono a lui soggette come ciò che è esterno a chi risiede nell'intimo. Cosí egli, nella sua completezza, tutto contiene in sé e fuori di sé perché, per la sua infinità, egli non è lontano da tutto, eppure tutte le cose sono esterne a lui,che è infinito. Non vi è luogo senza Dio, né luogo non in Dio. Egli è nei cieli, e nel profondo, è al di là dei mari. E' presente nel loro intimo, li trascende all'esterno. Perciò egli ha, ed ha avuto; egli non è in qualcuno, ma a nessuno manca." / O Dio, che cosa sarebbe di noi senza le Tue amorevoli cure? Aiutaci a capire che siamo piccoli e poveri quando non riconosciamo la Tua maestà infinita. Donaci quella sapienza che ci rende sempre umili di fronte a Te e agli altri, in modo da imitare il Tuo Figlio, che si umiliò assumendo la nostra condizione umana in tutto eccetto il peccato, Egli che vive e regna nei secoli dei secoli, Amen. (S. Ilario di Poitiers, La Trinità,1, 6)</li>
</ul>
</p>

<p>
<ul>
<li>Perché chiedere qualcosa a Dio? Potrebbe sembrare strano che Dio ci comandi di fargli delle richieste quando egli conosce, prima ancora che glielo domandiamo, quello che ci è necessario. Dobbiamo però riflettere che a lui non importa tanto la manifestazione del nostro desiderio, cosa che egli conosce molto bene, ma piuttosto che questo desiderio si ravvivi in noi mediante la domanda perché possiamo ottenere ciò che egli è già disposto a concederci. (Sant' Agostino - Lettera a Proba)</li>
</ul>
</p>

<h5>DengMingDao</h5>

<p>
Assorbimento / Luce rossa fra l'ombra dei pini. / Il sole tramonta nell'oceano. / La luna succede al tramonto, / il giorno alla luna che fugge. / Troppo spesso pensiamo all'assorbimento come a qualcosa di statico: l'acqua viene assorbita dalla spugna, e lì rimane. Ma il vero assorbimento è un coinvolgimento totale nell'evoluzione della vita, senza esitazione o contraddizione. In natura non vi è estraniamento, e tutto partecipa. Solo noi esseri umani ci teniamo a distanza dal processo. Abbiamo una cultura, progetti personali, piccole emozioni private. Ci separiamo dal processo anche quando cerchiamo amore, compagnia, comprensione e comunione. Ci infliggiamo sconfitte mettendo in discussione ogni cosa, imponendoci nei momenti sbagliati, o lasciando che l'odio e l'orgoglio offuschino le nostre percezioni. La nostra alienazione è auto-generata. Nel frattempo, la natura procede nel suo flusso costante. Abbiamo bisogno di lasciarci andare, di entrare nel processo naturale e di lasciarci assorbire. Se riusciremo a integrarci, otterremo il successo. E la sequenza delle cose ci apparirà allora chiara come il sorgere del sole e della luna, e tutto sarà come dovrebbe.
</p>

<h5>InFinemDei</h5>

<p>
Se essi staranno zitti, saranno le pietre a gridare! Ecco che sono gli spiriti impuri a gridare e a chiamare per nome il Figlio di Dio. I demoni sanno chi sei, Signore, ma il tuo desiderio è che ogni uomo ti conosca nell'amore. Ecco perché tu ordini agli angeli caduti di tacere; segreto messianico, questo segreto della tua missione, gelosamente custodito perché l'antico serpente cerca sempre di uccidere nell'uovo. Re d'amore, concedimi di mantenere il tuo segreto, di non divulgarlo prima del tempo, ma di lasciar crescere il seme che hai messo nel mio essere.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
