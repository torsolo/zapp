<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-14</h1>-->
<h1>DIES-01-14</h1>

<h5>Oremus</h5>

<p>
<ul>
<li>Come dice lo Spirito Santo in un salmo: "Ascoltate oggi la sua voce: Non indurite il cuore...". L'oggi è unico, l'oggi è nel cuore dell'eternità, come è  detto: di eternità in eternità, cioè dall'eternità passata all'eternità futura. Signore, tu sei tutto in quest'oggi e io voglio rispondere: "Presente", di un'intensa presenza alla tua Presenza. Poiché tu solo sei davvero presente e  mi chiami a raggiungerti intensamente in questo oggi unico.</li>
</ul>
</p>

<p>
<ul>
<li>Novena a Sant'Antonio Abate (7) / O Sant'Antonio che con la preghiera e con la penitenza hai vinte le numerose tentazioni del diavolo, ottienici la Grazia di vincere, con la forza di Dio ogni nemico che si oppone a Lui. / Gloria al Padre...</li>
</ul>
</p>

<p>
<ul>
<li>Il tuo aiuto, Signore, ci renda sempre lieti nel tuo servizio, perché solo nella dedizione a te, fonte di ogni bene, possiamo avere felicità piena e duratura.</li>
</ul>
</p>

<p>
<ul>
<li>La grazia del rispetto / Signore Gesù, metti un lucchetto alla porta del nostro cuore, per non pensare male di nessuno, per non giudicare prima del tempo, per non sentir male, per non supporre, per non profanare il santuario sacro delle intenzioni. Signore Gesù, legame unificante della nostra comunità, metti un sigillo alla nostra bocca per chiudere il passo ad ogni mormorazione o commento sfavorevole. Concedici di custodire fino alla sepoltura, le confidenze che riceviamo o le irregolarità che vediamo, sapendo che il primo e concreto modo di amare è custodire il silenzio. Semina nelle nostre viscere fibre di delicatezza. Dacci uno spirito di profonda cortesia, per riverirci l’uno con l’altro, come avremmo fatto con Te. Signore Gesù Cristo, dacci la grazia di rispettare sempre. Così sia. (Ignacio Larranaga)</li>
</ul>
</p>

<p>
<ul>
<li>Angelo Santo, amato da Dio, ti prego, per amore a Gesù Cristo, che quando sarò ingrato e ostinatamente sordo ai tuoi consigli, tu non voglia, per questo abbandonarmi; al contrario, riportami subito sulla retta via, se ho deviato; insegnami, se sono ignorante; rialzami, se sono caduto; sostienimi, se sono in pericolo e conducimi alla felicità eterna. Amen. (San Giovanni Berchmans)</li>
</ul>
</p>

<p>
<ul>
<li>Stai con me, e io inizierò a risplendere come tu risplendi, a risplendere fino ad essere luce per gli altri. La luce, o Gesù, verrà tutta da te: nulla sarà merito mio. Sarai tu a risplendere, attraverso di me, sugli altri. Fa’ che io ti lodi così nel modo che tu più gradisci, risplendendo sopra tutti coloro che sono intorno a me. Dà luce a loro e dà luce a me; illumina loro insieme a me, attraverso di me. Insegnami a diffondere la tua lode, la tua verità, la tua volontà. Fa’ che io ti annunci non con le parole ma con l’esempio, con quella forza attraente, quella influenza solidale che proviene da ciò che faccio, con la mia visibile somiglianza ai tuoi santi, e con la chiara pienezza dell’amore che il mio cuore nutre per te. (John Henry Newman)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a><br>
14 gennaio: san Potito, martire nella Dacia; san Glicerio, diacono e martire; san Felice, sacerdote di Nola; santa Macrina, matrona; santi monaci di Raithu e del Monte Sinai, martiri; santa Nina; san Firmino, vescovo di Amiens; sant'Eufrasio, vescovo di Clermont; san Dazio, vescovo di Milano; san Fulgenzio, vescovo di Astigi; beato Oddone, sacerdote domenicano; beato Odorico da Pordenone, missionario; beato Pietro Donders, sacerdote redentorista.
</p>

<h5>Quotes</h5>

<p>
<ul>
<li>Quanto dai al bisognoso, è un guadagno anche per te stesso. / Quanto riduce il tuo capitale, accresce in realtà il tuo profitto. / Il pane che dai ai poveri, è esso ad alimentarti. / Perché chi prova compassione per il bisognoso, / coltiva se stesso con i frutti della propria umanità. / (Sant'Ambrogio)</li>
<li>C'è un grande tesoro che si può trovare in un unico luogo al mondo. E' una cosa che si può chiamare compimento dell'esistenza. Il grande tesoro è: lasciar entrare Dio nel presente. E il luogo in cui si trova questo tesoro è dove sei tu ora. (Martin Buber)</li>
<li>“Bellezza e verità sono una cosa”. Questo è quanto sappiamo sulla terra. E questo è tutto che sapere importa. (John Keats)</li>
<li>La nostra mente è simile alla gazza. Essa raccoglie tutto ciò che scintilla, non importa quanto scomodo diventi il nostro nido con tutto quel metallo. (T. Merton)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<p>
<ul>
<li>Il Verbo del Padre tutto abbellisce, dispone e contiene. Dal «Discorso contro i pagani» di sant'Atanasio, vescovo (Nn. 40-42;). Il Padre del Signore nostro Gesù Cristo, nella sua bontà infinita, è di gran lunga superiore a tutte le cose create. Ottimo sovrano qual è, con la sua sapienza e con il suo Verbo, cioè con il Signore nostro e Salvatore Gesù Cristo, governa, ordina e crea in ogni luogo tutte le cose, secondo che si addice alla sua giustizia. Infatti è giusto che le cose siano fatte così come lo sono, e che si compiano come noi le vediamo compiute. Poiché è lui che ha voluto che tutto accada in questo modo e nessuno può avere un motivo ragionevole per negarlo. Infatti se il movimento delle cose create avvenisse senza ragione e il mondo girasse alla cieca, non si dovrebbe più credere nulla di quanto è stato detto. Ma se il mondo è stato organizzato con sapienza e conoscenza ed è stato riempito di ogni bellezza, allora si deve dire che il creatore e l'artista è il Verbo di Dio. Io penso al Dio vivente e operante, al Verbo del Dio buono, del Dio dell'universo, al Dio che è distinto e differente da tutte le cose create e da tutta la creazione. È lui il solo e proprio Verbo del Padre, lui che ha ordinato l'universo e lo ha illuminato con la sua provvidenza. È lui il Verbo buono del Padre buono. È lui che ha dato ordine a tutto il creato, conciliando fra loro gli opposti elementi e componendo ogni cosa armonicamente. Egli è l'unico, l'Unigenito, il Dio buono, che procede dal Padre come da fonte di bontà e ordina e contiene l'universo. Dopo aver fatto tutte le cose per mezzo del Verbo eterno e aver dato esistenza alla creazione, Dio Padre non lascia andare ciò che ha fatto alla deriva, né lo abbandona a un cieco impulso naturale che lo faccia ricadere nel nulla. Ma, buono com'è, con il suo Verbo, che è anche Dio, guida e sostenta il mondo intero, perché la creazione, illuminata dalla sua guida, dalla sua provvidenza e dal suo ordine, possa persistere nell'essere. Anzi il mondo diviene partecipe del Verbo del Padre, per essere da questi sostenuto e non cessare di esistere. Ciò certamente accadrebbe se non fosse conservato dal Verbo, perché egli è «immagine del Dio invisibile, generato prima di ogni creatura» (Col 1, 15); poiché per mezzo di lui e in lui hanno consistenza tutte le cose sia quelle visibili che quelle invisibili, poiché egli è il capo della Chiesa, come nelle Sacre Scritture insegnano i ministri della verità (cfr. Col 1, 16-18). L'onnipotente e santissimo Verbo del Padre, penetrando tutte le cose, e arrivando ovunque con la sua forza, dà luce ad ogni realtà e tutto contiene e abbraccia in se stesso. Non c'è essere alcuno che si sottragga al suo dominio. Tutte le cose da lui ricevono interamente la vita e da lui in essa vengono mantenute: le creature singole nella loro individualità e l'universo creato nella sua globalità.</li>
</ul>
</p>

<p>
<ul>
<li>"Egli è tutto per noi: è il nostro Re, il nostro Salvatore, la Vittima divina offerta per i nostri peccati, il Cibo dolcissimo nel nostro esilio, la Meta del nostro pellegrinaggio, la Porta che c'introduce nella Patria." / Non si raccoglie nulla nella vita, nonostante il lavoro intenso che vi si compie; solo nel Nome di Gesù le nostre attività sono feconde, poiché Egli è il Centro vero della civiltà e del benessere delle genti che navigano verso il porto della Patria eterna. / Egli guarisce le nostre piaghe spirituali, ridona all'anima le sue attività, la innalza al di sopra di ogni interesse terreno e le traccia le vie della vera beatitudine, capovolgendo le misere concezioni che il mondo ha della vita. Tutte le miserie trovano ai suoi piedi il rimedio, tutte le tempeste sono sedate dalla sua presenza. Egli è Datore di pace, è Provvidenza che moltiplica le risorse temporali della vita, è Luce d'amore nella notte del nostro esilio, è pietoso Samaritano che ci conforta e ci risana quando siamo feriti dai nemici del bene. / La Parola di Gesù Cristo è divina, incomparabile sapienza nella sua profonda semplicità, piccolo granello che germina in albero maestoso, piccola massa di lievito che fermenta tutta la vita, splendore di verità che c'illumina e cibo salutare che ci sazia. La sua misericordia ci apre le braccia per accoglierci nei nostri traviamenti, il suo amore ci cerca quando siamo perduti, la sua pietà ci perdona nelle nostre infedeltà. / Egli è tutto per noi: è il nostro Re, il nostro Salvatore, la Vittima divina offerta per i nostri peccati, il Cibo dolcissimo nel nostro esilio, la Meta del nostro pellegrinaggio, la Porta che c'introduce nella Patria. Ascese sul Calvario carico della croce per tracciarci la via del dolore, ascese al Cielo per aprirci la via trionfale della gloria, discende sugli altari per donarci la sua vita e vive nella Chiesa per avvolgerci tutti con il caldo della sua misericordia. / L'umanità non può prescindere da Lui, e tutte le volte che lo abbandona fonda i suoi edifici sull'arena, ed essi si sfasciano al soffiare dei venti e all'irrompere delle acque. (Dalla conclusione al commento di San Luca del Sacerdote Dolindo Ruotolo)</li>
</ul>
</p>

<h5>DengMingDao</h5>

<p>
Tempestività / L'airone sta nell'azzurro estuario, / solo, bianco, immobile per ore. / Un pesce! Veloce guizzo d'uccello; / la preda è catturata. / La gente vuole sempre sapere come si fa a seguire il Tao. E' una cosa facile e naturale come per l'airone star fermo nell'acqua. L'uccello si muove quando è necessario uno spostamento, non quando è necessaria la quiete. Il segreto della serenità sta in un particolare tipo di vigilanza, di stato contemplativo. L'airone non è semplicemente intontito o addormentato. La sua è un'immobilità lucida. Resta fermo nella corrente, scruta imperturbato e vigila. Quando il Tao gli offre qualcosa di cui ha bisogno, l'airone coglie l'opportunità senza indugio né premeditazione. Quindi, senza disturbo per sé o per quanto lo circonda, torna in stato di quiete. Se non avesse trovato la giusta posizione nella corrente e non avesse atteso con pazienza, l'occasione non si sarebbe presentata. Le azioni si possono ridurre a due fattori essenziali: posizione e tempestività. Se non ci troviamo nel posto giusto al momento giusto, non possiamo beneficiare di ciò che la vita ha da offrirci. Se un'azione è in armonia con il tempo ed il luogo, quasi certamente sarà anche appropriata. Ma dobbiamo restare vigili e pronti. Tuttavia, anche quando il tempo e il luogo sono giusti, possiamo mancare l'occasione lasciandoci sfuggire il momento, agendo in maniera inadeguata o frenandoci con dubbi e ripensamenti. Se la vita ci offre un'opportunità, dobbiamo essere pronti ad afferrarla senza incertezze ed esitazioni. Se manca la consapevolezza, la nostra posizione è inutile. Ma se abbiamo entrambe, non possiamo sbagliare.
</p>

<h5>InFinemDei</h5>

<p>
Signore, ti offro l'oggi che tu mi hai concesso di vivere. Ti chiedo perdono di essermi così spesso allontanato dalla tua presenza, di avere dato tanta importanza a quello che succede, di avere preferito l'effimero all'eterno. Concedimi di considerare ogni giorno come se fosse l'ultimo, di vivere ogni Eucaristia come se fosse l'ultima e ogni occasione di parlare di te, di dire il tuo amore, come se fosse l'ultima, per me e per chi mi ascolta. La tua carità è tutta in questo presente; che io non rimandi mai l'amore al domani.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
