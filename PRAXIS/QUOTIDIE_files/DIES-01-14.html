<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-01-14</h1>-->
<h1>DIES-01-14</h1>

<h5>Oremus</h5>

<p>
<a href="https://www.novena.it/archivio_vangelo.htm" title="Novena" class="https">Novena</a> / <a href="FILE:///C:\MYKNOW\XDOCS\verbum\AV-Una-preghiera-al-giorno.pdf" title="1PRGG" class="FILE">1PRGG</a> / <a href="http://elefantsoftware.altervista.org/rosario/preghiere/it_0_calendario.htm#GENNAIO" title="P1" class="http">P1</a>
</p>

<p>
<sup>♦</sup> Novena a Sant'Antonio Abate (7) / O Sant'Antonio che con la preghiera e con la penitenza hai vinte le numerose tentazioni del diavolo, ottienici la Grazia di vincere, con la forza di Dio ogni nemico che si oppone a Lui. / Gloria al Padre...
</p>

<p>
<sup>♦</sup> Il tuo aiuto, Signore, ci renda sempre lieti nel tuo servizio,<br>
perché solo nella dedizione a te, fonte di ogni bene,<br>
possiamo avere felicità piena e duratura.
</p>

<p>
<sup>♦</sup> La grazia del rispetto / <br>
Signore Gesù, metti un lucchetto<br>
alla porta del nostro cuore,<br>
per non pensare male di nessuno,<br>
per non giudicare prima del tempo,<br>
per non sentir male, per non supporre,<br>
per non profanare il santuario sacro delle intenzioni.<br>
Signore Gesù,<br>
legame unificante della nostra comunità,<br>
metti un sigillo alla nostra bocca<br>
per chiudere il passo ad ogni mormorazione<br>
o commento sfavorevole.<br>
Concedici di custodire fino alla sepoltura,<br>
le confidenze che riceviamo<br>
o le irregolarità che vediamo,<br>
sapendo che il primo e concreto modo di amare<br>
è custodire il silenzio.<br>
Semina nelle nostre viscere fibre di delicatezza.<br>
Dacci uno spirito di profonda cortesia,<br>
per riverirci l’uno con l’altro,<br>
come avremmo fatto con Te.<br>
Signore Gesù Cristo,<br>
dacci la grazia di rispettare sempre. Così sia.<br>
(Ignacio Larranaga)
</p>

<p>
<sup>♦</sup> 
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Quotes</h5>

<p>
<a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/5265almanacco" title="almanacco" class="https">almanacco</a> / <a href="https://www.facebook.com/profile.php?id=100044187918266" title="parlare" class="https">parlare</a><br>
<sup>♦</sup> Quanto dai al bisognoso, è un guadagno anche per te stesso. / Quanto riduce il tuo capitale, accresce in realtà il tuo profitto. / Il pane che dai ai poveri, è esso ad alimentarti. / Perché chi prova compassione per il bisognoso, / coltiva se stesso con i frutti della propria umanità. / (Sant'Ambrogio)<br>
<sup>♦</sup> C'è un grande tesoro che si può trovare in un unico luogo al mondo. E' una cosa che si può chiamare compimento dell'esistenza. Il grande tesoro è: lasciar entrare Dio nel presente. E il luogo in cui si trova questo tesoro è dove sei tu ora. (Martin Buber)<br>
<sup>♦</sup> “Bellezza e verità sono una cosa”. Questo è quanto sappiamo sulla terra. E questo è tutto che sapere importa. (John Keats)<br>
<sup>♦</sup> La nostra mente è simile alla gazza. Essa raccoglie tutto ciò che scintilla, non importa quanto scomodo diventi il nostro nido con tutto quel metallo. (T. Merton)
</p>

<h5>Poesia</h5>

<p>
<sup>♦</sup> 
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<sup>♦</sup> 
</p>

<h5>Aivanhov</h5>

<p>
<b>14/01/2001</b> Col proprio Sé superiore l'uomo partecipa alla vita divina e, grazie a ciò, partecipa anche al lavoro di Dio. Per il momento egli non è ancora in grado di comprendere i risultati prodotti dalle sue attività sulle sfere superiori del suo essere, perché non è ancora riuscito a stabilire con esse un legame cosciente. Deve dunque lavorare proprio su questo legame. L'uomo è abitato dallo Spirito divino e deve mettersi al suo servizio. Non per rinforzarlo, in quanto lo Spirito è onnipotente; nemmeno per istruirlo, in quanto lo Spirito è onnisciente; tanto meno per purificarlo, in quanto lo Spirito è una fiamma. L'uomo deve preoccuparsi soltanto di aprirgli una strada fino alla propria coscienza e solo allora potrà partecipare pienamente al lavoro di Dio. 
</p>

<p>
<b>14/01/2002</b> Supponete che un uomo possieda una bellissima automobile: ne ha la massima cura, fa uso della migliore qualità di benzina, utilizza la migliore marca di pneumatici, e via dicendo. Ma quando è alla guida, si comporta in modo imprudente e irresponsabile: fa manovre azzardate, va a tutta velocità, frena bruscamente... e la povera macchina così maltrattata è presto messa fuori uso. Ebbene, la maggior parte degli uomini tratta il proprio corpo fisico in questo modo. Non sono per nulla consapevoli di quale meraviglia sia il loro organismo, in quali laboratori sia stato costruito, di come lo spirito lo abbia modellato e di quanto si sia dato da fare il Creatore per rendere perfetto tutto questo apparato. Dite di trattare il vostro corpo con la massima attenzione... sarà così, ma non basta. Volete veramente essere in buona salute? Siate dei guidatori attenti, prudenti e previdenti, ovvero evitate gli stati passionali, i pensieri e i sentimenti caotici che sconquassano e usurano il vostro organismo. 
</p>

<p>
<b>14/01/2003</b> Qualcuno un giorno mi parlò delle difficoltà che stava avendo con un amico. Per via di un malinteso i loro rapporti erano diventati difficili; l'amico gli dimostrava perfino ostilità e questo lo faceva soffrire molto. Egli mi disse: "Vorrei appianare le cose, così tutti i giorni prego e chiedo a Dio di aiutarmi: mi concentro, lavoro con il pensiero, ma non vedo nessun risultato." Lo ascoltai per un momento e poi gli dissi: "Che belle cose, tutto questo è splendido! Ma perché voler mobilitare tutte le potenze celesti per un minuscolo problema che lei stesso può risolvere? Basterebbe uno sguardo, una parola, un gesto disinteressato perché la persona capisca che le è sempre amico. Lei vuole disturbare il Signore - impresa molto difficile - perché risolva i suoi problemi; cerchi invece di usare i mezzi molto semplici che Egli ha messo a sua disposizione: lo sguardo, la parola e il gesto. 
</p>

<p>
<b>14/01/2004</b> Parecchie generazioni di esseri umani hanno vissuto benissimo senza conoscere la scrittura, ma oggi viviamo in una cultura che esige che tutti sappiano leggere e scrivere ed è impensabile pensare di farne a meno. Leggere e scrivere sono due attività che dobbiamo imparare ad esercitare anche su altri piani. Nella Scienza iniziatica leggere significa decifrare il lato sottile e nascosto degli oggetti e delle creature, interpretare i simboli ed i segni posti ovunque dall'Intelligenza cosmica nel grande libro dell'universo. Scrivere significa essere capaci di tracciare la nostra impronta su quel grande libro, significa agire sulle pietre, sulle piante, sugli animali e sugli uomini con la magica forza del nostro spirito. Leggere e scrivere sulla carta non basta, dobbiamo prepararci alla lettura e alla scrittura in tutte le regioni dell'universo.
</p>

<p>
<b>14/01/2005</b> Esiste un Essere dal quale dipendiamo interamente, ed è per questo che dobbiamo mantenere il nostro legame con Lui senza interruzione, e avere il coraggio di ribellarci contro tutte le volontà interiori ed esteriori che tentano di ostacolarci. Chi non ha coscienza del legame che lo unisce alla Causa Prima, necessariamente dissacra e svilisce tutto, per prima cosa dentro sé stesso, poi attorno a sé, poiché interrompe i contatti con la Sorgente della vita. La vita proviene dall’alto, ed è la quintessenza di Dio stesso. Per tale motivo, in ogni nostra attività abbiamo il compito di riceverla, di aprirle una strada in noi e di imparare a conservarla in tutta la sua luce, la sua ricchezza e la sua potenza, allo scopo di poter a nostra volta diffonderla intorno a noi. Talvolta si incontrano creature che hanno il dono di ricevere, di diffondere e di irradiare la vita ovunque passino, ed è una benedizione incontrare simili esseri. 
</p>

<p>
<b>14/01/2006</b> Quanti artisti non misurano le proprie responsabilità! Non pensano che accordando loro un dono, il Cielo li ha resi proprietari di un grande tesoro grazie al quale essi possono compiere meraviglie. Ma anche coloro che sono coscienti di possedere un talento eccezionale non credono abbastanza nei poteri di quel dono. Un artista deve avere come ideale quello di condurre gli esseri verso la Divinità; allora, il suo nome verrà inscritto nel Libro della Vita, e sarà annotato che quell’essere ha salvato parecchie anime dalle tribolazioni e dalla morte; così, non si dovrà preoccupare per la propria anima, poiché se egli salva le anime degli altri, ci sarà qualcuno che verrà a salvare la sua! Altri vengono a portare anch’essi la luce a coloro che diffondono la luce attorno a sé.
</p>

<p>
<b>14/01/2007</b> Il sale ha la proprietà di conservare gli alimenti preservandoli dalla putrefazione. È dunque legato all’idea di purificazione, ed è utilizzato in certe cerimonie religiose, come ad esempio nel battesimo cristiano, ma anche nei riti di esorcismo per scacciare i demoni e liberare le persone dai sortilegi. Non c’è quindi nessuna profonda differenza fra certi riti religiosi e riti magici. La cerimonia del battesimo, durante la quale il sacerdote versa dell’acqua sul bambino e gli mette del sale sulle labbra, ha lo scopo di lavarlo dal peccato originale e di proteggere la sua anima dagli attacchi del demonio. La maggior parte dei riti della religione cristiana, come quelli delle altre religioni, sono riti magici. Ma evidentemente, la magia è un terreno a cui ci si deve accostare con molto discernimento. Soprattutto, si deve fare attenzione a utilizzare i suoi metodi esclusivamente per il bene, al fine di manifestarsi come un mago bianco, che porta, ovunque vada, la pace e la luce. 
</p>

<p>
<b>14/01/2008</b> «Io sono la via, la verità e la vita», diceva Gesù. Per interpretare correttamente il suo pensiero, occorre aggiustare l’ordine di queste tre parole in modo da ricostruire un insieme. Come? Grazie all’immagine del fiume. All’origine di un fiume vi è la sorgente: la “verità”. Dalla sorgente scorre l’acqua: la “vita”. E col passare del tempo, l’acqua scava il suo letto: la “via”. Sapete perché ho fondato la mia filosofia sulle tre parole “amore, saggezza, verità”? Perché esse sono in relazione con le parole di Gesù: «Io sono la via, la verità e la vita». All’origine vi è dunque la sorgente (la verità); da quella sorgente scorre la vita (l’amore); e la via che quell’acqua imbocca per scendere, ovvero il letto del fiume, è la saggezza. L’acqua viene dall’alto, e scende per vivificarci. Ma per berla in tutta la sua purezza, dobbiamo andare a cercarla alla sorgente. L’acqua discende, ma noi riceviamo tutte le sue benedizioni soltanto se ci eleviamo, attraverso la preghiera e la meditazione, fino alla Sorgente divina.
</p>

<p>
<b>14/01/2009</b> In una vera Scuola iniziatica, non vi si consiglia di trascurare i lavori e gli obblighi necessari alla vita di tutti i giorni, poiché non dovete essere un fardello per il vostro prossimo, ma vi si mostra la necessità di consacrare del tempo a nutrire la vostra anima e il vostro spirito, al fine di diventare figli e figlie di Dio che lavorano nel campo del loro Padre celeste. Siete scesi sulla Terra per realizzare grandi lavori, e resta ancora tanto da fare! Molti, che hanno dimenticato perché sono venuti sulla Terra, non pensano che ad occupare un posto comodo nella società. Poiché sono impeccabili, irreprensibili nei confronti dei valori convenzionali, credono di assolvere perfettamente il loro compito. No, per assolvere il proprio compito, non basta riuscire nella vita. Occorre consacrare ogni giorno del tempo a sviluppare la propria anima e il proprio spirito, affinché la loro luce finisca per impregnare la materia del piano fisico, così che un giorno la preghiera di Gesù «Sia fatta la Tua volontà come in Cielo così in Terra» possa realizzarsi. 
</p>

<p>
<b>14/01/2010</b> Coloro che dicono di aspirare a vivere nel Cielo, sanno cosa sia veramente il Cielo? Sicuramente no. Ecco perché devono prepararsi a questo, altrimenti arrivando lassù, diranno: "Ma qui non ci sono sigarette, non ci sono bar, non ci sono locali notturni... E io ho voglia di fumare, di bere, ho dei conti da regolare coi miei nemici, ho voglia di baciare le belle donne. Voglio ridiscendere". Per poter vivere nelle regioni sublimi, non si devono avere tanti bisogni grossolani. Per questo, contrariamente a ciò che si può immaginare, non tutti sono pronti a vivere nel Cielo. Anche se un giorno si decidesse di far traslocare interamente gli esseri umani nelle regioni celesti, quanti sarebbero capaci di restarvi? Non basta aspirare alla vita divina, bisogna imparare ad adattarsi ad essa. Perciò, per quanto potete, cercate di avvicinarvi al Cielo con la preghiera, la meditazione e il dominio delle vostre tendenze inferiori, e forse un giorno sarete pronti ad abitare definitivamente nelle regioni benedette del mondo divino.
</p>

<p>
<b>14/01/2011</b> Per agire ogni giorno correttamente, è importante sorvegliare il posto che si dà al sentimento e quello che si dà al pensiero. Osservatevi: in quanti casi sono i sentimenti, le passioni e gli istinti a comandare, mentre il pensiero resta in disparte e lascia fare; oppure, se interviene, è per fornire alle passioni i mezzi per raggiungere i loro obiettivi. Ebbene, questo si chiama vivere nell’anarchia. Quando il pensiero non svolge il proprio ruolo, vale a dire quando non si sforza di dominare i sentimenti e i desideri, è l’anarchia. Vi siete mai chiesti perché l’Intelligenza cosmica abbia posto la testa alla sommità del nostro corpo e il cuore un po’ più in basso? È esattamente come in una nave: in alto sta il capitano, e in basso le macchine. Le macchine fanno avanzare la nave, ma è il capitano a decidere la direzione. Anche noi abbiamo un motore, ossia il cuore, che spinge la nostra nave. Ma dove andrà il cuore se non è orientato dalla testa, cioè dal capitano là in alto, che osserva e dà ordini affinché la nave giunga in porto?
</p>

<p>
<b>14/01/2012</b> Tutti voi avrete sicuramente percepito l’influenza dei pensieri e dei sentimenti sul funzionamento del vostro organismo. Tuttavia, il più delle volte avete fatto questa osservazione solo nel caso di pensieri e sentimenti negativi come la collera, la paura, la scontentezza, la gelosia o le emozioni causate da una cattiva notizia. In quei momenti, le secrezioni ghiandolari sono perturbate, il sistema nervoso è scosso, ed ecco allora comparire il mal di testa, la nausea, le contrazioni allo stomaco, le coliche…Tutti sapete quindi per esperienza che certi sentimenti e certe emozioni possono farvi ammalare. Ma quanti, fra voi, fanno veramente qualcosa per evitarlo, per dominarsi e soprattutto per coltivare sentimenti ed emozioni capaci di rallegrare, di rafforzare e migliorare la salute? Eppure è facile da capire: se è vero che ci si indebolisce lasciandosi andare a stati di coscienza negativi, è altrettanto vero che si diverrà forti, liberi e più vivi quando si lavorerà con stati di coscienza positivi. 
</p>

<p>
<b>14/01/2013</b> A Pilato che lo interrogava, Gesù rispose: «Sono nato e sono venuto nel mondo per rendere testimonianza della verità». «Che cos’è la verità?», chiese allora Pilato. Non sapremo mai qual è stata la risposta di Gesù, e nemmeno sapremo se abbia risposto: il Vangelo non lo dice. Testimoniare la verità: ecco ciò che ogni discepolo di Gesù si sforza di fare. La prima condizione è che il discepolo capisca che quella testimonianza non si limita a raccontare con esattezza e sincerità ciò che egli stesso ha fatto, o ciò che ha visto e sentito. Testimoniare la verità comporta un immenso lavoro su se stessi. Dire la verità non basta: non è unicamente con le nostre parole, ma anche con i nostri pensieri, i nostri sentimenti, le nostre azioni e con tutta la nostra vita, che dobbiamo testimoniare la verità. Anche soltanto con il nostro modo di respirare, già dobbiamo testimoniare la verità.
</p>

<p>
<b>14/01/2014</b> I pensieri e i sentimenti sono correnti di forze. Ecco perché dovete sempre vigilare sulla qualità di ogni pensiero e di ogni sentimento che accettate di nutrire in voi. Anzi, questa deve essere una delle vostre principali preoccupazioni. Ogni giorno cercate di dedicare almeno qualche minuto a un’attività che colleghi il vostro intelletto e il vostro cuore alle regioni dell’anima e dello spirito. Scegliete un’attività che vi obblighi ad attirare e a custodire in voi le immagini più luminose, gli stati di coscienza più elevati, e consideratela come il momento più importante della vostra giornata: pensate che da quel momento dipendono il vostro avvenire e la vostra salvezza. All’inizio forse non ne vedrete tutte le conseguenze benefiche, ma continuate: a poco a poco vi sentirete abitati da qualcosa di molto grande, molto puro e, qualunque cosa vi accada, quella presenza in voi vi darà la forza, la pace e la gioia. 
</p>

<p>
<b>14/01/2015</b> Anche se tutti i giorni si incontrano tra loro, e purtroppo anche vivendo insieme, gli esseri umani si rivolgono solo uno sguardo superficiale. Si fermano alle manifestazioni esteriori, all'apparenza, e l'apparenza spesso non è gran che. Dimenticano che al di là di quell'apparenza c'è anche un'anima, uno spirito, e anche se quell'anima e quello spirito si esprimono raramente e debolmente, esistono. Allora perché non essere più attenti per riconoscere le loro manifestazioni? Un saggio sa che tutti gli esseri umani che incontra sono figli e figlie di Dio, si sofferma su questo pensiero e avvicina tutti con questo pensiero. Anche se essi non ne sono coscienti, egli compie su di loro un lavoro creatore che un giorno darà dei frutti, e si sente felice. Credetemi, il modo migliore di essere utili agli altri è scoprire le loro qualità, le loro virtù e le loro ricchezze spirituali, e concentrarsi su di esse: in quegli esseri si risveglierà allora qualcosa di buono che sentiranno il bisogno di sviluppare.
</p>

<p>
<b>14/01/2016</b> Un pasto è una cerimonia magica: il cibo che entra nel nostro organismo si trasformerà non solo in salute e in forza, ma anche in amore e in luce. Dovete dunque badare a non mettervi a tavola in uno stato interiore qualsiasi. Quante volte avete avuto modo di notare che se mangiate in uno stato di irritazione o di turbamento, in seguito non riuscite più a ritrovare la pace per ore! Perché? Perché attraverso i vostri pensieri e i vostri sentimenti avete influenzato sfavorevolmente il cibo, e in seguito quel cibo alimenta i vostri stati negativi. Nella vita tutto è sacro, tutto ha un senso. Le Intelligenze della natura hanno preparato il cibo con l'obiettivo di alimentare la vita in noi. Se introducete in esso vibrazioni nocive, in un modo o nell’altro pagherete tale negligenza e tale mancanza di rispetto. Lo stato interiore in cui mangiate si registra da qualche parte nel vostro organismo, e da quello stato dipende la vostra salute psichica e spirituale.
</p>

<p>
<b>14/01/2017</b> L'essere umano può raggiungere Dio, lo Spirito cosmico, solo sforzandosi di raggiungere dentro di sé lo spirito: il suo Sé superiore. Così, quando pregate Dio, in realtà è la sommità del vostro essere che cercate di raggiungere. Se ci riuscite, attivate una vibrazione talmente pura e sottile che questa, propagandosi, produce in voi le trasformazioni più benefiche. E anche se non ottenete ancora ciò che avete chiesto nella vostra preghiera, almeno guadagnate alcuni elementi molto preziosi. Che cosa dà significato alla preghiera? Lo sforzo che fate per raggiungere una vetta in voi stessi. Grazie a tale sforzo voi mettete in moto lassù, molto lontano e molto in alto, un'energia che, giungendo fino a voi, produce vibrazioni di un'estrema sottigliezza, produce suoni, profumi, colori, e rigenera tutto il vostro essere. 
</p>

<p>
<b>14/01/2018</b> A Pilato che lo interrogava, Gesù rispose: «Sono nato e sono venuto nel mondo per rendere testimonianza della verità». «Che cos’è la verità?», chiese allora Pilato. Non sapremo mai qual è stata la risposta di Gesù, e nemmeno sapremo se abbia risposto: il Vangelo non lo dice. Testimoniare la verità: ecco ciò che ogni discepolo di Gesù si sforza di fare. La prima condizione è che il discepolo capisca che quella testimonianza non si limita a raccontare con esattezza e sincerità ciò che egli stesso ha fatto, o ciò che ha visto e sentito. Testimoniare la verità comporta un immenso lavoro su se stessi. Dire la verità non basta: non è unicamente con le nostre parole, ma anche con i nostri pensieri, i nostri sentimenti, le nostre azioni e con tutta la nostra vita, che dobbiamo testimoniare la verità. Anche soltanto con il nostro modo di respirare, già dobbiamo testimoniare la verità.
</p>

<p>
<b>14/01/2019</b> Gli esseri umani troppo spesso cercano un nutrimento in ciò che non è essenziale. Trascorrono la maggior parte del tempo in occupazioni che non apportano nulla al loro spirito, e si giustificano dicendo che l'esistenza quotidiana, i doveri, la famiglia, il lavoro e la società li costringono ad attività nelle quali lo spirito non può avere alcuna parte. Ciò è inesatto, poiché lo spirito deve potersi esprimere ovunque. Per non perdere mai di vista l'essenziale, dobbiamo organizzare la nostra esistenza attorno a quel centro che è lo spirito, la scintilla che abita in noi. È così che tutte le nostre attività, e persino le nostre distrazioni, contribuiranno ad alimentare la vita in noi. Lo spirito che abita nell'uomo non rifiuta il fegato, l'intestino o i piedi, con il pretesto che essi non hanno attività nobili quanto lui. Tutto è al suo posto, e lo spirito se ne serve. Ma non appena, al centro, manca quella forza che unisce e che governa, allora tutti gli elementi cominciano a disperdersi, e ciò che ne consegue è la morte, la morte spirituale.
</p>

<p>
<b>14/01/2020</b> Tutti gli scambi che continuamente facciamo mangiando, bevendo, respirando, entrando in contatto con gli esseri umani, con gli animali o con la natura stessa ci lasciano numerose particelle impure. Occorre dunque sapere come purificarsi su tutti i piani, con l’aiuto degli Angeli dei quattro elementi… Invocare l’Angelo della terra perché espella tutte le scorie del nostro corpo fisico; l’Angelo dell’acqua perché lavi il nostro cuore; l’Angelo dell’aria perché purifichi il nostro intelletto; l’Angelo del fuoco perché santifichi la nostra anima e il nostro spirito e ci comunichi l'ardore dell’amore divino. A ciascuno dei quattro elementi corrisponde una funzione particolare, perché nel regno della Natura vivente tutto è definito con precisione.
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
