<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-03-02</h1>-->
<h1>DIES-03-02</h1>

<h5>Oremus</h5>

<p>
<ul>
<li>"Contempla, o anima mia, Isacco offerto in olocausto, contempla il nuovo Isacco legato sul legno della croce, nuova vittima offerta in mistero per il peccato del mondo. Signore, tu non hai ignorato il sacrificio di Isacco, accogli in sacrificio il mio spirito affranto, poiché tu non disprezzi un cuore affranto e spezzato". Guarda le mie mani legate dal peccato e il legno della maledizione sulla mia schiena, a frenare il mio cammino verso di te. Ti rendo grazie, o mio Salvatore, poiché il coltello s'era avvicinato alla mia gola e per il tuo sacrificio. Agnello senza macchia, tu hai allontanato da me la condanna.</li>
</ul>
</p>

<p>
<ul>
<li>Dal desiderio di essere stimato, liberami, Gesù. Dal desiderio di essere amato, liberami, Gesù. Dal desiderio di essere esaltato, liberami, Gesù. Dal desiderio di essere onorato, liberami, Gesù. Dal desiderio di essere lodato, liberami, Gesù. Dal desiderio di essere preferito agli altri, liberami, Gesù. Dal desiderio di essere consultato, liberami Gesù. Dal desiderio di essere approvato, liberami, Gesù. (cardinal Merry del Val)</li>
</ul>
</p>

<p>
<ul>
<li>Seminare Speranza / Signore, donami degli occhi per vederti nudo e affamato, delle orecchie per ascoltarti mentre supplichi e implori. Donami delle mani per curarti quando sei malato e prigioniero. Donami un cuore aperto per accoglierti quando sei straniero e senza tetto nella casa della fraternità, alla mensa della condivisione. Donami l’intelligenza per costruire dei ponti, un cuore per frantumare le frontiere, l’audacia per denunciare ogni chiusura e ogni muro di divisione. Donami forza per il cammino, sostegno nelle tribolazioni, l’audacia nella profezia. Donami il coraggio di accorciare le distanze, globalizzare le solidarietà, riaccendere i sogni, seminare dei fiori e dei sorrisi, per un avvenire di speranza. (Rivista Il Cenacolo)</li>
</ul>
</p>

<p>
<ul>
<li>San Michele Arcangelo, difendici nella battaglia; contro le malvagità e le insidie del diavolo sii nostro aiuto. Ti preghiamo supplici: che il Signore lo comandi! E tu, principe delle milizie celesti, con la potenza che ti viene da Dio, ricaccia nell’inferno satana e gli altri spiriti maligni che si aggirano per il mondo a perdizione delle anime. Amen!</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
2 marzo: san Troadio, martire; san Ceadda, vescovo di Mercia e Lindsey; beato Luca Casali da Nicosia, monaco; sant'Agnese, principessa di Boemia, fondatrice e prima badessa del monastero delle clarisse di Praga; beato Carlo il Buono, martire danese; beata Angela della Croce Guerrero González, fondatrice delle Sorelle della Compagnia della Croce.
</p>

<h5>Quotes</h5>

<p>
<ul>
<li>Il cristianesimo è una cura così radicale che tutti cercano di rimandarla. (S. Kierkegaard)</li>
<li>«Gesù, Tu sei così piccolo, ma io so che Tu sei il mio Creatore e Signore». E Gesù mi rispose: «Lo sono, e perciò ho rapporti d'intimità con te come un Bambino, per insegnarti l'umiltà e la semplicità» (Diario Faustina, 184).</li>
<li>Lancia il tuo cuore davanti a te, e corri a raggiungerlo. (Proverbio arabo)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a><br>
<ul>
<li>"Dio è Spirito infinito, volle dire Gesù, e l'adorazione che richiede e gli è proporzionata è quella che gli viene per il Verbo Incarnato e per lo Spirito Santo." -Adorerete il Padre in spirito e verità- Il Signore, aprendole un nuovo orizzonte, rispose con grande maestà: "Credimi, o donna, che è venuta l'ora in cui né su questo monte né in Gerusalemme adorerete il Padre. Voi adorate quello che non conoscete, noi adoriamo quello che conosciamo, perché la salvezza viene dai Giudei. Ma viene il tempo, anzi è proprio ora, in cui i veri adoratori adoreranno il Padre in spirito e verità. Tali adoratori, infatti, il Padre ricerca. Dio è spirito e quelli che l'adorano lo debbono adorare in spirito e verità." Questo discorso non era solo per quella donna ma per tutti quelli ai quali sarebbe stato annunziato, e troncava dalle fondamenta la questione tra Samaritani e Giudei. Non era il luogo, infatti, che poteva dar valore all'adorazione fatta a Dio da un'anima, ma era lo spirito col quale si faceva. Per adorare Dio bisogna conoscere la verità, accettarla, crederla, praticarla, e proclamarne la gloria. Andare al Garizim o a Gerusalemme non significava conoscere, apprezzare ed amare Dio. Se si vuol fare la questione tra Samaritani e Giudei, soggiunse Gesù, bisogna riconoscere da questo punto di vista che i Giudei sono nella verità più di essi. I Samaritani infatti accettavano solo il Pentateuco e rifiutavano il resto dei Libri Sacri; avevano una rivelazione incompleta, ed ignoravano Colui che adoravano; i Giudei riconoscevano invece tutte le Scritture, ed avevano, teoricamente almeno, tutto il sacro patrimonio. Essi, poi, soprattutto, erano eredi della grande promessa del Redentore, che da essi doveva nascere. L'argomento era fortissimo e non ammetteva repliche: se i Giudei avevano tutta la rivelazione e da essi doveva nascere il Redentore, i Samaritani non potevano presumere di essere ad essi superiori, e tanto meno che possedessero il privilegio unico di adorare Dio. Ma v'è di più, soggiunge Gesù, poiché non si tratta neppure di vedere se si debba adorare in un luogo o in un altro, né di attribuire ad un popolo solo il privilegio della conoscenza e dell'adorazione di Dio; è venuto già il tempo del regno universale di Dio su tutta la terra, il tempo nel quale si adorerà Dio come Padre di tutti gli uomini, in spirito e verità, con adorazione cioè interna, oltre che esterna, fondata non su di un semplice rito, ma sulla verità, poiché questo solo onora Dio che è Spirito infinitamente Esistente, infinita Verità ed infinito Amore. Finisce l'adorazione simbolica e figurata, in altri termini, fatta con riti che annunziavano solo il futuro e figuravano la vera Vittima, e comincia l'adorazione vera, fondata sul compimento delle figure, dei simboli e della grande promessa. Gesù Cristo non voleva condannare il culto esterno, com'è evidente dal contesto, ma voleva contrapporre al culto divino puramente esterno e simbolico quello interno e reale, ai riti freddamente legali l'adorazione fatta per mezzo di Lui, eterna sapienza, e dello Spirito Santo, eterno Amore. Dio è Spirito infinito, volle dire Gesù, e l'adorazione che richiede e gli è proporzionata è quella che gli viene per il Verbo Incarnato e per lo Spirito Santo; non bisogna dunque credere che il Garizim o Gerusalemme possano avere il privilegio di essere unici centri di adorazione, ma bisogna unirsi al Redentore e con Lui nello Spirito Santo adorare Dio. Il modo come Gesù parlò fu così solenne e luminoso, che la donna cominciò a vedere in Lui un essere straordinario. Anche i Samaritani aspettavano il Messia, da essi chiamato il Taheb, cioè colui che ristabilisce e ad essa venne il sospetto che potesse essere proprio Lui; per accertarsene disse quasi nel tono indifferente di chi chiude una discussione: "Io so che viene il Messia; quando dunque Egli verrà ci annunzierà ogni cosa." Gesù le disse in un fulgore di luminosa verità che dava alle sue parole l'accento della certezza più assoluta: "Sono io che ti parlo." (Dal commento al Vangelo di San Giovanni del Sacerdote Dolindo Ruotolo)</li>
</ul>
</p>

<h5>DengMingDao</h5>

<p>
<sup>061</sup> Dolore / La pioggia sparge i petali del susino; / un pianto macchia la terra. / Possiamo solo cercare riparo / e attendere la schiarita. / Il dolore porta sempre con sé amarezza. I saggi dicono che la vita è illusione, ma questo basta forse a modificarne l'intensità? Concediamoci d'esser tristi: a renderci umani è proprio il sentimento. Se raggiungiamo l'illuminazione, comprendendo che tutta la vita non è che un sogno, tristezza e felicità si dissolveranno in fretta. Il più grande dolore esistenziale deriva dalla nostra condizione di testimoni: soffrire in prima persona è più facile che non vedere gli altri imprigionati nella feroce morsa della vita. Affrontare i nostri problemi è più semplice perché in ogni momento sappiamo di poter disporre di varie scelte - sino a quella estrema. Ciò che più ci affligge è il non poter fare nulla per gli altri. Non esiste dolore più grande di veder soffrire coloro che amiamo. Mai restare a languire in una situazione triste: cerchiamo piuttosto di cambiare qualcosa comportandoci in modo diverso con le persone, trasferendoci altrove o, se proprio non ci resta scelta, modificando almeno il nostro atteggiamento e reagendo agli eventi. La tristezza passa, come tutto nella vita. Se vogliamo deviare il suo corso, basta alterare il contesto in cui è sorta, permettendole di rifluire nel Tao. 
</p>

<p>
<ul>
<li>Se in questo mondo non ci fossero le croci,  non ci sarebbe di che meritarsi il paradiso. Le croci, sia interiori che esteriori, sono indispensabili. L’essenza dell’amore scambievole non consiste nel fatto che nessuno ci rechi dispiaceri ma che impariamo a perdonarci l’un l’altro in modo sempre più perfetto. Rimaniamo certi che Dio permette ogni cosa in vista di un bene maggiore. (San Massimiliano Maria Kolbe)</li>
</ul>
</p>

<h5>InFinemDei</h5>

<p>
Non condannarmi, Signore, come hai fatto con il fariseo, se il mio cuore accecato mostra durezza e orgoglio. Concedimi l'umiltà del pubblicano e perdonami con la tua dolcezza benevola. Ho fatto di me un idolo, ho infangato e indurito il mio cuore, non ho ascoltato la tua voce e ho disubbidito alla tua parola. Gesù, Figlio di Davide, abbi pietà di me, povero peccatore. Guidami sul tuo sentiero, affinché, al tuo seguito, io possa evitare una via fatta di superbia e di cose più grandi di me; fa' che io possa diventare l'umile servo degli uomini, miei fratelli.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
