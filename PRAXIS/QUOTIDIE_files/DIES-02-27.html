<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-02-27</h1>-->
<h1>DIES-02-27</h1>

<h5>Oremus</h5>

<p>
<a href="https://www.novena.it/archivio_vangelo.htm" title="Novena" class="https">Novena</a> / <a href="FILE:///C:\MYKNOW\XDOCS\verbum\AV-Una-preghiera-al-giorno.pdf" title="1PRGG" class="FILE">1PRGG</a> / <a href="http://elefantsoftware.altervista.org/rosario/preghiere/it_0_calendario.htm" title="P1" class="http">P1</a> 
</p>

<p>
<ul>
<li>Chi ci farà comprendere l'immenso amore con cui Dio ci ha amati? Chi ci farà penetrare questa follia che è saggezza infinita, chi ci farà accettare l'inaccettabile e credere all'incredibile misericordia divina, pronta con tutte le forze ad amare, a dimenticare, a perdonare? Quando capiremo che Dio ci chiama ad essere suoi figli; immagini perfette, immagini rassomigliantissime del suo amore verso gli uomini? Quando ameremo come tu ami, Signore, dicendo di coloro che ci perseguitano: "Padre, perdonali, non sanno quello che fanno"?</li>
</ul>
</p>

<p>
<ul>
<li>Perdo pezzi e tu li raccogli alle spalle, Signore, tu Dio dell’orfano e della vedova, tu Dio dei frammenti, tu hai compassione del non intero, dei pezzi di pane avanzati, tu che non vuoi che si perda nessuno. Perdo pezzi di voce e di occhi, di memoria e di cuore. Dietro alle spalle tu ti chini e raccogli. (don Angelo Casati)</li>
</ul>
</p>

<p>
<ul>
<li>Danzate, ovunque voi siate, dice Dio, perché io sono il Signore della danza: io guiderò la danza di tutti voi. Dovunque voi siate, io guiderò la danza di tutti voi.  Io danzavo il primo mattino dell’universo, io danzavo circondato dalla luna, dalle stelle e dal sole, disceso dal cielo danzavo sulla terra e sono venuto al mondo a Betlemme. Io danzavo per lo scriba e il fariseo, ma essi non hanno voluto seguirmi; io danzavo per i peccatori, per Giacomo e per Giovanni, ed essi mi hanno seguito e sono entrati nella danza. Io danzavo il giorno di sabato, io ho guarito il paralitico, la gente diceva che era vergogna. Mi hanno sferzato mi hanno lasciato nudo e mi hanno appeso ben in alto su una croce per morirvi. Io danzavo il Venerdì, quando il cielo divenne tenebre. Oh, è difficile danzare con il demonio sulle spalle! Essi hanno sepolto il mio corpo e hanno creduto che fosse tutto finito, ma io sono la danza e guido sempre il ballo.  Essi hanno voluto sopprimermi ma io sono balzato ancora più in alto perché io sono la Vita che non può morire: e io vivrò in voi e voi vivrete in me perché io sono, dice Dio, il Signore della danza. (Sidney Carter)</li>
</ul>
</p>

<p>
<ul>
<li>Padre, che consideri tutte le persone uguali. / Nostro, di ognuno, di tutti quei milioni di persone che abitano la terra, / senza differenza di età, colore o luogo di nascita. / Che sei nei cieli, e sulla terra e in ciascuna persona, negli umili e in coloro che soffrono. / Sia santificato il tuo nome nei cuori pacifici di uomini e donne, bambini e anziani, qui e altrove. / Venga il tuo regno, il tuo regno di pace, di amore, di giustizia, di verità e di libertà. / Sia fatta la tua volontà sempre e in tutte le nazioni e in tutti i popoli. / Come in cielo così in terra: che i tuoi piani di pace non siano distrutti dai violenti e dai tiranni. / Dacci il nostro pane quotidiano: che sia impastato di pace e di amore; / allontana da noi il pane della discordia e dell'odio che genera gelosia e divisioni. / Daccelo oggi perché domani potrebbe essere troppo tardi. / Stanno puntando missili; forse qualcuno li sparerà. / Rimetti a noi i nostri debiti, non come perdoniamo noi, / ma come perdoni tu, senza risentimento e senza rancore nascosto. / Non ci indurre in tentazione di guardare gli altri con sospetto, / di dimenticare i nostri fratelli e le nostre sorelle nel bisogno, / di accumulare per noi stessi ciò che potrebbe essere necessario per gli altri, / di vivere bene a spese altrui. / Liberaci dal male che ci minaccia, dall'egoismo dei potenti, dalla morte o dalla guerra e dalle armi; / perché siamo in tanti, Padre, a desiderare di vivere e di costruire la pace per tutti. </li>
</ul>
</p>

<p>
<ul>
<li>Voglio pregare come il falco / con le ali spiegate e il vento che mi tiene in braccio. / Voglio lodarti a capofitto nello spazio / e galleggiare come un pianeta nel suo angolo di universo. / Perché non mi basterà una vita, / non mi basteranno cento anni per esplorare ogni dono, / ogni immensità che hai deposto ai piedi del tempo / il giorno del mio natale. / Voglio lodarti come il delfino / che ricama le acque dell’oceano con traiettorie di allegria. / Benedici il Signore, anima mia, / e inventa canzoni e danze, e racconti per non scordare. / Voglio dirti grazie, immenso Dio, / perché mi circondi di bontà e misericordia / Non basterà tutto il male del mondo a farmi tacere. / Non basterà neppure la morte livida e il suo strascico di amarezza. / Voglio lodarti senza fine, mio Dio. / Voglio lodarti. / (Eric Pearlman)</li>
</ul>
</p>

<p>
<ul>
<li>Benedetto il tuo volto, se sul tuo volto sai accettare un po' di lacrime altrui. Benedette le tue mani, se le tue mani sanno accettare il lavoro di un fratello. Benedette le tue labbra, se hanno saputo trasmettere un messaggio d'amore e sanno baciare un nemico.</li>
</ul>
</p>

<p>
<ul>
<li>Dalla terra alle Altezze / O Spirito potente manda un raggio della tua soavità, concedi alla mia anima di godere la pienezza delle grazie della tua grande misericordia. Ara il campo del mio cuore indurito, perché possa accogliere e far fruttificare il tuo seme spirituale. Confessiamo che soltanto per la tua somma sapienza tutti i doni fioriscono e crescono in noi. Sei tu che consacri gli apostoli, ispiri i profeti, istruisci i maestri, fai parlare i muti e apri le orecchie dei sordi. Stendi, vicinissima, la tua destra su di me e fortificami con la grazia della tua compassione; dissipa dal mio spirito la fosca nebbia dell’odio e disperdi con essa le tenebre del peccato, perché possa elevarmi, con l’acume dell’intelletto, dalla vita terrena alle altezze. (San Gregorio di Narek)</li>
</ul>
</p>

<p>
<ul>
<li>Signore, illumina la mente di nostro figlio perchè conosca la strada che hai voluto per lui, perchè ti renda gloria e raggiunga la salvezza. Sostienilo con la tua forza, perchè non si accontenti di facili ideali. Illumina anche noi, suoi genitori, perchè gli siamo di aiuto nel riconoscere la sua vocazione e nel realizzarla generosamente, senza porre ostacoli alla tua guida interiore. Amen. (Anonimo)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
27 febbraio: san Giuliano; san Besa, soldato e martire; sant'Onorina, vergine e martire; san Baldomero, suddiacono; santi Basilio e Procopio, monaci; sant'Ippolito, abate e vescovo; san Gregorio, monaco, dottore degli Armeni; san Luca, abate del monastero del Santissimo Salvatore; sant'Anna Line, vedova e martire, e beati Marco Barkworth, benedettino, e Ruggero Filcock, gesuita, sacerdoti e martiri; beato Guglielmo Richardson, sacerdote e martire; beata Francesca Anna dell'Addolorata Cirer Carbonell, fondatrice delle Suore della Carità; san Gabriele dell'Addolorata, accolito, passionista; beata Maria di Gesù Deluil-Martiny, fondatrice delle Figlie del Cuore di Gesù; beata Maria Carità dello Spirito Santo Brader, fondatrice delle Suore Francescane di Maria Immacolata.
</p>

<p>
<ul>
<li>Francesco Possenti nacque ad Assisi il 1 marzo 1838. Perse la madre a quattro anni. Seguì il padre, governatore dello Stato pontificio, e i fratelli nei frequenti spostamenti. Si stabilirono, poi, a Spoleto, dove Francesco frequentò i Fratelli delle scuole cristiane e i Gesuiti. A 18 anni entrò nel noviziato dei Passionisti a Morrovalle (Macerata), prendendo il nome di Gabriele dell'Addolorata. Morì il 27 febbraio del 1862, 24enne, nell'Isola del Gran Sasso, avendo ricevuto solo gli ordini minori. È lì venerato, nel santuario che porta il suo nome, meta di pellegrinaggi, soprattutto giovanili. È santo dal 1920, copatrono dell'Azione cattolica e patrono dell'Abruzzo. / O Dio, che con mirabile disegno di amore hai chiamato San Gabriele dell'Addolorata a vivere il mistero della Croce insieme con Maria, la madre di Gesù, guida il nostro spirito verso il tuo Figlio crocifisso perché partecipando alla sua passione e morte conseguiamo la gloria della risurrezione. Per Cristo nostro Signore. Amen. / O Signore, che hai insegnato a San Gabriele dell'Addolorata a meditare assiduamente i dolori della tua dolcissima Madre, e per mezzo di lei lo hai elevato alle vette più alte della santità, concedi a noi, per la sua intercessione e il suo esempio, di vivere tanto uniti alla tua Madre addolorata da goderne sempre la materna protezione. Tu sei Dio, e vivi e regni con Dio Padre, nell'unità dello Spirito Santo, per tutti i secoli dei secoli. Amen. / O angelico giovane Gabriele, che con l'ardente vostro amore a Gesù Crocifisso, e con la tenera compassione alla Vergine Madre Addolorata, vi rendeste in terra specchio d'innocenza ed esemplare di ogni virtù; a voi ci rivolgiamo pieni di fiducia implorando il vostro soccorso. Deh! mirate quanti mali ci affliggono, quanti pericoli ci circondano, e come da ogni parte si tendono insidie alla gioventù in singolar modo, per farle perdere la fede ed i costumi. Voi, che viveste sempre vita di fede, ed anche fra gl'incettivi del secolo vi manteneste puro ed illibato; volgete sopra di noi uno sguardo pietoso, ed aiutateci. Le grazie da voi concesse continuamente ai fedeli, che v'invocano, sono tante, che noi non possiamo né vogliamo dubitare dell'efficacia del vostro patrocinio. Otteneteci finalmente da Gesù Crocifisso e da Maria Addolorata, rassegnazione e pace; affinché vivendo costantemente da buoni cristiani in tutte le vicende della vita presente, possiamo un giorno essere con voi felici nella patria celeste. Così sia. / O santo dei giovani e di quanti cercano Dio nella sincerità del loro cuore, insegnaci a porre Dio al primo posto nella nostra vita. Tu che lasciati il mondo, ove vivevi Una vita tranquilla, serena ed allegra, attratto da una speciale vocazione alla vita consacrata, guida i nostri giovani a sentire la voce di Dio e a consacrarsi a Lui mediante scelte radicali di amore. Tu, che alla scuola di San Paolo della Croce, ti alimentasti alle sorgenti dell'Amore crocifisso insegnaci ad amare Gesù, morto e risorto per noi, come lo amasti tu con tutto il cuore. Tu, che hai scelto la Vergine Addolorata, come guida sicura verso il Calvario, insegnaci ad accettare le prove della vita con santa rassegnazione alla volontà di Dio. O Gabriele della Vergine Addolorata, che all'Isola del Gran Sasso richiami fedeli e pellegrini di ogni parte del mondo, porta a Cristo le anime smarrite, sfiduciate e senza Dio. Con il tuo fascino spirituale, con la tua giovanile e gioviale santità indirizza le persone che hanno già intrapreso la strada della perfetta carità sulla via della vera unione con Dio e del sincero amore verso ogni uomo di questo mondo. Amen.</li>
</ul>
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a><br>
<ul>
<li>Spesso ho vissuto di speranza contro ogni speranza ed ho spinto la mia speranza fino alla totale fiducia in Dio. Avvenga di me quello che ha stabilito dall'eternità (Diario Faustina, 386).</li>
<li>Il vero digiuno è finalizzato a mangiare il "vero cibo", che è fare la volontà del Padre (Benedetto XVI)</li>
<li>Il credente è diverso dal razionalista perchè non si tura le orecchie quando la ragione sussurra: “Dio”. (A. Frossard)</li>
<li>Credo che sia il tempo di unire le nostre seti e preoccuparci come risolvere il problema, come rompere i nostri circoli chiusi e come riusciamo a entrare nella coscienza profonda della salvezza. (Antonietta Potente)</li>
<li>Prendete la vita con leggerezza, che leggerezza non è superficialità, ma planare sulle cose dall’alto, non avere macigni sul cuore. (I. Calvino)</li>
<li>Il seme non può germogliare verso l’alto … senza che al tempo stesso le sue radici si estendano verso il basso. (Egitto)</li>
<li>Ogni parola che viene detta vibra in un modo suo particolare, le parole che dicono la verità hanno una vibrazione diversa da tutte le altre. (Andrea Camilleri)</li>
<li>Necessaria è una cosa sola: solitudine, grande solitudine interiore. Volgere lo sguardo dentro sé e per ore non incontrare nessuno; questo bisogna saper ottenere. (Rainer Maria Rilke)</li>
</ul>
</p>

<h5>Poesia</h5>

<p>
SPERANZA / Forse ho potuto dare a tutti / quanto da me hanno desiderato? / Ahimè, forse ho ingannato / molta gente e quanti debiti / ho lasciato in questo mondo! / Allora perché mi lamento / in mille deliri e desidero / raccogliere da tutti elemosina? / Maledico se non prendo / almeno un piccolo chicco: / e perché per un nulla / piango tristemente? / O Dio, non desidero più nulla, / allontana da me / i desideri di elemosina. / Portando sul capo il peso / di debiti eterni / non piangerò più dicendo: / "Non ho ricevuto, non ho ricevuto!" / Pure chiedere Te / è pianto indolente / se dono me stesso / Tu stesso verrai! / (R. Tagore, Duro e tenero)
</p>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<p>
<ul>
<li>"Siate misericordiosi, come è misericordioso il Padre vostro." Se avessimo la carità, accompagnata dalla compassione e dalla pietà, non faremmo attenzione ai difetti del prossimo, secondo questa parola: “La carità copre una moltitudine di peccati” (1 Pt 4,8) e ancora: “La carità non tiene conto del male ricevuto, tutto copre” (1 Cor 13, 5-7). Se quindi avessimo la carità, la carità stessa coprirebbe ogni colpa, e saremmo come i santi quando vedono i peccati degli uomini. Sono forse ciechi i santi da non vedere i peccati? Ma chi detesta i peccati quanto i santi? Eppure non odiano il peccatore, non lo giudicano, non lo fuggono. Invece compatiscono, lo esortano, lo consolano, lo curano come un membro malato; fanno di tutto per salvarlo... Quando una madre ha un figlio handicappato, non gli volge le spalle con orrore, ma si compiace nel vestirlo, e fa di tutto per renderlo bello. Così i santi proteggono sempre il peccatore e se ne prendono cura per correggerlo al momento opportuno, per impedirgli di nuocere a chicchessia, e anche per progredire nella carità di Cristo...  Acquistiamo dunque anche noi la carità, acquistiamo la misericordia per il prossimo, per evitare la terribile maldicenza, il giudizio e il disprezzo. Portiamoci soccorso a vicenda, come faremmo se si trattasse delle nostre membra... Infatti, “siamo membra gli uni degli altri” dice l’apostolo Paolo (Rm 12,5); “se un membro soffre, tutte le membra soffrono insieme” (1 Cor 12,26)... In una parola, badate, secondo la possibilità di ciascuno, di essere uniti gli uni agli altri. Infatti, tanto più siamo uniti al prossimo, quanto più siamo uniti a Dio. (San Doroteo di Gaza)</li>
</ul>
</p>

<h5>DengMingDao</h5>

<p>
<sup>058</sup> Occasione / Sfreccia un uccello verde nella notte. / Saprete vederlo? / Saprete catturarlo? / Seguite il Tao come un'ombra. / Muovetevi senza lasciare ombre. / I periodi di oppressione e avversità non possono durare per sempre. Ma come avviene la transizione verso situazioni nuove e migliori? Nel bel mezzo di un'enorme difficoltà, ecco aprirsi il varco di una casuale, minuscola occasione. Dobbiamo essere abbastanza lucidi da riconoscerla, abbastanza pronti da afferrarla e abbastanza determinati da sfruttarla. Se ce la lasceremo scappare, la rimpiangeremo. Restiamo attaccati al Tao come un'ombra: ovunque esso vada, seguiamolo. Quando depone qualcosa sulla nostra strada, raccogliamola per riflesso automatico. Il Tao è come un uccello: se cerchiamo di catturarlo, lo manchiamo. Ma se siamo sempre con lui, e ci muoviamo alla sua velocità, se siamo parte di esso come lo è la sua ombra, allora afferrarlo diventa facile. Quando entriamo in azione, tuttavia, siamo noi a non dover possedere un'ombra. In altre parole, ciò che facciamo non deve seminare confusione, né avere conseguenze, nulla che un giorno possa tormentarci. Muoverci senza lasciare traccia è uno dei modi per evitare di metterci in nuove situazioni negative. 
</p>

<h5>InFinemDei</h5>

<p>
"Maria, Madre di Dio, tu sei senza peccato, e noi veniamo a te, tu sei il porto per coloro che si trovano nella tempesta; rimani in preghiera per noi davanti a tuo Figlio e al Padre misericordioso". Causa della nostra gioia, in te esultiamo come bambini consolati sulle ginocchia della madre, noi sussultiamo come Cristo nel tuo grembo salutando il Precursore che avrebbe aperto la via del Regno predicando il pentimento. Partoriscici alla nuova vita, santissima madre della vita.
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
