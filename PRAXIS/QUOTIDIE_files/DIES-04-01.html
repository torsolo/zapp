<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-04-01</h1>-->
<h1>DIES-04-01</h1>

<p>
Created sabato 27 marzo 2021
</p>

<h5>Oremus</h5>

<p>
<a href="https://www.novena.it/archivio_vangelo.htm" title="Novena" class="https">Novena</a> 
</p>

<p>
<ul>
<li>Ti ringraziamo, Signore, per l'esempio di umiltà e d'amore che ci hai dato lavandoci i piedi. Concedici la forza di imitarti nel servire il prossimo, in particolare chi ne ha davvero bisogno, poiché tutti sono nostri fratelli. Concedici, Signore, la possibilità di meditare oggi sul mistero del tuo amore che ci mostri nella santa Eucaristia e nel dono sacro del sacerdozio.</li>
</ul>
</p>

<p>
<ul>
<li>Tardi ti ho amato / Dio Signore, tardi ti ho amato. Bellezza tanto antica e tanto nuova, tardi ti ho amato! Tu eri dentro di me, ed io stavo fuori, ti cercavo qui, gettandomi, deforme, sulle belle forme delle tue creature. Tu eri con me, ma io non ero con te. Mi tenevano lontano da te le creature che, pure, se non esistessero in te, non esisterebbero per niente. Tu mi hai chiamato, e il tuo grido ha vinto la mia sordità; hai brillato, e la tua luce ha vinto la mia cecità; hai diffuso il tuo profumo, e io l’ho respirato, e ora anelo a te; ti ho gustato, e ora ho fame e sete di te. e ora brucio dal desiderio della tua pace. (Sant’Agostino)</li>
</ul>
</p>

<p>
<ul>
<li>Gesù, mite e umile di cuore, </li>
</ul>
rendi il mio cuore <br>
mite e umile come il tuo. <br>
Io ti appartengo, e poiché ti appartengo così totalmente <br>
tu puoi fare di me qualsiasi cosa ti piaccia, <br>
tu mi puoi usare, <br>
tu mi puoi mandare, <br>
tu mi puoi tenere nascosta, <br>
tu mi puoi dare gioia e sofferenza. <br>
Io ti appartengo, e nulla mi separerà dal tuo amore. <br>
(Madre Teresa di Calcutta)
</p>

<p>
<ul>
<li>Fa', o Padre, che la Chiesa accolga con gioia le numerose ispirazioni dello Spirito del Figlio tuo e, docile ai suoi insegnamenti, si curi delle vocazioni al ministero sacerdotale e alla vita consacrata. Sostieni i Vescovi, i sacerdoti, i diaconi, i consacrati e tutti i battezzati in Cristo, affinché adempiano fedelmente la loro missione al servizio del Vangelo. Te lo chiediamo per Cristo nostro Signore. Amen. Maria, Regina degli Apostoli, prega per noi! (Papa Benedetto XVI)</li>
</ul>
</p>

<p>
<ul>
<li>Dio di bontà e di misericordia, che ci chiedi di collaborare alla tua opera di salvezza manda numerosi e santi operai per la tua vigna, perché alla tua Chiesa non manchino mai annunciatori coraggiosi del Vangelo, sacerdoti che ti offrano anche con la vita il sacrificio dell'Eucarestia e che quali segni splendenti di Cristo buon pastore, guidino il tuo popolo sulle strade della carità. Manda il tuo Spirito Santo a rinfrancare il cuore dei giovani, perché abbiano il coraggio di dirti sì quando li chiami al servizio dei fratelli, la perseveranza nel seguire Gesù anche sulla via della croce e la gioia grande di essere nel mondo testimoni del tuo amore. O Maria, Madre dei sacerdoti, dona a tutti i membri della Chiesa pisana la tua stessa fedeltà per testimoniare a tutti la gioia che nasce dall'incontro con Cristo che vive e regna nei secoli in eterno. Amen. (Giovanni Paolo Benotto)</li>
</ul>
</p>

<p>
<ul>
<li>Vogliamo offrire la nostra preghiera e le nostre azioni al Signore per tutti i sacerdoti, in particolare per quelli della nostra diocesi. Chiediamo a Dio Padre di confermare ciascuno nel Suo amore e nella Sua fedeltà, perché i nostri pastori si sentano accompagnati e sostenuti dalle comunità e perché siano segno e testimonianza per suscitare, mediante il loro ministero, nuove vocazioni sacerdotali. Lo Spirito Santo accresca e fortifichi i doni che ha effuso in ciascuno.</li>
</ul>
</p>

<p>
<ul>
<li>Dio è la forza della vita, la natura, il ciclo vitale, l'immensità del cielo, la luminosità degli astri, la brezza dellaria, il mare infinito,bello,profondo, la maestà degli alberi secolari, l'alba e il tramonto, lo scorrere dell'acqua di fonte, un seme che nasce, un fiore che sboccia, un bambino che gioca, Dio è amicizia, Dio è due innamorati che sabbracciano, Dio è la pioggia, l'arcobaleno, la pace in un casolare di campagna, l'antichità di un boschetto sereno, l'uomo capace di sognare, l'umanità che spera. (Donato Riccardi)</li>
</ul>
</p>

<h5>Santorale</h5>

<p>
<a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a> / <a href="https://it.wikipedia.org/wiki/Calendario_dei_santi" title="wikipedia" class="https">wikipedia</a><br>
1º aprile: san Venanzio, vescovo di Salona, e compagni, martiri in Dalmazia e in Istria; sante Agape e Chionia, vergini e martiri; santa Maria Egiziaca, penitente; san Valerico, sacerdote; san Celso, vescovo di Armagh; sant'Ugo, vescovo di Grenoble; beato Ugo, abate di Bonnevaux; san Gilberto, vescovo di Caithness; beato Giovanni Bretton, padre di famiglia martire; san Lodovico Pavoni, sacerdote, fondatore delle Figlie di Maria Immacolata.
</p>

<h5>Quotes</h5>

<p>
<a href="" title="Faustina" class="page">Faustina</a> / <a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="https://www.facebook.com/profile.php?id=100044187918266" title="parlare" class="https">parlare</a><br>
<ul>
<li>«L'umanità non troverà pace, finché non si rivolgerà con fiducia alla Mia Misericordia» (Diario Faustina, 300). </li>
<li>Il demonio pesca nel torbido. (S. Teresa d’Avila)</li>
<li>Non permetterò a nessuno di passeggiare nella mia mente con i piedi sporchi. (Mahatma Gandhi)</li>
<li>La speranza è intravedere il bene e non averlo ancora. (Benedetta Bianchi Porro)</li>
<li>La vita è un ramo di palma piegato dai venti. (Gabon)</li>
</ul>
</p>

<h5>Poesia</h5>

<h5>Dixit</h5>

<p>
<a href="https://www.facebook.com/Pensieri-dei-Padri-Dottori-Beati-Santi-e-Mistici-della-Chiesa-640618183082541/" title="Padri" class="https">Padri</a>
</p>

<h5>DengMingDao</h5>

<p>
<sup>091</sup> Funerale / Carro funebre di smalto nero consunto, / becchini con sigarette fra le dita. / I parenti; qualcuno piange, qualcuno è annoiato, qualcuno pensa solo a se stesso. / Una banda stonata. / Persino nella morte non troviamo accordo. / Se osserviamo attentamente un morto, riusciamo davvero a scorgere l'anima? Resta qualcosa della persona che conoscevamo? No. Solo un cadavere, un corpo che non ha più nulla di familiare; qualunque cosa animi una persona, è scomparsa. Chi muore vola in paradiso? Ritorna in un ciclo di trasmigrazione? Non lo so. Le teorie su ciò che accade dopo la morte non sono che congetture. Il funerale è per coloro che restano. E' un rituale che ci serve a fare i conti con l'accaduto. A volte capita di domandarsi se le lacrime non siano dovute più alla paura per noi stessi che non a una forma di solidarietà con il defunto. Per tutta la vita cerchiamo l'unione. Cerchiamo di compiacere i nostri genitori, di fare del nostro meglio per i nostri insegnanti e la società, di coltivare l'arte, la musica e la meditazione. Eppure, i nostri tentativi sono sempre imperfetti. Accordo e armonia non sono che stati transitori. La loro qualità e durata dipendono esclusivamente dalla nostra determinazione. Quando la nostra mente cede, non riusciamo più a conservare i legami desiderati. Non aspettiamo la morte per risolvere le nostre difficoltà. Facciamo tutto quanto è possibile mentre siamo ancora vivi. 
</p>

<h5>Krishnamurti</h5>

<p>
C’è soltanto desiderio: Non c’è un’entità separata dal desiderio, c’è soltanto desiderio; non c’è colui che desidera. Il desiderio assume aspetti diversi in momenti diversi, a seconda di quello che gli interessa. Il ricordo di quello che gli interessa si scontra con i nuovi desideri e ne nasce un conflitto, nel quale prende forma colui che sceglie. E colui che sceglie si considera separato e diverso dal desiderio. Ma in realtà non è così; non è diverso né distinto dalle sue qualità. Chi cerca di riempire o di fuggire il vuoto, l’incompletezza, la solitudine che sente dentro di sé, non è diverso da tutto questo. Egli è quel vuoto e non può sottrarsi ad esso. Tutto quello che può fare e capire se stesso. Egli è la sua solitudine, è un profondo vuoto e finché si sentirà separato da tutto questo, vivrà nell’illusione e nel conflitto. Solo quando sperimenterà direttamente che egli è la sua solitudine, ci sarà libertà dalla paura. La paura per esistere non può fare a meno di basarsi su un’idea, e un’idea è pensiero che scaturisce dalla memoria. Il pensiero è il risultato dell’esperienza e sebbene possa riflettere sul vuoto e averne una sensazione, tuttavia non potrà mai conoscerlo direttamente. La parola solitudine, che suscita dolore e paura, impedisce la diretta esperienza della solitudine. Le parole sono memoria; solo quando le parole smettono di avere tanta importanza, cambia completamente la relazione tra lo sperimentatore e la sua esperienza, e c’è una relazione diretta, che non passa attraverso lo schermo delle parole e dei ricordi. Allora lo sperimentatore è l’esperienza stessa: solo così affiora la libertà dalla paura. 
</p>

<h5>InFinemDei</h5>

<p>
Prima di passare ad osservazioni più particolareggiate sul tema della celebrazione del santissimo Sacrificio, desidero riaffermare brevemente che il culto eucaristico costituisce l'anima di tutta la vita cristiana. Se infatti la vita cristiana si esprime nell'adempimento del più grande comandamento, e cioè nell'amore di Dio e del prossimo, questo amore trova la sua sorgente proprio nel santissimo Sacramento, che comunemente è chiamato: Sacramento dell'amore. L'Eucaristia significa questa carità, e perciò la ricorda, la rende presente e insieme la realizza. Tutte le volte che partecipiamo ad essa in modo cosciente, si apre nella nostra anima una dimensione reale di quell'amore imperscrutabile che racchiude in sé tutto ciò che Dio ha fatto per noi uomini e che fa continuamente, secondo le parole di Cristo: "Il Padre mio opera sempre
</p>

<p>
e anch'io opero" (Gv 5,17). Insieme a questo dono insondabile e gratuito, che è la carità rivelata, sino in fondo, nel sacrificio salvifico del Figlio di Dio, di cui l'Eucaristia è segno indelebile, nasce anche in noi una viva risposta d'amore. Non soltanto conosciamo l'amore, ma noi stessi cominciamo ad amare. Entriamo, per così dire, nella via dell'amore e su questa via compiamo progressi. L'amore, che nasce in noi dall'Eucaristia, grazie ad essa si sviluppa in noi, si approfondisce e si rafforza. Il culto eucaristico è quindi proprio espressione di quest'amore, che è l'autentica e più profonda caratteristica della vocazione cristiana. Questo culto scaturisce dall'amore e serve all'amore, al quale tutti siamo chiamati in Gesù Cristo. Frutto vivo di questo culto è la perfezione dell'immagine di Dio che portiamo in noi, immagine che corrisponde a quella che Cristo ci ha rivelato. Diventando così adoratori del Padre "in spirito e verità" (Gv 4,23), noi maturiamo in una sempre più piena unione con Cristo, siamo sempre più uniti a Lui e - se è lecito usare questa espressione - siamo sempre più solidali con Lui. La dottrina dell'Eucaristia, segno dell'unità e vincolo della carità, insegnata da san Paolo, è stata in seguito approfondita dagli scritti di tanti santi, che sono per noi un esempio vivente di culto eucaristico. Dobbiamo avere sempre questa realtà davanti agli occhi e, nello stesso tempo, sforzarci continuamente di far sì che anche la nostra generazione aggiunga a quei meravigliosi esempi del passato, esempi nuovi, non meno vivi ed eloquenti, che rispecchino l'epoca a cui apparteniamo. (GIOVANNI PAOLO II Dominicae Caenae)
</p>


<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
