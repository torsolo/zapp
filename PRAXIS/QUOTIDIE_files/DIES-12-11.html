<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta">
</div>
<div id="tools">
</div>
<div id="albero">T.o.c.</div>
<div id="corpo"><!--<h1>DIES-12-11</h1>-->
<h1>DIES-12-11</h1>

<h5>Oremus</h5>

<p>
Novena a Santa Lucia / 8° giorno. O gloriosa Santa Lucia per quell'ardente amore che aveste verso Gesù quando sacrificaste la vostra vita, come martire, quando vi furono cavati gli occhi, otteneteci la grazia di un perfetto amore al Signore e di sostenere ogni avversità piuttosto che diventare infedeli al nostro divin Redentore. Gloria al Padre... Santa Lucia, prega per noi. / Prega per noi, gloriosa Santa Lucia perché siamo fatti degni delle promesse di Cristo. / Riempi di gioia e di luce il tuo popolo, o Signore, per l'intercessione gloriosa della santa vergine e martire Lucia, perché noi, che festeggiamo la sua nascita al cielo, possiamo contemplare con i nostri occhi la tua gloria. Per Cristo nostro Signore. Amen.
</p>

<p>
O Signore, tu ci scruti e ci conosci, sai quanto siamo incapaci di comprendere il tuo e il nostro mistero. Conosci la nostra incapacità a parlare di queste cose con verità. Ti chiediamo, o Padre, nel nome di Gesù: manda a noi il tuo Spirito che scruta le profondità dell'uomo e sa cosa c'è dentro di noi, perché ci renda capaci di conoscerci come siamo conosciuti da te, con amore e con misericordia. (Carlo Maria Martini)
</p>

<p>
Un piccolo frutto acerbo / O Spirito Santo, accendi in me il fuoco del tuo amore la fiamma dell’eterna carità. O Spirito d’amore, mi metto dinanzi a te come un piccolo frutto acerbo che deve maturare al sole; come una cera informe che deve ricevere l’impronta; come una goccia di rugiada che dev’essere assorbita dal sole. O Spirito di santità, tu ti effondi nell’anima piccola, povera, umile. Con questi sentimenti mi presento a te e ti invoco: vieni, Spirito Santo, santificami! Desidero tanto la santità! Fammi santa, grande santa, presto santa, senza che io lo sappia. Amen. (Suor Carmela dello Spirito Santo)
</p>

<p>
Apriti! / Ed oggi ancora, Signore, pronunzia quella parola: "Effatà, àpriti!" di fronte a ciascuno di noi. Apri le nostre orecchie affinché non siamo sordi agli appelli del nostro prossimo, amico o traditore che sia, e della tua voce nella coscienza, piacevole o antipatica che sia. Apri le nostre bocche perché possa sgorgare sincera la voce dell'affetto e della stima, ferma e convinta, quella che difende la giustizia e la pace. Apri le nostre mani affinché restino pulite nella nostra professione, leste e operative nelle nostre attività, capaci di stringere le mani di tutti, indipendentemente dal loro colore e calore. Apri i nostri cuori affinché vibrino all'unisono col tuo, vivendo emozioni che conducono a scelte concrete e sentimenti che resistono alla corsa del tempo e dei tempi.
</p>

<h5>Quotes</h5>

<p>
<sup>♦</sup> Per intendere la Verità bisogna avere una mente molto precisa e chiara; non una mente astuta, bensì capace di vedere senza distorsioni, una mente innocente e aperta. (Jiddu Krishnamurti)<br>
<sup>♦</sup> Ciò che sostiene il piedistallo d’argilla del mondo è il respiro puro dei suoi figli (Cina)
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Aivanhov</h5>

<p>
<b>11/12/2001</b> Fin dal momento in cui il bimbo si forma nel ventre della madre, si manifestano in lui i due principi di vita e di morte, che lottano l'uno contro l'altro. Dall'istante in cui lo spirito comincia a discendere nel corpo del bimbo per animarlo, la materia gli oppone il proprio potere, e mentre le forze della vita si mettono in moto per animare l'organismo, il principio della materia già agisce in sordina per frenare questo processo. Nei primi anni di vita, il principio della materia rimane sottomesso; quando può, mette degli ostacoli, ma la sua azione è limitata dalla volontà e dal potere dello spirito. In seguito, quando lo spirito è riuscito a realizzare i suoi progetti nel corpo che doveva animare e vi si allontana, allora comincia veramente il movimento discendente. La natura è il teatro di una lotta perpetua fra il principio della vita e il principio della morte. Il primo, ovunque penetri, unisce e organizza gli elementi che il secondo separa e disgrega, rimandandoli ai laboratori cosmici dove un giorno saranno ripresi per partecipare alla creazione di nuovi organismi. 
</p>

<p>
<b>11/12/2002</b> Attraverso i nostri pensieri e i nostri sentimenti abbiamo la facoltà di agire sul nostro comportamento e, inversamente, con il nostro comportamento possiamo agire sulla nostra vita psichica. Supponete che, per qualche tempo, siate stati obbligati a vivere in un ambiente rumoroso, disordinato, superficiale e non abbiate avuto il tempo, né il gusto di meditare, di pregare, di raccogliervi: tali condizioni hanno favorito in voi le manifestazioni delle vostre ordinarie inclinazioni e ciò si riflette già sul vostro comportamento. Dovete, quindi, rigirare la situazione dicendo: "Attraverso la volontà, facendo taluni gesti, eseguendo certe azioni, chiamerò la luce e l'amore che scorreranno nuovamente in me e ritroverò l'ispirazione..." Agendo così, sentirete a poco a poco riapparire gli stessi buoni stati interiori di prima, la stessa pienezza. 
</p>

<p>
<b>11/12/2003</b> L'incomprensione che esiste fra gli uomini di scienza e gli uomini di fede viene dal fatto che gli uni fondano le loro certezze su una realtà visibile, oggettiva e gli altri su una realtà invisibile e soggettiva. Tuttavia sia gli uni che gli altri hanno un punto di vista incompleto perché ognuno nel proprio campo ha la tendenza a privilegiare un aspetto a spese dell'altro. L'universo è un'unità che possiamo cogliere esternamente con la scienza e interiormente con la religione, perché l'essere umano è anche lui un'unità che ha la facoltà di vivere contemporaneamente nel mondo oggettivo e nel mondo soggettivo, nel mondo esteriore e nel mondo interiore. Per questo scienza e religione non debbono combattersi, ma completarsi. D'altronde non è mai la scienza che combatte la religione o viceversa, sono gli uomini di scienza e i religiosi che si scontrano e questo avviene perché posseggono solo una parte del sapere. 
</p>

<p>
<b>11/12/2004</b> Anche tra gli spiritualisti, quanti sanno trovare l'atteggiamento interiore che permette di superare le prove? Vi esporranno con sapienza la legge del karma con riferimenti a tutte le opere dell'India e con termini complicati in sanscrito… Vi diranno che la legge del karma è la legge delle cause e delle conseguenze, la legge di giustizia: il tale atto provoca tali conseguenze per l'avvenire dell'individuo, ecc.. Ma appena essi stessi sono raggiunti dal male, si ribellano: studiano, praticano una disciplina spirituale, lavorano per il bene, come può essere che il Signore non li abbia protetti? D'un tratto hanno dimenticato che la terra è una scuola per la quale devono anch'essi passare; forse sono più istruiti della maggioranza degli esseri umani ma devono ancora imparare.
</p>

<p>
<b>11/12/2005</b> In tutto ciò che intraprendete, e a maggior ragione nel lavoro spirituale, dovete innanzitutto cercare di avere un orientamento costante, poiché ciò che vi distrugge è l’indecisione, è il non saper mai bene da che parte andare, e, una volta presa una direzione, chiedersi se è quella buona e se non sarebbe meglio tornare indietro. Cominciate dunque col riflettere bene, e quando sentite che avete trovato la strada giusta, cercate di mantenerla fermamente, qualsiasi cosa accada. Qualche volta vi capiterà di cadere lungo questo percorso, perché siete ancora deboli, tuttavia non scoraggiatevi, il Cielo vi invierà il suo aiuto. Anche se le vostre finestre si sporcano, dite a voi stessi che domani la pioggia le laverà e ridarà loro la trasparenza. È così per tutta la vita del discepolo. Egli cade, si rialza, si sporca, si lava ma deve conservare il coraggio, sapendo che il Cielo è sempre là per sostenerlo nelle sue fatiche. 
</p>

<p>
<b>11/12/2006</b> Per ricevere dal Cielo la luce, la forza e la ricchezza spirituali, dobbiamo rivolgere una richiesta al Signore: «Mio Dio, sino ad ora ho voluto rendermi indipendente, ma mi accorgo che questo non è servito ad altro che a rendermi spento, debole e povero. D’ora in avanti, non voglio più l’indipendenza: inviami lo Spirito di Verità, affinché mi conduca e m’insegni a distinguere il vero dal falso e ad evitare i pericoli. Scrivi il mio nome nel Tuo grande Libro, poiché voglio diventare Tuo servitore». La Cabala chiama lo Spirito di Verità “Ruah ha-Emeth”. Per entrare in relazione con Lui, potete concentrarvi ogni giorno sulla luce blu. Immaginate i suoi raggi attorno a voi, sentite che essi vi penetrano e vi attraversano. A poco a poco, proverete una straordinaria sensazione di pace, poiché anche la pace è legata al colore blu. In seno a quella pace profonda, le passioni si placano: voi abbandonerete quei pregiudizi che vi fuorviavano, e tutto vi apparirà più chiaro.
</p>

<p>
<b>11/12/2007</b> Volete meditare… Ma come pensate di riuscirci se, a causa dei vostri pensieri e dei vostri sentimenti egoistici, malevoli e vendicativi, avete reso sia il vostro corpo astrale che quello mentale? talmente opachi che non potete più comunicare con le realtà e le esistenze del mondo spirituale? Cominciate a sbarazzarvi delle vostre preoccupazioni prosaiche, dei vostri crucci, dei vostri rancori, delle vostre irritazioni, dei vostri ricordi opprimenti. Altrimenti, avrete un bel restare là con gli occhi chiusi, in attesa che scatti quel movimento che permetterà alla vostra anima di fare un salto nella luce: non succederà niente. In quelle condizioni, è perfino inutile cercare di meditare: non otterrete nulla, perché i vostri apparecchi interiori sono incrostati e non funzioneranno. E sarà così per molto tempo ancora, fino a che non avrete compreso che la cosa essenziale nella vita è questo lavoro interiore di distacco, di spoliazione. 
</p>

<p>
<b>11/12/2008</b> Il Maestro Peter Deunov diceva: «Se qualcuno ti sale sulle spalle, devi pazientare; anche se lancia contro di te sciami di mosche e di zanzare, devi pazientare. Ma se ti mette le mani sugli occhi quando ti incammini, questo non lo devi accettare». Che cosa significa? Che nella vita quotidiana dobbiamo sforzarci di portare i fardelli che gli altri ci mettono sulle spalle, e che dobbiamo essere pazienti anche se ci complicano la vita e sono ingiusti verso di noi. La sola cosa che non dobbiamo accettare, è che ci impediscano di vedere il buon cammino e di seguirlo. Non si deve essere pazienti con quelli che, con le loro parole o il loro comportamento, tentano di distruggere in noi il tempio di Dio, di spegnere la nostra luce e di spezzare i nostri legami con il Creatore. In tal caso, bisogna opporsi con tutte le forze.
</p>

<p>
<b>11/12/2009</b> Quanti sono pronti a battersi e persino a morire per la libertà! Ma non appena sono liberi, non pensano che a legarsi, incatenarsi. Eh sì, è triste dirlo, ma è così. Si direbbe che a loro la libertà pesi, che non sappiano cosa farne. Cosa si può fare quando si è liberi? Ci si annoia; allora per distrarsi ci si va ad cacciare in situazioni inestricabili, e addio libertà! Finché gli esseri umani non avranno la vera luce, la libertà li spingerà a fare le più grandi follie. Quante volte lo si è visto! La libertà, che è la cosa migliore, in certe circostanze può diventare la peggiore. A quel punto, sarebbe meglio per loro che fossero un po’ legati. Certo, bisogna cercare di essere liberi, ma soltanto per elevarsi, rinforzarsi, illuminarsi e fare del bene attorno a sé. È questa la vera libertà.
</p>

<p>
<b>11/12/2010</b> Chi non cerca di nutrire dentro di sé un ideale spirituale, è incapace di mobilitare e orientare le proprie energie nella giusta direzione, e tutta la sua vita si svolgerà nel disordine. Basta solo gettare uno sguardo sull'esistenza della maggior parte degli esseri umani: che disordine, che caos! Perché? Perché il loro ideale è il denaro, la gloria, il potere, il piacere. Ovviamente, non si può negare che la vita di molti di loro sia originale, pittoresca. Se ne potrebbero trarre dei romanzi e dei film. Sì, che avventure appassionanti! Come hanno imbrogliato ed eliminato un rivale (o una rivale), come hanno rovinato un concorrente... Eh sì, ma prima o poi pagheranno molto caro l'utilizzo tanto miserabile di tutti quei talenti che avrebbero dovuto invece consacrare alla realizzazione di un ideale spirituale.
</p>

<p>
<b>11/12/2011</b> Quante volte vi ho detto di diffidare di quei libri di scienze occulte che, con il pretesto di aprirvi il cammino verso l’invisibile, non faranno che trascinarvi su strade pericolose! Se volete essere in grado di uscire un giorno dal vostro corpo, di sdoppiarvi per scoprire gli splendori del mondo spirituale, eccovi un esercizio del tutto innocuo. Certe mattine, per esempio, quando un cielo grigio e nebbioso vi spinge alla sonnolenza, invece di cercare di concentrarvi e di meditare – il che sarebbe inutile: non ci riuscireste, poiché non ci sono le condizioni per farlo – cercate di fermare il vostro pensiero. Lasciate che la vostra anima si espanda nello spazio, immaginando che vada a raggiungere l’Anima universale e si fonda con Essa: al suo ritorno, vi porterà qualche immagine delle regioni che avrà contemplato. Ma non illudetevi: la qualità di ciò che vedrete dipenderà da voi, dalla natura e dalla qualità dei vostri desideri, dei vostri sentimenti, dei vostri pensieri. Dunque, se volete entrare veramente in contatto con le realtà del mondo spirituale, incominciate purificando il vostro mondo interiore.
</p>

<p>
<b>11/12/2012</b> Considerando il bene e il male come avversari irriducibili, l’essere umano è perennemente combattuto fra i due, e non sa come ritrovare quell'unità che fa di lui un essere forte e padrone di tutte le situazioni. Direte: «Ma non possiamo farci niente! La realtà è questa: siamo come presi tra le forze del bene e quelle del male…»Finché sarete sulla terra avrete questo problema da risolvere e, per poterlo risolvere, eccovi un metodo fra tanti altri: imparate a rispondere alle entità tenebrose che vogliono irretirvi. Ma non rispondete mai a quelle entità con la violenza, poiché questo non farebbe che rafforzarle. Quando le sentite avvicinarsi sotto forma di tentazioni, di cattivi pensieri e cattivi sentimenti, non insorgete contro di esse! Dite invece a quelle entità che siete incantati della loro venuta e, per accoglierle, portate la luce, accendete tutte le vostre lampade interiori: quei visitatori si daranno immediatamente alla fuga perché sono brutti e mal vestiti, e non vogliono essere visti! Sì, solo la luce in voi può essere una risposta agli spiriti del male. Voi non li affrontate: portate semplicemente la luce. Ed è grazie alla luce che ogni giorno avanzerete sempre più sul cammino dell’unità interiore.
</p>

<p>
<b>11/12/2013</b> Io sono come un gioielliere, e quando vi dono un diamante o una perla preziosa, vi dico: «Questo vale miliardi». Pensate che sia vanità? La cosa mi è indifferente. Cosa direste di un gioielliere che, per essere modesto, distribuisse pietre preziose affermando che sono semplici pezzi di vetro o sassolini? Ma essendo un bravo gioielliere e conoscendo il valore di ciò che vi do, io vi dico: queste verità non hanno prezzo!Cercate dunque di comprendere l'importanza di tutte le verità che ricevete qui, poiché valgono più delle pietre preziose. Sono talismani carichi di poteri magici: grazie ad essi potrete ottenere tutto ciò cui aspirate. Perché non li utilizzate? Cercate anche di prendere sul serio tutti i metodi e tutti gli esercizi che vi indico: le benedizioni che ne riceverete vi seguiranno per l'eternità.
</p>

<p>
<b>11/12/2014</b> Per avere nozioni esatte sulla natura e sulle attività di quel principio spirituale che viene chiamato “anima”, per prima cosa è necessario prendere coscienza che essa non è racchiusa nel nostro corpo fisico: l'anima si estende molto al di là di esso e, pur continuando ad animarlo, viaggia per visitare le regioni più lontane dello spazio e le entità che le popolano. L'anima che dimora in ogni essere umano è infatti una parte minuscola dell'Anima universale, e si sente così limitata, così stretta dentro quel corpo, che il suo unico desiderio è quello di dilatarsi nello spazio per fondersi nell'immensità alla quale appartiene. Un altro errore è credere, come si fa generalmente, che l'anima stia tutta intera nell'essere umano. In realtà non è così; solo una piccolissima particella della sua anima dimora in lui; la quasi totalità dell'anima rimane esterna a lui e conduce una vita indipendente nell'oceano cosmico. La nostra anima dunque supera di molto ciò che di essa possiamo immaginare: la parte dell'Anima universale che è in noi tende senza sosta verso l'immensità, verso l'infinito. 
</p>

<p>
<b>11/12/2015</b> Sentite che avete bisogno di essere protetti… Allora pensate alla luce, cercate di farla penetrare in voi, con la consapevolezza che essa è in realtà ben più del fenomeno fisico che noi chiamiamo luce. Nella scienza spirituale “luce” è una parola che designa anche tutte le entità benefiche, e una volta che queste entità si insediano nell’uomo, fanno da ostacolo alle forze maligne, agli spiriti tenebrosi che tentano di distruggerlo. Ciò non significa che la luce vi eviterà di essere talvolta tormentati. Purtroppo, finché si è sulla terra, non si è mai al riparo dagli assalti e dalle battaglie, e ogni giorno occorre chiedere protezione alla luce. Anche un Iniziato è obbligato a proteggersi. Sì, anche l’Iniziato più puro, il più grande, il più potente, deve continuamente pensare a proteggersi, mettendo tra sé e le entità tenebrose delle barriere di luce, dei cerchi di fiamme. 
</p>

<p>
<b>11/12/2016</b> Per il fatto che qualcuno le ha deluse o ha fatto loro del male, quante persone decidono di chiudere definitivamente il proprio cuore agli altri! Ebbene, ecco la decisione peggiore! Per quanto abbiate a soffrire, non smettete mai di amare. Già, perché l'amore in voi è una sorgente, e se decidete di impedirle di scorrere, sarete voi per primi a inaridirvi. Certo, a quel punto nessuno più potrà approfittare di voi e deludervi, ma l'acqua della vostra sorgente spirituale non scorrerà più e voi perderete la vita. Sì, perché quando lasciate prosciugare la vostra sorgente, il mondo divino si chiude, e voi diventate poveri e vuoti. Da un punto di vista educativo, talvolta è utile chiudersi per un po' verso qualcuno, per dargli la lezione di cui ha bisogno, ma è molto deleterio chiudersi verso gli esseri umani in generale. Che le persone lo meritino o meno, lasciate scorrere in voi la sorgente dell'amore. Direte che se quelle persone non meritano di essere amate, è giusto non amarle. Non preoccupatevi troppo di ciò che è giusto o ingiusto, e praticate invece la meravigliosa ingiustizia dell'amore, altrimenti diventerete un deserto!
</p>

<p>
<b>11/12/2017</b> In tutte le religioni, il Dio supremo è considerato la sorgente unica della vita. È Lui che dà la vita ed è Lui che la toglie. Egli ne è il padrone, poiché Lui è la vita. Ora, cosa si sa della vita? Si può solo constatare la molteplicità delle sue manifestazioni, e dire che in essa sono inclusi tutti i beni e tutte le possibilità. Ma di per sé la vita rimane un mistero. Ciò che può valere per Dio vale dunque anche per la vita, e gli esseri umani, per quanti tentativi facciano per impadronirsi dei segreti della vita, non ci riusciranno. Succederà, infatti, che i biologi, giocando agli apprendisti stregoni nei loro laboratori, realizzeranno qualche piccola inezia, e per un istante potranno forse pensare di essere diventati padroni della vita… No: presto saranno costretti a riconoscere il proprio fallimento, poiché la vita appartiene solo a Dio. Dio dà la vita, ma serba il segreto di come la crea. È il Suo segreto.
</p>

<p>
<b>11/12/2018</b> Io sono come un gioielliere, e quando vi dono un diamante o una perla preziosa, vi dico: «Questo vale miliardi». Pensate che sia vanità? La cosa mi è indifferente. Cosa direste di un gioielliere che, per essere modesto, distribuisse pietre preziose affermando che sono semplici pezzi di vetro o sassolini? Ma essendo un bravo gioielliere e conoscendo il valore di ciò che vi do, io vi dico: queste verità non hanno prezzo!Cercate dunque di comprendere l'importanza di tutte le verità che ricevete qui, poiché valgono più delle pietre preziose. Sono talismani carichi di poteri magici: grazie ad essi potrete ottenere tutto ciò cui aspirate. Perché non li utilizzate? Cercate anche di prendere sul serio tutti i metodi e tutti gli esercizi che vi indico: le benedizioni che ne riceverete vi seguiranno per l'eternità.
</p>

<p>
<b>11/12/2019</b> Anche se non ne sono coscienti, tutti gli esseri umani vengono sulla terra con le impronte di ciò che hanno vissuto nelle regioni celesti presso Dio. Quella vita è registrata in loro come una memoria incancellabile, ed è per questo che accade loro di provarne nostalgia. A volte, un incontro, un volto, una lettura, un paesaggio, un’immagine o una musica risvegliano in loro un lontano ricordo. Essi vivono di nuovo alcuni momenti del Paradiso, si sentono abitati dalla pace e dalla luce. Purtroppo tutto ciò non dura, e quando devono riprendere le loro attività quotidiane, non pensano che potrebbero fare qualcosa per trattenere quegli stati, anzi, se ne dimenticano. Lontano da Dio, lontano dal sole spirituale, l’uomo perde a poco a poco tutte le possibilità di vivere e manifestarsi nella gioia, nell’amore e nella libertà. Potrebbe benissimo condurre la propria esistenza terrena e assolvere i propri doveri mantenendo comunque il legame con Lui. Questo, però, presuppone ovviamente molta vigilanza, e quando egli sente che si sta allontanando, deve fare di tutto per riprendere la via del ritorno. 
</p>

<p>
<b>11/12/2020</b> Quando invitate degli amici a casa vostra, preparate la casa, la pulite, la mettete in ordine e la abbellite con mazzi di fiori. E quando i vostri amici arrivano, offrite loro ciò che avete di meglio per farli contenti, per farli stare bene. Ciò che fate con i vostri amici, dovete farlo anche sul piano spirituale con tutte le persone che incontrate, preparando per loro un'accoglienza nel vostro cuore e nella vostra anima, con i pensieri e i sentimenti migliori. Quando gli esseri umani riusciranno a manifestarsi in modo da risvegliare negli altri unicamente il lato migliore, sarà l'inizio dell'Età d'Oro sulla terra. Perché non cominciare fin da oggi a dare agli altri ciò che avete di più prezioso?
</p>

<span class="backlinks">
<hr class='footnotes'>
<b>Backlinks:</b>
<br />
<a href='file:///C:/MYZAPP/PRAXIS/QUOTIDIE.html'>QUOTIDIE</a>

</span>

</div>
</div>
</body>
</html>
