	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>DAY-12-07</h1>-->
        <h1>DAY-12-07</h1>

<h5>Oremus</h5>

<p>
NOVENA ALL’IMMACOLATA CONCEZIONE / 9° GIORNO: CHINATI SU DI NOI / Ascolta, o prediletta da Dio, l'ardente grido che ogni cuore fedele innalza verso di Te. Chinati sulle nostre piaghe doloranti. Muta le menti dei malvagi, asciuga le lacrime degli afflitti e degli oppressi, custodisci il fiore della purezza nei giovani, proteggi la Chiesa santa, fa' che gli uomini tutti sentano il fascino della cristiana bontà... Accogli, o Madre dolcissima, le nostre umili suppliche e ottienici soprattutto che possiamo un giorno ripetere dinanzi al tuo trono l'inno che si leva oggi sulla terra intorno ai tuoi altari: tutta bella sei, o Maria! Tu gloria, Tu letizia, Tu onore del nostro popolo. Amen. / 3 Ave Maria.
</p>

<p>
Novena a Santa Lucia / 4° giorno. O gloriosa Santa Lucia, che rinunziando alle nozze terrene, consacraste la vostra verginità allo Sposo celeste, Gesù Cristo, otteneteci di vivere sempre uniti al Signore, seguendo gli insegnamenti del santo Vangelo. Gloria al Padre... Santa Lucia, prega per noi. / Prega per noi, gloriosa Santa Lucia perché siamo fatti degni delle promesse di Cristo. / Riempi di gioia e di luce il tuo popolo, o Signore, per l'intercessione gloriosa della santa vergine e martire Lucia, perché noi, che festeggiamo la sua nascita al cielo, possiamo contemplare con i nostri occhi la tua gloria. Per Cristo nostro Signore. Amen.
</p>

<p>
Padre onnipotente, preghiamo la tua misericordia: donaci non solo di ascoltare la tua parola, ma anche di metterla in pratica. Distruggi in noi ciò che deve essere distrutto e vivifica ciò che deve essere vivificato. Concedici, Padre santo, di credere con il cuore, di professare con la parola, di confermare con le opere la tua alleanza con noi. (Origene)
</p>

<p>
Quando abbiamo udito il tuo nome, il nome con cui ti avremmo chiamato, il nostro cuore ha sussultato. Salvatore! Salvatore? E' questo il tuo nome? Non è il Santo, il Trascendente, l'Eterno, l'Onnipotente il tuo nome? Non sei il Giudice, il Sublime, l'Ineffabile, il Forte, il Dio degli Eserciti? Dio, hai voluto che a te ci rivolgessimo col nome di Salvatore e lo hai preferito a Sapienza, Scienza, Bellezza, Grandezza o a qualcuno dei mille nomi che ti appartengono... Salvatore! Una grande aurora sorge nel buio<br>
delle nostre tristi notti, una speranza invade il nostro mondo. Abbiamo esultato e pianto quando abbiamo ricevuto e trasmesso che tu, Dio grande e immenso, sei non lassù, ma qui con noi, il nostro Salvatore. Allora, quando sudati, sfiniti, oppressi, schiantati, distrutti ci guarderemo in viso, sorrideremo dicendo: E' qui il nostro Salvatore! Il nostro destino, il nostro futuro cambia se Dio è il nostro Salvatore! (Giuseppe Impastato S.I.)
</p>

<p>
Salvami, Signore, dall’invasione di parole complicate e fa’ che il mio linguaggio corrisponda alla semplicità del Vangelo, alla sana dottrina. (Carlo Maria Martini)
</p>

<p>
Al canto del gallo / Creatore dell’universo, che governi la notte e il giorno, e ci dài tempi diversi, per togliercene la noia, già canta l’araldo del giorno, sentinella della profonda notte. Svegliato dal gallo, l’astro del mattino, libera il cielo dalle tenebre, e lo stuolo degli spiriti maligni abbandona i suoi tentativi di nuocere. Al canto del gallo il navigante riprende le forze; anche San Pietro al suo canto lava col pianto la sua colpa. Leviamoci dunque intrepidi; il gallo rimprovera i sonnolenti e i rinnegati accusa. Al canto del gallo ritorna la speranza, ritorna la salute agli infermi, il pugnale dell’assassino si nasconde, nei caduti si rinnova la fede. Gesù, volgi il tuo sguardo ai vacillanti, e col tuo sguardo sostienici; se ci guardi cadono i peccati, e col pianto la colpa è lavata. Tu, che sei la vera luce, splendi ai sensi, e dissipa il sonno dell’anima, di te all’inizio del giorno risuoni la nostra voce, e a te sciogliamo il nostro labbro. (Sant’Ambrogio)
</p>

<p>
Vieni dunque, Signore Gesù, cerca il tuo servo, cerca la tua pecora stanca. Vieni, pastore, cerca, come Giuseppe cercava le pecore. Ha errato la tua pecora, mentre tu indugi, mentre ti aggiri sui monti. Lascia andare le tue novantanove pecore e vieni a cercare la sola pecora che ha errato. Vieni senza cani, vieni senza cattivi operai, vieni senza il servo mercenario, che non sa passare per la porta. Vieni senza aiutante, senza messaggero. Già da tempo aspetto la tua venuta. Infatti so che verrai, «poiché non ho dimenticato i tuoi comandamenti». Vieni non «con la verga, ma con carità e in spirito di mansuetudine». Non esitare a lasciare sui monti le tue novantanove pecore, poiché i lupi rapaci non possono attaccarle finché stanno sui monti. Nel paradiso il serpente è riuscito a nuocere solo una volta, ma dopo che Adamo ne è stato scacciato ha perduto l’esca e là non potrà più nuocere. Vieni da me, che sono tormentato dall’attacco di lupi pericolosi. Vieni da me, che sono stato scacciato dal paradiso e le cui piaghe sono da tempo penetrate dai veleni del serpente, da me che ho errato lontano dalle tue greggi su quei monti. Anche me tu avevi collocato qui, ma il lupo notturno mi ha allontanato dai tuoi ovili. Cercami, poiché io ti cerco, cercami, trovami, prendimi, portami. Tu puoi trovare colui che cerchi, ti degni di prendere colui che hai trovato, ti porti sulle spalle colui che hai preso. Non ti infastidisce un peso che ti ispira pietà, non ti pesa un trasporto di giustizia. Vieni dunque, Signore, poiché anche se ho errato, tuttavia «non ho dimenticato i tuoi comandamenti» e conservo la speranza della medicina. Vieni, Signore, perché tu solo sei in grado di far tornare indietro la pecora errante e non rattristerai quelli da cui ti sei allontanato. E anche loro si rallegreranno del ritorno del peccatore. Vieni ad attuare la salvezza sulla terra, la gioia nel cielo. Vieni, dunque, e cerca la tua pecora non per mezzo dei servitori, non per mezzo dei mercenari, ma tu in persona. Accoglimi nella carne che è caduta in Adamo. Accoglimi non da Sara, ma da Maria, perché sia non soltanto una vergine inviolata, ma una vergine immune, per effetto della grazia, da ogni macchia di peccato. Portami sulla croce che da la salvezza agli erranti, soltanto nella quale c’è riposo per gli affaticati, soltanto nella quale vivranno tutti quelli che muoiono. (Sant'Ambrogio, vescovo di Milano, dal Commento al Salmo CXVIII 22, 28-30)
</p>

<p>
Tutto è per noi Cristo / Tutto è per noi Cristo. Se desideri medicare le tue ferite, egli è medico. Se bruci di febbre, egli è la sorgente ristoratrice. Se sei oppresso dalla colpa, egli è la giustizia. Se hai bisogno di aiuto, egli è la forza. Se temi la morte, egli è la vita. Se desideri il cielo, egli è la via. Se fuggi le tenebre, egli è la luce. Se cerchi il cibo, egli è il nutrimento. Gustate, dunque, e vedete quanto è buono il Signore; felice l'uomo che spera in lui. (Sant'Ambrogio)
</p>

<p>
Fraternità Evangeliche di Gerusalemme di Firenze / VEGLIA della solennità dell'Immacolata Concezione / La serva del signore /  San Beda il Venerabile nell’ottavo secolo / Dice Maria: «Ecco, sono la serva del Signore. Avvenga  di me secondo la tua parola». Certamente manifesta grande saldezza nell’umiltà colei che, mentre viene elevata Madre del suo Creatore, chiama se stessa serva. Viene detta «beata tra le donne» dalle parole dell’angelo e vengono manifestati i misteri della nostra redenzione, finora sconosciuti agli altri mortali Eppure, Maria non si esalta per il suo singolare ed eccellente privilegio, ma ben ricordando la sua condizione e la divina condiscendenza, si unisce umilmente alle serve di Cristo e si mette al suo servizio, obbediente a ciò che le viene comandato. «Avvenga di me secondo la tua parola», avvenga cioè che lo Spirito santo scendendo su di me mi renda degna dei celesti misteri, avvenga che il Figlio di Dio si vesta dell’abito dell’essere umano nel mio seno e che come sposo esca dalla stanza nuziale per la salvezza del mondo. Fratelli carissimi, seguendo le sue parole e i suoi pensieri, per quanto possiamo, ricordiamo di essere servi di Cristo in tutte le nostre azioni e i nostri sentimenti, mettiamo a suo servizio tutte le membra del nostro corpo, volgiamo lo sguardo della nostra mente all’adempimento della sua volontà e così, vivendo rettamente, rendiamo grazia per i doni ricevuti affinché meritiamo di essere degni di riceverne di più grandi. Preghiamo con fervore insieme alla beata Madre di Dio, perché avvenga di noi secondo la sua parola, quella parola con la quale, manifestando il disegno della sua incarnazione, dice: «Dio ha tanto amato il mondo da dare il suo Figlio unigenito, perché chiunque crede in lui non muoia, ma abbia la vita eterna».
</p>

<h5>Quotes</h5>

<p>
<ul>
<li>Da bambini, noi aspettiamo di diventare adulti. Diventati adulti, aspettiamo la sicurezza e le comodità. E poi aspettiamo la fine della nostra giornata di lavoro, le vacanze la pensione. Fa che noi non dimentichiamo il tuo avvertimento: È questa lora! (Anonimo)</li>
<li>… tutta la vita merita rispetto. E’ trattando gli altri con dignità che si guadagna il rispetto per se stessi. (Tahar Ben Jelloun)</li>
<li>Per l’uomo saggio è preferibile avere molto ingegno e pochi onori (Cina)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Aivanhov</h5>

<p>
<b>07/12/2001</b> Imparate a soddisfare unicamente la natura divina nelle altre persone, cioè la loro anima e il loro spirito. Non mettetevi al servizio delle loro ambizioni, dei loro desideri egoistici... Mi direte: "Si, ma se dobbiamo preoccuparci di soddisfare unicamente le loro tendenze generose, altruiste, avranno certamente problemi con tutti; marito, moglie, figli, amici... saranno furiosi!" Lasciate che lo siano, e servite solo il loro lato divino. Gesù diceva: "Lascia che i morti seppelliscano i loro morti e tu, che sei vivo, seguimi!" Se si interpretano queste parole in senso lato, si possono fare scoperte interessanti. Perché uomini e donne hanno tanti problemi fra di loro? Perché "seguono i morti". La loro natura inferiore, infatti, deve essere considerata morta, e se cercano tanto di accontentarla e di soddisfarne i capricci, finiranno col morire anche loro. Gesù non intendeva parlare dei morti nei cimiteri; quelli stanno dove debbono stare, d'altronde la loro anima è viva. I morti di cui parlava Gesù sono gli esseri che non hanno nessuna vita spirituale; sono questi i veri morti, e non si deve cedere di fronte alle loro richieste. 
</p>

<p>
<b>07/12/2002</b> Quanti uomini e donne sulla terra si mobilitano per servire grandi idee come quella del Regno di Dio e della sua Giustizia? Pochissimi. Al contrario, si vede una quantità di persone spendere le proprie energie per difendere ogni sorta di cose di piccola importanza (monumenti in rovina, vecchi costumi, razze di cani, ecc...) che presto abbandonano per difenderne altre... Alcuni diranno: "Ma quando ci mobilitiamo per soccorrere le persone ridotte in miseria o perseguitate, non è una cosa da niente e almeno vediamo i risultati; mentre il Regno di Dio è un'utopia e non si realizzerà mai!" Ebbene, non è un problema nostro. Gesù ha detto: "Cercate il Regno di Dio e la sua Giustizia" e il nostro compito è di lavorare per la sua realizzazione, poiché è il solo ideale che merita che vi si consacri la vita. Ciò che è certo, in ogni caso, è che nessuno fa nulla, pensando che tutti gli sforzi in tale senso siano inutili, allora, evidentemente, non si realizzerà mai. 
</p>

<p>
<b>07/12/2003</b> Cercate di eliminare quella cattiva abitudine che consiste nel conservare soprattutto il ricordo di tutto quello che vi ha fatto soffrire: lo portate con voi, lo guardate continuamente, lo ruminate... È pericoloso ritornare così frequentemente sugli avvenimenti negativi. Bisogna una volta per tutte trarne quelle conclusioni che possono essere utili per il futuro e poi non ritornarci più sopra. Perché mai volete prolungare e rendere più grave un male che avete subito? Cercate piuttosto di ricordarvi i momenti più luminosi della vostra esistenza e di rendervi conto grazie a che cosa o a quale persona ed in qual modo vi sono capitati, richiamateli spesso alla memoria, proprio come tornate a suonare spesso una musica che vi piace e vivrete di nuovo le stesse sensazioni di purezza, di libertà, di luce. 
</p>

<p>
<b>07/12/2004</b> Anche se a loro la parola «Dio» dice loro poco, con il progresso delle conoscenze scientifiche e tecniche i nostri contemporanei saranno costretti ad ammettere che l'intero universo è regolato da leggi. Potranno dunque comprendere che esiste un'Intelligenza cosmica che ha stabilito delle leggi che reggono l'intero universo ed anche l'uomo, sia nella sua vita fisica sia nella sua vita psichica. Una di queste leggi dice che tutto ciò che l'uomo vive si registra in lui, nel suo organismo fisico e nel suo organismo psichico. Sì, buoni o cattivi, i suoi pensieri, i suoi sentimenti, i suoi desideri e le sue azioni si registrano nella materia del suo essere. Allora, tutto ciò che compie di male finisce con il manifestarsi in lui come un freno, un limite, mentre tutto quello che compie di buono gli porta delle immense possibilità di espansione. Ecco cosa bisogna far comprendere adesso agli esseri umani, altrimenti né la Chiesa né la Bibbia né i Libri sacri riusciranno a farlo rinsavire. Ognuno deve trovare in sé stesso le ragioni per rispettare le leggi divine, e deve trovare in sé stesso il modello divino.
</p>

<p>
<b>07/12/2005</b> Vorreste correggere alcune debolezze, vorreste riuscire a dominare certe tendenze istintive? Ce la farete solo sviluppando in voi l’amore per un alto ideale. Cos’è un alto ideale? Un’aspirazione alla bellezza, la bellezza spirituale che è fatta di purezza, di luce, di armonia. Contemplando questa bellezza, vi liberate naturalmente e spontaneamente di tutto ciò che è malsano, oscuro, caotico. L’amore per la bellezza vi protegge come un vestito che non vorreste sporcare. Quando indossate degli abiti nuovi, o che amate particolarmente, non fate attività che rischiano di strapparli o macchiarli; istintivamente fate attenzione ai vostri gesti, ai luoghi in cui vi sedete. Ebbene, ecco: se vi decidete a coltivare in voi il gusto per il mondo della bellezza e il desiderio di avvicinarvi ad esso, a poco a poco sentirete che si tesse intorno a voi una sorta di abito sottile che vorrete proteggere, e in questo modo proteggerete voi stessi. 
</p>

<p>
<b>07/12/2006</b> Esistono delle analogie tra la vita degli animali e la vita psichica degli esseri umani. Prendiamo, ad esempio, la talpa… La talpa vive sotto terra, lontano dalla luce, e per spostarsi è costretta a scavare nel sottosuolo lunghe gallerie che a volte vengono distrutte dall’aratro del contadino. Senza dubbio, quella vita oscura e limitata le si addice: è una talpa, e non può immaginarne un’altra. La vita del pesce è più libera di quella della talpa: lo spazio nel quale si muove è più vasto, più luminoso. Ma più libera ancora è la vita dell’uccello: tutto lo spazio gli appartiene, ed esso canta e gioisce nella luce del sole. La talpa (la terra), il pesce (l’acqua), l’uccello (l’aria) sono dei simboli; ognuno di essi corrisponde ad un livello di coscienza, e il livello di coscienza determina il destino.
</p>

<p>
<b>07/12/2007</b> Molte mamme si lasciano intenerire dal pianto del loro bambino, e finiscono per concedergli ciò che egli chiede, anche se non è ragionevole. Ma non pensano che quel bambino, una volta diventato adulto, avrà preso l’abitudine di vedere che si cede alle sue richieste, e che si mostrerà capriccioso, violento e senza scrupoli? La madre deve mantenersi piena di dolcezza, non deve andare in collera, non deve picchiare il bambino; ma all’occorrenza, ella deve anche mostrarsi intransigente, esattamente come la natura, che rimane inflessibile di fronte alle sofferenze dell’uomo. Se il bambino mette un dito nel fuoco o nel ghiaccio, le leggi del caldo o del freddo non si modificano certo per lui. La natura assiste impassibile alle esperienze del bambino, e per questo egli impara a rispettarla. Per il figlio, la madre rappresenta la natura: se ella non la rappresenta in modo corretto, il bambino ignorerà che esistono dei limiti da non oltrepassare, e sarà perduto.
</p>

<p>
<b>07/12/2008</b> Dopo essere stati adulati per un momento dalla folla, che delusione per dei giovani artisti vedersi dimenticati e sostituiti da altri! Ma per quanto si rodano e si dicano che non è giusto, le cose stanno così: il pubblico è senza pietà, cerca qualcosa di nuovo, e quelli che per un momento sono stati applauditi vengono in fretta sostituiti da nuovi arrivati, e i nuovi da altri più nuovi ancora… A meno che non si conosca un segreto: essere capaci di rinnovare la vita in se stessi. Se ogni giorno saprete irradiare una nuova vita, una vita che è amore, luce, purezza, non vi si vorrà mai sostituire, anche se aveste trecento anni! Non si sostituisce il sole… Si sostituiscono cose e persone di ogni genere, ma finora non si è mai riusciti a sostituire il sole. I mariti sostituiscono le mogli, e le mogli i mariti, fornendone le più svariate motivazioni. Ma la vera ragione è che gli uni e gli altri hanno lasciato che la propria vita stagnasse. Nessuno ha voglia di rimpiazzare gli esseri che irradiano la vita, poiché è di vita che si ha più bisogno.
</p>

<p>
<b>07/12/2009</b> L’esistenza del male è uno degli interrogativi principali dei filosofi, e da migliaia di anni i credenti di tutte le religioni supplicano: «Signore Iddio, annienta il male!» Ma il Signore si gratta la testa, sorride persino, e dice: «Poveretti! Quando capiranno come agire con il male, smetteranno di supplicarmi». Ma, fino ad allora, quante preghiere!Si deve pregare, certo, ma ecco ciò che si deve chiedere: «Signore Iddio, rivelami come hai creato il mondo, e come Tu vedi le cose… Dammi la capacità di intendere, dammi la saggezza che mi farà comprendere come posso anch’io, come Te, essere al di sopra del male. Insegnami a metterlo al servizio del bene per realizzare grandi cose». Colui che ragiona così comprende che il male ha un ruolo positivo da svolgere nell’Universo. Direte che siete stati istruiti diversamente. È possibile, ma quell’istruzione non è completa; va bene ed è veritiera per i bambini, ma la realtà è ben altra. L’intera Creazione prova che il male è indispensabile nell’economia cosmica.
</p>

<p>
<b>07/12/2010</b> Gli esseri umani sono continuamente occupati a fare progetti. I progetti non mancano, questo è sicuro, ma quali sono? Raramente, molto raramente, essi nutrono quello di diventare servitori di Dio, conduttori della luce. Sarebbe facile fornirne loro i mezzi, ma la cosa difficile è portarli a ricercare un simile ideale. Perfino il Signore è incapace di suscitare in loro questo desiderio. Il fatto di desiderare dipende esclusivamente dall'uomo stesso: nessuno può desiderare per lui, così come nessuno può avere fame e mangiare per lui. Un Maestro vi presenta alimenti di ogni genere, simbolicamente parlando, ma siete voi che dovete mangiare: il Maestro non può farlo al vostro posto. Se è lui a mangiare per voi, egli "ingrasserà" e voi "dimagrirete"! Un Maestro vi dà il sapere, ma la volontà di accettare e di applicare quel sapere deve venire da voi. Il giorno in cui il sapere del vostro Maestro e la vostra buona volontà si incontreranno, i risultati saranno magnifici.
</p>

<p>
<b>07/12/2011</b> Avere in mente troppe cose diverse, voler raggiungere più scopi contemporaneamente, essere trascinati in tutte le direzioni: ecco il modo migliore per perdere le proprie forze. Rifletteteci bene e decidetevi a concentrarvi su un'unica idea, su un unico desiderio: tutte le vostre energie saranno così orientate verso quello scopo e svilupperete una potenza fantastica. Quando un paese è in guerra, se deve inviare il suo esercito in tutte le direzioni, su tutti i fronti, disperde le proprie forze e queste non sono più altrettanto efficaci di quanto lo sarebbero se concentrate su uno stesso luogo. È talmente evidente e facile da capire! Prendete una lente e concentrate i raggi del sole su un unico punto: potete incendiare tutto! Se però i raggi sono dispersi, anche tenendo puntata la lente per anni, non avverrà nulla. Soltanto la concentrazione, sia essa quella del fuoco, della luce, del pensiero, del sentimento o dell’azione, dà la vera potenza.
</p>

<p>
<b>07/12/2012</b> Le virtù che siamo in grado di manifestare nella vita non sono opera nostra: non siamo noi a crearle. Le virtù vengono da molto lontano, da molto in alto, e noi siamo semplicemente i trasmettitori, i conduttori delle entità divine di cui quelle virtù sono l’incarnazione. Avete agito con bontà, con generosità? Significa che siete stati scelti come messaggeri dalle entità dell’amore, poiché avete lavorato per acquisire quelle qualità; inoltre, significa che possedete gli elementi necessari, lo stato adatto ad assicurare la trasmissione di tali qualità. Qualcun altro può essersi preparato per diventare un messaggero della saggezza: attraverso quella persona, saranno allora altre entità a manifestarsi per propagare la luce. Lo stesso vale per il coraggio, la purezza, la bellezza e per tutte le altre virtù… La natura è fedele e veritiera: determina e classifica ogni essere in base al suo lavoro e al suo ideale, e ciascuno diventa così un medium per quelle entità che le sue aspirazioni sono riuscite ad attirare.
</p>

<p>
<b>07/12/2013</b> Tutta la creazione ha il compito di nutrire gli esseri umani e permettere loro di svilupparsi. Ebbene, oltre a non pensare che dovrebbero darle qualcosa in cambio, essi la imbrattano e ne sperperano le ricchezze. Non si rendono conto che agendo così, infrangono l'ordine cosmico il cui simbolo è la bilancia: dal momento che ricevono gratuitamente, dovrebbero dare altrettanto gratuitamente. Come? Mettendosi al servizio della causa divina con amore e riconoscenza. Il giorno in cui saprete dire: «Signore, voglio diventare Tuo servitore, voglio essere uno strumento interamente al Tuo servizio. Farò la Tua volontà, manifesterò la Tua presenza. Serviti di me, Signore», metterete in azione la grande legge dell'equilibrio e tutto un meccanismo si metterà in moto. L'Anima universale, in seno alla quale si muovono tutte le creature, si aprirà e riverserà su di voi le sue benedizioni. Dio è il Signore di tutte le ricchezze. Nell'atto di donarsi a Lui, è il gesto che conta. Solo chi si mette interamente al servizio dello Spirito divino, riceve tutto da Lui.
</p>

<p>
<b>07/12/2014</b> Tutte le parole di verità che avete letto o sentito pronunciare riaffioreranno un giorno alla vostra coscienza; anche se le avete trascurate, perché al momento pensavate di avere preoccupazioni più importanti o perché non vi erano gradite, quelle parole si imporranno a voi poiché possiedono una forza: la forza data dalla luce. A vostra insaputa esse si sono incise nel vostro subconscio dove fanno il loro percorso e, prima o poi, quando meno ve lo aspetterete, in occasione di un incontro o di un avvenimento, emergeranno davanti a voi, e non potrete sfuggire loro. Direte: «Ma allora quelle parole di verità non ci lasceranno mai in pace?» Tutto dipende da ciò che intendete per “pace”. Se chiamate “pace” la possibilità di dare libero corso senza discernimento ai vostri pensieri, sentimenti e desideri, non stupitevi se alcune verità che avete sentito presso un saggio, un Iniziato, verranno ad avvertirvi che vi state smarrendo. Quelle verità vi pungeranno anche un po', vi morderanno, vi tireranno i capelli: in questo senso, è vero, non vi lasceranno tranquilli. Ma se le accetterete e prenderete la direzione giusta, non assaporerete altro che la pace e la gioia. 
</p>

<p>
<b>07/12/2015</b> Gesù diceva: «Prendete il mio giogo… perché il mio giogo è dolce e il mio fardello leggero». Cos’è un giogo? Un pezzo di legno che serve ad aggiogare i buoi. Quanto al fardello, questo evoca piuttosto l’asino. A prima vista si tratta di immagini strane; Gesù vedeva forse in noi dei buoi e degli asini?... In realtà, se Gesù parla del suo giogo e del suo fardello, è per contrapporli ai gioghi e ai fardelli che gli esseri umani si mettono sulle spalle e sul dorso, o che accettano da parte di altri. Essi si credono liberi, credono di essere i soli padroni di se stessi, mentre in realtà sono schiavi della loro natura inferiore così avida di beni e di successi materiali, oppure si mettono al servizio di persone che li utilizzano solo per i propri interessi. Se si comprende che è il Principio divino, il Cristo, a esprimersi per bocca di Gesù si scopre che il giogo, il legame, il fardello di cui egli parla, è la luce. E quale legame può essere più dolce della luce, quale carico più leggero? La luce è un legame che ci libera e un carico che ci alleggerisce.
</p>

<p>
<b>07/12/2016</b> A forza di vedere e sentire troppe cose, la maggior parte delle persone finisce per essere satura, disillusa. Costoro hanno l'impressione di non avere più nulla da imparare: lasciano scivolare la propria attenzione senza mai soffermarsi su niente, e in loro non si imprime più nulla. Dicono: «Questo lo so... Questo l'ho già visto... E anche questo... e anche quest'altro...». Allora guardano senza vedere, ascoltano senza udire. Eh sì, l'abitudine... Ma non c'è niente di più dannoso che lasciarsi governare dall'abitudine: il cervello si rammollisce. In realtà l'unica abitudine da prendere è quella di non abituarsi a nulla, e guardare sempre sotto una nuova luce e con nuova attenzione le idee, gli esseri e gli oggetti. Osservateli, studiateli come se li incontraste per la prima volta: scoprirete allora i legami che esistono tra loro, e qualcosa della vita dell'universo si rivelerà a voi. Di tanto in tanto sforzatevi anche di respirare e di mangiare come se fosse la prima volta.
</p>

<p>
<b>07/12/2017</b> La vita e la morte sono così strettamente legate fra loro che nell’esistenza c’è sempre qualcosa che deve morire affinché qualcos'altro possa vivere. Che lo si voglia o meno, si tratta di un dilemma al quale è impossibile sfuggire. Si può già fare questa osservazione nel campo della salute. Quanti malati, quando il medico raccomanda loro di smettere di fumare o di bere alcool per rimanere in vita, hanno invece l’impressione che seguendo quei consigli si sentiranno morire! Significa che lì ci sono due concetti della vita che entrano in conflitto: la vita istintiva e la vita ragionevole. Per vivere una cosa, è necessario rinunciare a viverne un’altra. Chi, per vivere più intensamente o più gradevolmente, non rispetta le leggi della vita fisica, si ammala e muore. Ognuno deve scegliere la forma di vita che vuole privilegiare, poiché non si può vivere al contempo una cosa e il suo contrario. E ciò è ancora più vero per la vita spirituale. 
</p>

<p>
<b>07/12/2018</b> Tutta la creazione ha il compito di nutrire gli esseri umani e permettere loro di svilupparsi. Ebbene, oltre a non pensare che dovrebbero darle qualcosa in cambio, essi la imbrattano e ne sperperano le ricchezze. Non si rendono conto che agendo così, infrangono l'ordine cosmico il cui simbolo è la bilancia: dal momento che ricevono gratuitamente, dovrebbero dare altrettanto gratuitamente. Come? Mettendosi al servizio della causa divina con amore e riconoscenza. Il giorno in cui saprete dire: «Signore, voglio diventare Tuo servitore, voglio essere uno strumento interamente al Tuo servizio. Farò la Tua volontà, manifesterò la Tua presenza. Serviti di me, Signore», metterete in azione la grande legge dell'equilibrio e tutto un meccanismo si metterà in moto. L'Anima universale, in seno alla quale si muovono tutte le creature, si aprirà e riverserà su di voi le sue benedizioni. Dio è il Signore di tutte le ricchezze. Nell'atto di donarsi a Lui, è il gesto che conta. Solo chi si mette interamente al servizio dello Spirito divino, riceve tutto da Lui.
</p>

<p>
<b>07/12/2019</b> Si ha l’abitudine di contrapporre il cielo alla terra. Ora, il cielo e la terra non sono due mondi contrapposti e nemmeno separati: oltre a essere continuamente in relazione tra loro, sono proprio i loro scambi ad alimentare la vita nell’universo. Il cielo e la terra… o prendiamo anche più concretamente il sole e la terra; anch'essi fanno continui scambi, ma noi ne vediamo solo una parte, la più materiale: i raggi del sole che vengono fino a noi; invece, di tutto ciò che sale dalla terra fino al sole non vediamo nulla. Eppure certi esseri particolarmente sensibili hanno potuto vedere delle entità scendere dalle regioni superiori per lavorare sugli esseri umani, sugli animali e sulle pietre, e poi ripartire una volta terminato il loro lavoro. Su questo tema esistono racconti straordinariamente poetici. Un giorno, sarà l’intera umanità a poter contemplare le creature che vanno e vengono fra la terra e il sole, e più lontano ancora…
</p>

<p>
<b>07/12/2020</b> / A volte vi sentite stanchi e cominciate a dubitare. Vi chiedete se valga la pena fare tanti sforzi per rimanere sulla via del bene e del superamento di sé, e siete tentati di rinunciare. Ebbene, è a quel punto che dovete essere attenti e vigili, sapendo cosa vi aspetta se tornate indietro. Dite a voi stessi: «D'accordo, in questo momento sono un po' stanco, non ho più voglia di avanzare, ma presto questa sensazione passerà; nel frattempo non devo lasciare la presa». Guardate come nella vita tutto passa: dopo la primavera viene l'estate, poi l'autunno, poi l'inverno. E di nuovo, dopo l'inverno viene la primavera. Allora perché non dovrebbero esserci dei cicli, delle stagioni anche in voi? Dite: «Va bene, lascerò passare un po' questo inverno, e poi tutto andrà meglio». Ecco come bisogna ragionare, e soprattutto non si deve rinunciare, poiché in seguito è ancora più difficile riprendere il cammino della luce.
</p>


        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/PRAXIS/QUOTIDIE.html'>QUOTIDIE</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/PRAXIS/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a>
<ul>
<li><a href="./DAY-11-29.html" title="DAY-11-29" class="page">DAY-11-29</a></li>
<li><a href="./DAY-11-30.html" title="DAY-11-30" class="page">DAY-11-30</a></li>
<li><a href="./DAY-12-01.html" title="DAY-12-01" class="page">DAY-12-01</a></li>
<li><a href="./DAY-12-02.html" title="DAY-12-02" class="page">DAY-12-02</a></li>
<li><a href="./DAY-12-03.html" title="DAY-12-03" class="page">DAY-12-03</a></li>
<li><a href="./DAY-12-04.html" title="DAY-12-04" class="page">DAY-12-04</a></li>
<li><a href="./DAY-12-05.html" title="DAY-12-05" class="page">DAY-12-05</a></li>
<li><a href="./DAY-12-06.html" title="DAY-12-06" class="page">DAY-12-06</a></li>
<li><b>DAY-12-07</b></li>
<li><a href="./DAY-12-08.html" title="DAY-12-08" class="page">DAY-12-08</a></li>
<li><a href="./DAY-12-09.html" title="DAY-12-09" class="page">DAY-12-09</a></li>
<li><a href="./DAY-12-10.html" title="DAY-12-10" class="page">DAY-12-10</a></li>
<li><a href="./DAY-12-11.html" title="DAY-12-11" class="page">DAY-12-11</a></li>
<li><a href="./DAY-12-12.html" title="DAY-12-12" class="page">DAY-12-12</a></li>
<li><a href="./DAY-12-13.html" title="DAY-12-13" class="page">DAY-12-13</a></li>
<li><a href="./DAY-12-14.html" title="DAY-12-14" class="page">DAY-12-14</a></li>
<li><a href="./DAY-12-15.html" title="DAY-12-15" class="page">DAY-12-15</a></li>
<li><a href="./DAY-12-16.html" title="DAY-12-16" class="page">DAY-12-16</a></li>
<li><a href="./DAY-12-17.html" title="DAY-12-17" class="page">DAY-12-17</a></li>
<li><a href="./DAY-12-18.html" title="DAY-12-18" class="page">DAY-12-18</a></li>
<li><a href="./DAY-12-19.html" title="DAY-12-19" class="page">DAY-12-19</a></li>
<li><a href="./DAY-12-20.html" title="DAY-12-20" class="page">DAY-12-20</a></li>
<li><a href="./DAY-12-21.html" title="DAY-12-21" class="page">DAY-12-21</a></li>
<li><a href="./DAY-12-22.html" title="DAY-12-22" class="page">DAY-12-22</a></li>
<li><a href="./DAY-12-23.html" title="DAY-12-23" class="page">DAY-12-23</a></li>
<li><a href="./DAY-12-24.html" title="DAY-12-24" class="page">DAY-12-24</a></li>
<li><a href="./DAY-12-25.html" title="DAY-12-25" class="page">DAY-12-25</a></li>
<li><a href="./DAY-12-26.html" title="DAY-12-26" class="page">DAY-12-26</a></li>
<li><a href="./DAY-12-27.html" title="DAY-12-27" class="page">DAY-12-27</a></li>
<li><a href="./DAY-12-28.html" title="DAY-12-28" class="page">DAY-12-28</a></li>
<li><a href="./DAY-12-29.html" title="DAY-12-29" class="page">DAY-12-29</a></li>
<li><a href="./DAY-12-30.html" title="DAY-12-30" class="page">DAY-12-30</a></li>
<li><a href="./DAY-12-31.html" title="DAY-12-31" class="page">DAY-12-31</a></li>
</ul>
</li>
<li><a href="../VERBUM.html" title="VERBUM" class="page">VERBUM</a></li>
</ul></li>
</ul>

</div>

</div>
 
</body>
</html>
