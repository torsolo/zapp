	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>DAY-12-01</h1>-->
        <h1>DAY-12-01</h1>

<h5>Oremus</h5>

<p>
<a href="https://www.novena.it/archivio_vangelo.htm" title="Novena" class="https">Novena</a> / <a href="FILE:///C:\MYKNOW\XDOCS\verbum\AV-Una-preghiera-al-giorno.pdf" title="1PRGG" class="FILE">1PRGG</a> / <a href="https://www.novena.it/novene_mese_di_novembre/novena_immacolata.htm" title="NovenaImm" class="https">NovenaImm</a><br>
NOVENA ALL’IMMACOLATA CONCEZIONE / 3° GIORNO: OTTIENIMI UN CUORE FEDELE / Santa Maria, Madre di Dio, conservami un cuore di fanciullo, puro e limpido come acqua di sorgente. Ottienimi un cuore semplice che non si ripieghi ad assaporare le proprie tristezze: un cuore magnanimo nel donarsi, facile alla compassione; un cuore fedele e generoso, che non dimentichi alcun bene e non serbi rancore di alcun male. Formami un cuore dolce e umile che ami senza esigere di essere riamato; un cuore grande e indomabile così che nessuna ingratitudine lo possa chiudere e nessuna indifferenza lo possa stancare; un cuore tormentato dalla gloria di Gesù Cristo, ferito dal suo grande amore con una piaga che non rimargini se non in Cielo. / 3 Ave Maria.
</p>

<h5>Quotes</h5>

<p>
<a href="https://www.laparola.it/category/percorsi/parole-sante/" title="ParoleSante" class="https">ParoleSante</a> / <a href="https://www.laparola.it/preghiere/pensa-e-prega/" title="PensaPrega" class="https">PensaPrega</a> / <a href="https://www.laparola.it/category/percorsi/citazioni-dautore/" title="Citazioni" class="https">Citazioni</a> / <a href="https://www.laparola.it/category/percorsi/saggezza-popolare/" title="Saggezza" class="https">Saggezza</a> / <a href="" title="KYRIE:Santi" class="page">KYRIE:Santi</a>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Aivanhov</h5>

<p>
<b>01/12/2001</b> Solo se possedete le qualità e le virtù necessarie per sostenere il vostro lavoro riuscirete a ottenere qualche risultato sul piano spirituale, perché nulla, nessun oggetto, nessun aiuto esteriore potrà sostituire il vostro lavoro personale. Sembra invece che nemmeno gli spiritualisti l'abbiano capito. Infatti sempre più persone ricorrono ai talismani: comprano qualche gingillo in un negozio e pensano che basti indossarlo o metterlo da qualche parte in casa per essere protetti e ottenere dei poteri. Che errore! Pur possedendo un talismano, preparato appositamente per voi da un grande Mago, se volete che continui ad essere efficace e potente, bisogna che lo nutriate voi, con i vostri pensieri, i vostri sentimenti, la vostra vita pura, altrimenti, dopo qualche tempo perderà la sua forza e morirà. Nessun talismano dura eternamente; la sua vita dipende dalle qualità della persona che lo porta e del lavoro che ha deciso di fare grazie a lui. 
</p>

<p>
<b>01/12/2002</b> Nelle condizioni attuali della vita sulla terra nessuna persona ragionevole negherà l'utilità dei soldi. Tuttavia i soldi non sono utili che sul piano materiale. Sul piano psichico, sul piano spirituale, non si può fare alcun bene con i soldi, ma si ha bisogno della luce, la quale è oro fluido. Se amate la luce, se sapete come attirarla a voi, possedete già dell'oro sul piano spirituale. Più siete ricchi di tale oro e più avete la possibilità di andare nei magazzini celesti e "comprare" ciò che non potrete trovare in nessun altro magazzino: la saggezza, l'amore, la verità, l'infinito, l'eternità... Per questo i saggi, gli Iniziati cercano di accumulare quanto più oro possibile sul piano spirituale, al fine di arricchirsi di qualità e di virtù e di farne poi beneficiare gli altri. Non si preoccupano di guadagnare soldi, ma grazie alla loro luce continuano ad attirare le presenze del Cielo e a distribuirle intorno a sé. 
</p>

<p>
<b>01/12/2003</b> Non esiste nulla di più poetico dell'inizio di un amore. Un uomo e una donna si incontrano, si sorridono, si scambiano qualche parola e vivono in paradiso, nella creazione, nell'ispirazione, Queste sensazioni di meraviglia diminuiscono, però, non appena cominciano a vivere fisicamente il loro amore Quante persone l'hanno constatato! Eppure non ne hanno tratto nessuna lezione e dunque non faranno nessuno sforzo per proteggere il loro amore, vivendolo il più a lungo possibile nelle regioni sottili. Per curiosità, per golosità, vogliono andare fino in fondo, esplorare il terreno... e perfino il sottosuolo! E poi, certamente non è più la stessa cosa, non si vedono più allo stesso modo, non hanno più la stessa ammirazione l'uno per l'altra, si conoscono troppo in situazioni che non sono molto estetiche. Perché non cercano di vivere il più a lungo possibile nel mondo della bellezza, della poesia, della luce? 
</p>

<p>
<b>01/12/2004</b> Per poter lavorare con il fuoco è necessario conoscere anche l'aria, poiché aria e fuoco sono complementari: l'aria, che è sempre in moto, tempera il fuoco, esercita su di esso un potere regolatore. Queste relazioni tra fuoco ed aria si ritrovano nella nostra vita psichica. Noi siamo come viaggiatori che percorrono lo spazio e per giungere alla nostra predestinazione abbiamo bisogno di fuoco ed aria, di calore e di freddo. Il fuoco lo abbiamo in noi: veniamo al mondo portando la nostra stufa con il suo combustibile, per poterci scaldare dentro. Dato che fuori fa freddo e che il cammino è lungo, è dunque necessario mantenere il fuoco interiore. Quanto al freddo, viene dall'esterno: è l'aria che permette di regolare la temperatura. Si può affermare che il fuoco è l'amore e l'aria la saggezza. L'amore è in noi, mentre la saggezza è esterna a noi, affinché possiamo studiarla, contemplarla e così regolare il nostro fuoco interiore.
</p>

<p>
<b>01/12/2005</b> Ci sono persone che, nonostante le delusioni incontrate, si ostinano a restare credulone. Si rendono conto di essere state ingannate, ma pare che se lo dimentichino, e si lasciano di nuovo abbindolare… Perché? Si direbbe che la loro esperienza non sia servita a nulla, come se non esistesse alcuna continuità nella loro vita psichica, come se la lezione ricevuta non fosse di alcuna utilità per il futuro. Dopo ogni avventura sfortunata, piangono, si lamentano, giurano che non ci cascheranno mai più, ma siccome le situazioni non si presentano mai allo stesso modo, non stanno in guardia: pensano che la prossima volta sarà diverso, che finalmente troveranno ciò che desiderano, e si lasciano di nuovo coinvolgere. Altre persone, invece, anche se sono state deluse una sola volta, non hanno più fiducia in nessuno, la qual cosa non è migliore! Allora, che dire? Soltanto questo: a prescindere dalle persone e dal grado di evoluzione interiore in cui si trovano, il loro compito è quello di utilizzare le proprie esperienze per istruirsi e perfezionarsi. 
</p>

<p>
<b>01/12/2006</b> Per essere in buona salute, gli esseri umani devono iniziare col prendere coscienza che il loro corpo fisico è paragonabile a un campo di battaglia sul quale si affrontano le potenze della vita e le potenze della morte. Chi vive in maniera disordinata e caotica alimenta nel proprio organismo le forze di disgregazione che lavorano per distruggerlo. Per contro, se abbraccia la luce, se corregge la propria filosofia e decide di lavorare secondo le leggi divine, egli dà il proprio sostegno ai custodi dell’organismo, e le forze distruttive vengono neutralizzate. Ecco come egli stesso rinforza o indebolisce a volte le une, a volte le altre. Deve quindi sorvegliarsi per diventare più saggio, poiché con il suo modo di vivere stabilisce in sé le condizioni di salute o di malattia.
</p>

<p>
<b>01/12/2007</b> Uno spiritualista può rimanere meravigliato di fronte a tutto ciò che il mondo materiale gli presenta come realizzazioni, e può anche servirsene, ma non dimentica mai che l’essenziale si trova dentro di lui, e che il mondo esteriore deve essere messo al servizio del suo mondo interiore. La luce è in noi, la verità è in noi, la pace è in noi, il Regno di Dio è in noi, ed è qui che dobbiamo cercarli. Tutti gli oggetti che sono esterni a noi sono come la scorza della realtà, l’ombra della realtà. In certe condizioni possono essere utili, efficaci, ma non sono assolutamente reali. Possono sgretolarsi, possono sparire: sono immagini; e colui che si aggrappa ad essi non trova lo spirito, bensì la materia, non trova la verità, bensì le illusioni.
</p>

<p>
<b>01/12/2008</b> Tutti quelli che pensano solamente ad aumentare il loro conto in banca, la loro influenza sociale e il loro potere sugli altri, in realtà non fanno che limitarsi interiormente; e anche se inizialmente ne traggono grandi soddisfazioni, ad un certo punto saranno obbligati a limitarsi anche esteriormente. Quanto a colui che avanza sul cammino della crescita spirituale, anche se non può evitare certe sofferenze e limitazioni, si libera. Le sue sofferenze sono paragonabili a quelle della madre che deve mettere al mondo un figlio. Quel figlio è il frutto di una lunga maturazione, e la sua venuta in questo mondo avviene spesso nel dolore; ma che gioia quando finalmente nasce! È a questa esperienza che si ispira il cristianesimo quando insegna che lo scopo della vita spirituale è far nascere il Cristo Bambino in ogni essere.
</p>

<p>
<b>01/12/2009</b> L’Universo è governato da principi, e tali principi sono paragonabili ai numeri da 0 a 9, a partire dai quali si realizzano tutte le combinazioni numeriche. I principi, come i primi dieci numeri, sono dati una volta per tutte, ma nessuno è in grado di prevedere le molteplici combinazioni cui possono dar luogo: esse sono infinite. È questo che dobbiamo imparare e accettare: le nuove combinazioni, le nuove forme generate nel corso dei tempi dai principi, che invece sono eterni. In tutti i campi, il movimento è la legge della vita. È quindi un grande errore da parte delle religioni voler rendere eterne le forme. Solo i principi sono eterni, mentre le forme, comprese quelle di una religione, devono evolvere.
</p>

<p>
<b>01/12/2010</b> Il Creatore ha fatto di noi tutti i depositari di doni, di facoltà e di talenti che dobbiamo coltivare. Direte che questo implica molto lavoro e molti sforzi, che gli altri forse non riconosceranno. Ma perché attribuire tanta importanza al fatto che i vostri talenti vengano riconosciuti? Dio, che vi ha dato quelle ricchezze, vede ciò che realizzate con esse; non è ragionevole far dipendere il vostro sviluppo dall'opinione degli altri. Solo la Sua opinione deve contare, quella del vostro Creatore. Osservate cosa accade con le persone famose. Un giorno tutti hanno gli occhi puntati su di loro, ma dopo un po' esse cadono nell'oblio... Un giorno le si porta alle stelle, e qualche tempo dopo "alle stalle". A volte le due situazioni si verificano contemporaneamente: mentre gli uni le ammirano e le glorificano, altri le fanno a pezzi. Allora, in che stato finiranno quelle persone se non sapranno aggrapparsi a qualche cosa di solido e stabile in se stesse?
</p>

<p>
<b>01/12/2011</b> Amate, e preoccupatevi soltanto di migliorare la qualità del vostro amore, liberandolo dagli elementi di bramosia, di possessività e di violenza che esso contiene e che nuocciono alla vostra evoluzione. Gli umani conservano tutti nel cuore alcuni germi di egoismo che avvelenano il loro amore e li fanno soffrire, come essi pure fanno soffrire quelli che amano. È difficile da accettare, certo, ma è la realtà: nessun essere appartiene ad un altro, e voler soggiogare un’anima o un cuore è un’impresa già votata al fallimento. Anche se foste una creatura eccezionale, un genio, uno splendore, sappiate che l’essere da voi amato avrà sempre un posto nel suo cuore per amarne altri, moltissimi altri. Il giorno in cui il vostro amore sarà abbastanza illuminato da accettare questa idea, vi porterà le più grandi benedizioni.
</p>

<p>
<b>01/12/2012</b> Volete essere vivi? Mantenete in voi il più a lungo possibile il bisogno di progredire. Sono tante le potenze che sonnecchiano in voi, aspettando di essere risvegliate! Perché continuate ad addormentarle? Si incontrano persone che hanno solo cinquanta, sessant'anni, o anche meno, e sembrano già morte e sepolte. Sì, si vede addirittura la pietra tombale che le ricopre e sulla quale sta scritto: «Qui giace un tale». Perché? Anche se la stanchezza si fa sentire, anche se la vecchiaia si avvicina, occorre dire a se stessi che ci sono sempre dei progressi da fare, c'è sempre qualcosa da capire o da intraprendere, e non si deve mai accettare l’intorpidimento, la stagnazione. Anche paralizzati, anche morenti, rimane ancora qualcosa da fare… fosse anche solo ringraziare il Cielo.
</p>

<p>
<b>01/12/2013</b> Dal punto di vista simbolico, una vetta rappresenta il nostro sole interiore. Gli Iniziati si sono sempre serviti di questo simbolo, anche in quelle contrade dove non si trovano che colline. È nel Sermone della Montagna che Gesù ha rivelato l'essenziale del suo insegnamento, e quella montagna non viene neppure nominata... Forse proprio perché si trattava soprattutto di una montagna spirituale. La vetta è il simbolo dell'Iniziazione, è il luogo dove l'uomo si istruisce, si purifica, si libera e acquisisce una visione superiore della vita. Sì, perché sulle alte cime, dove l'aria è così pura, è più facile raggiungere in se stessi quella vetta che la Scienza iniziatica definisce “il corpo causale”. Ed è là, nel corpo causale, che il pensiero trova tutti gli elementi per la realizzazione; è là che si trovano le forze e le potenze che dobbiamo raggiungere per divenire creatori.
</p>

<p>
<b>01/12/2014</b> Si sentono continuamente persone lamentarsi del fatto che è stato loro sottratto questo, che si deve dar loro quest'altro, che nessuno le ama, che nessuno pensa a loro... E queste persone non solo si sentono povere e sole, ma hanno sempre paura di perdere qualcosa; allora si chiudono senza capire che è proprio quell'atteggiamento di chiusura a isolarle e a impoverirle ancora di più. Dimentichino un po' ciò che a loro manca, si rallegrino di ciò che hanno e imparino a lavorare con quello! Quando si ha la possibilità di abbracciare l'intero universo tramite il pensiero, e di comunicare con tutte le creature luminose che lo popolano, come ci si può sentire poveri e soli? Cos'altro occorre loro per comprendere che sono ricche e appagate, e che hanno anche di che donare agli altri? Per arricchirsi è necessario aprirsi, donare. Chi prende si impoverisce e chi dà si arricchisce. Perché “dare” significa risvegliare in sé forze sconosciute che sonnecchiavano da qualche parte nelle profondità: quelle forze cominciano a scaturire, a circolare, e ci si sente talmente colmi da rimanerne stupiti. Ci si chiede: «Ma come è possibile? Ho dato, ho dato... e sono più ricco...». Sì, ed è questa la nuova vita!
</p>

<p>
<b>01/12/2015</b> Il grande amore, il successo, la fortuna, la gloria: ecco l’immagine che gli esseri umani si fanno della felicità, e sono queste le cose che attendono. Se tardano ad arrivare, qualcuno va a consultare degli astrologi, che dicono: «Ma sì, l’amore arriverà, il successo arriverà… Tra sei mesi, tra un anno, quando si verificherà il tale transito o la tale congiunzione di pianeti, lei incontrerà qualcuno e i suoi affari miglioreranno». Eccoli allora rassicurati, e continuano ad attendere... Ebbene, non è così: la felicità non è qualcosa che ci si può accontentare di attendere così, dall’esterno. La felicità è anzitutto uno stato di coscienza che dipende dalla nostra buona comprensione delle cose. Non bisogna immaginare che siamo venuti sulla terra per vedere realizzati tutti i nostri desideri. Noi siamo sulla terra per imparare e perfezionarci. Ora, come perfezionarsi se non incontrando ogni giorno nuovi problemi da risolvere? Ecco, bisogna che sia ben chiaro: la terra è una scuola e, come in tutte le scuole, soltanto coloro che imparano fanno progressi e scoprono cos'è la vera felicità. 
</p>

<p>
<b>01/12/2016</b> Tutti portate in voi stessi la verità, poiché essa è un mondo nascosto nelle profondità della vostra coscienza; e tuttavia ne ignorate l'esistenza fino al momento in cui una parola pronunciata, una frase letta o un incontro fanno sprizzare la scintilla. Ecco perché è molto importante per voi avvicinare persone che potranno produrre in voi tali scintille. Qualche minuto prima ignoravate, e qualche minuto dopo scoprite che in realtà sapevate. Quanti di voi ne hanno già fatto l'esperienza! Ciò prova che, nel momento in cui sentite o leggete una verità, questa può risvegliare in voi reminiscenze di un lontano passato. La verità che vi è data dall'esterno e la verità che si risveglia in voi appartengono allo stesso mondo: sono due anime gemelle della medesima regione e della stessa essenza; esse si fondono e si confondono perché possiedono le stesse vibrazioni. Per questo dite: «Oh, ma lo sapevo già!».
</p>

<p>
<b>01/12/2017</b> Si sentono ovunque le persone lamentarsi che il mondo va male. Ed ecco: si lamentano, non sanno fare altro che lamentarsi, e aspettano che siano gli altri a mettersi al lavoro per migliorare le condizioni. Perché non cominciano loro? No, aspettano, e gli altri fanno la stessa cosa, aspettano. E ciò può durare eternamente. Direte che davanti all’immensità del compito da assolvere, ci si sente scoraggiati. Eh no, al contrario, occorre farsi coraggio: questo è degno di merito. Quando ci si trova in condizioni favorevoli è troppo facile credere nel bene e mettersi al lavoro: tutto è semplice e gradevole. È nelle difficoltà che è bello impegnarsi e perseverare senza lasciarsi influenzare dalle condizioni. Occorre imparare a contare sulle potenze dello spirito. È lì che si vede il vero spiritualista: nonostante le cattive condizioni, nonostante le tempeste, egli si sforza di mettere la propria volontà al servizio del bene e della luce.
</p>

<p>
<b>01/12/2018</b> Dal punto di vista simbolico, una vetta rappresenta il nostro sole interiore. Gli Iniziati si sono sempre serviti di questo simbolo, anche in quelle contrade dove non si trovano che colline. È nel Sermone della Montagna che Gesù ha rivelato l'essenziale del suo insegnamento, e quella montagna non viene neppure nominata... Forse proprio perché si trattava soprattutto di una montagna spirituale. La vetta è il simbolo dell'Iniziazione, è il luogo dove l'uomo si istruisce, si purifica, si libera e acquisisce una visione superiore della vita. Sì, perché sulle alte cime, dove l'aria è così pura, è più facile raggiungere in se stessi quella vetta che la Scienza iniziatica definisce “il corpo causale”. Ed è là, nel corpo causale, che il pensiero trova tutti gli elementi per la realizzazione; è là che si trovano le forze e le potenze che dobbiamo raggiungere per divenire creatori.
</p>

<p>
<b>01/12/2019</b> Non esiste un luogo di castighi eterni per i peccatori, e ciò che i cristiani hanno chiamato Inferno è un’invenzione. Esiste solo il Purgatorio che – come indica il suo nome – è la regione in cui, per un tempo più o meno lungo, l’essere umano va a “purgarsi” dei propri errori, ossia a lavarsi, a purificarsi; e quella purificazione è ovviamente accompagnata da sofferenze. L’evoluzione dell’essere umano, però, non si limita al momento in cui egli ha espiato le proprie colpe: la vera evoluzione dell’uomo avviene sulla terra. Dato che è sulla terra che egli ha agito male, è sulla terra che deve tornare per riparare al male che ha commesso. Perché non è sufficiente pentirsi e soffrire: la sofferenza non è una riparazione per gli errori commessi. È sulla terra che egli deve ritornare per riparare. Non ci sono altre spiegazioni alla reincarnazione. Se l’uomo avesse già espiato i propri errori nell’aldilà, perché dovrebbe scendere di nuovo sulla terra? La legge lo obbliga a riparare ai suoi errori in tutte le regioni dell’universo in cui quegli errori hanno prodotto disordini e distruzioni. 
</p>

<p>
<b>01/12/2020</b> È scritto che nel giorno del Giudizio verrà fatta una cernita tra gli esseri umani: i buoni verranno messi alla destra di Dio perché entrino nel suo Regno, e i malvagi alla sua sinistra per essere gettati nel fuoco. Direte: «Ma che crudeltà! Il Signore non ha pietà!». In realtà il Signore vorrebbe che le cose andassero diversamente, che tutti fossero alla sua destra, ossia nella felicità e nella pienezza. Ma ecco che c'è Madre Natura, e lei non conosce la pietà. È giusta, implacabile, e dice: «Non posso fare niente con questi materiali spenti e contorti. Avanti, siano rimandati nell'officina per essere fusi nuovamente!». E con ciò che esce dalla nuova fusione, realizza creazioni straordinarie: perle, stelle, interi mondi... In lei non c'è alcuna cattiveria. Che cosa fa il gioielliere? Armato di lente e di altri strumenti, esamina le pietre preziose e dice: «Questo diamante è perfetto. Quest'altro ha qualche macchiolina, non è di prima qualità», e lo mette da parte, fa una cernita. Ovunque, in tutti i campi, che si tratti di frutti della terra o di materie prime, gli esseri umani fanno una cernita; allora perché la natura non dovrebbe fare altrettanto con gli esseri umani?
</p>


        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/PRAXIS/QUOTIDIE.html'>QUOTIDIE</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/PRAXIS/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a>
<ul>
<li><a href="./DAY-11-29.html" title="DAY-11-29" class="page">DAY-11-29</a></li>
<li><a href="./DAY-11-30.html" title="DAY-11-30" class="page">DAY-11-30</a></li>
<li><b>DAY-12-01</b></li>
<li><a href="./DAY-12-02.html" title="DAY-12-02" class="page">DAY-12-02</a></li>
<li><a href="./DAY-12-03.html" title="DAY-12-03" class="page">DAY-12-03</a></li>
<li><a href="./DAY-12-04.html" title="DAY-12-04" class="page">DAY-12-04</a></li>
<li><a href="./DAY-12-05.html" title="DAY-12-05" class="page">DAY-12-05</a></li>
<li><a href="./DAY-12-06.html" title="DAY-12-06" class="page">DAY-12-06</a></li>
<li><a href="./DAY-12-07.html" title="DAY-12-07" class="page">DAY-12-07</a></li>
<li><a href="./DAY-12-08.html" title="DAY-12-08" class="page">DAY-12-08</a></li>
<li><a href="./DAY-12-09.html" title="DAY-12-09" class="page">DAY-12-09</a></li>
<li><a href="./DAY-12-10.html" title="DAY-12-10" class="page">DAY-12-10</a></li>
<li><a href="./DAY-12-11.html" title="DAY-12-11" class="page">DAY-12-11</a></li>
<li><a href="./DAY-12-12.html" title="DAY-12-12" class="page">DAY-12-12</a></li>
<li><a href="./DAY-12-13.html" title="DAY-12-13" class="page">DAY-12-13</a></li>
<li><a href="./DAY-12-14.html" title="DAY-12-14" class="page">DAY-12-14</a></li>
<li><a href="./DAY-12-15.html" title="DAY-12-15" class="page">DAY-12-15</a></li>
<li><a href="./DAY-12-16.html" title="DAY-12-16" class="page">DAY-12-16</a></li>
<li><a href="./DAY-12-17.html" title="DAY-12-17" class="page">DAY-12-17</a></li>
<li><a href="./DAY-12-18.html" title="DAY-12-18" class="page">DAY-12-18</a></li>
<li><a href="./DAY-12-19.html" title="DAY-12-19" class="page">DAY-12-19</a></li>
<li><a href="./DAY-12-20.html" title="DAY-12-20" class="page">DAY-12-20</a></li>
<li><a href="./DAY-12-21.html" title="DAY-12-21" class="page">DAY-12-21</a></li>
<li><a href="./DAY-12-22.html" title="DAY-12-22" class="page">DAY-12-22</a></li>
<li><a href="./DAY-12-23.html" title="DAY-12-23" class="page">DAY-12-23</a></li>
<li><a href="./DAY-12-24.html" title="DAY-12-24" class="page">DAY-12-24</a></li>
<li><a href="./DAY-12-25.html" title="DAY-12-25" class="page">DAY-12-25</a></li>
<li><a href="./DAY-12-26.html" title="DAY-12-26" class="page">DAY-12-26</a></li>
<li><a href="./DAY-12-27.html" title="DAY-12-27" class="page">DAY-12-27</a></li>
<li><a href="./DAY-12-28.html" title="DAY-12-28" class="page">DAY-12-28</a></li>
<li><a href="./DAY-12-29.html" title="DAY-12-29" class="page">DAY-12-29</a></li>
<li><a href="./DAY-12-30.html" title="DAY-12-30" class="page">DAY-12-30</a></li>
<li><a href="./DAY-12-31.html" title="DAY-12-31" class="page">DAY-12-31</a></li>
</ul>
</li>
<li><a href="../VERBUM.html" title="VERBUM" class="page">VERBUM</a></li>
</ul></li>
</ul>

</div>

</div>
 
</body>
</html>
