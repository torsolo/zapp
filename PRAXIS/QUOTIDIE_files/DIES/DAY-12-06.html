	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>DAY-12-06</h1>-->
        <h1>DAY-12-06</h1>

<h5>Oremus</h5>

<p>
NOVENA ALL’IMMACOLATA CONCEZIONE / 8° GIORNO: O PADRE MISERICORDIOSO / Padre di misericordia, datore di ogni bene, noi ti ringraziamo perché dalla nostra stirpe umana hai eletto la beata Vergine Maria ad essere Madre del Figlio tuo fatto uomo. Ti ringraziamo perché l'hai preservata da ogni peccato, l'hai riempita di ogni dono di grazia, l'hai congiunta all'opera di redenzione del tuo Figlio e l'hai assunta in anima e corpo al Cielo. Ti preghiamo, per sua intercessione, di poter realizzare la nostra vocazione cristiana, di crescere ogni giorno nel tuo amore e di venire con Lei a godere per sempre nel tuo regno beato. Amen. / 3 Ave Maria.
</p>

<p>
Novena a Santa Lucia / 3° giorno. O gloriosa Santa Lucia, che rinunciaste in favore dei poveri alla ricca eredità paterna, otteneteci di vivere staccati dai beni del mondo e di aiutare con generosità tutti i fratelli che soffrono. Gloria al Padre... Santa Lucia, prega per noi. / Prega per noi, gloriosa Santa Lucia perché siamo fatti degni delle promesse di Cristo. / Riempi di gioia e di luce il tuo popolo, o Signore, per l'intercessione gloriosa della santa vergine e martire Lucia, perché noi, che festeggiamo la sua nascita al cielo, possiamo contemplare con i nostri occhi la tua gloria. Per Cristo nostro Signore. Amen.
</p>

<p>
(Adele Caramico Stenta)<br>
Mi chiedevo... ma quanto avrà sofferto Gesù sulla Croce?<br>
Mi chiedevo... ma come avrà fatto a sopportare tutto?<br>
Mi chiedevo... tante cose ed anche ora, in mezzo alla sofferenza, mi chiedo ancora dove sia un senso a tutto questo.<br>
Ecco, assimilata alla tua Croce ora comprendo che ogni sofferenza non è inutile.<br>
Il mattino mi sveglio grata di aver potuto riaprire gli occhi alla luce, e poi...<br>
Una fatica ed un offrire continuo fino alla sera.<br>
Ogni ora che passa è un'ora in più che il Signore concede.<br>
Cosa dire ancora?<br>
Come Paolo anch'io vorrei poter dire che non sono io che vivo ma è Cristo che vive in me... ma sono troppo fragile per riuscire ad avere una fede così grande.<br>
Signore, questa croce è pesante, portala tu insieme a me ed insieme ce la faremo.<br>
Amen.
</p>

<h5>Quotes</h5>

<p>
<ul>
<li>Come dune d'oro che vengono e vanno,  sono i ricordi. (JUAN RAMÓN JIMÉNEZ)</li>
<li>I sogni non svaniscono, finché le persone non li abbandonano. (P. F. Harlock)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Aivanhov</h5>

<p>
<b>06/12/2001</b> Il fine di un insegnamento iniziatico è quello di insegnare agli esseri umani come ritornare verso la casa del Padre, "l'alto rifugio" menzionato nel Salmo 91: "Mio rifugio e mia fortezza, mio Dio in cui confido". Una volta giunti in quella fortezza si sentiranno al sicuro, e le forze del male non potranno più venire a sorprenderli. Si direbbe invece che gli uomini facciano di tutto per allontanarsi da quell'alto rifugio in cui potrebbero dimorare sotto la protezione di Dio. Vogliono vivere la loro vita allontanandosi dal Signore e trasgredendo le sue leggi. Ebbene, ciò prova che essi dovranno ancora soffrire molto perché non vogliono entrare nella luce divina, dove sarebbero protetti. Sì, hanno la tendenza ad allontanarsi, a disobbedire, semplicemente perché è scritto nel loro destino che debbono soffrire, mentre coloro che hanno già sofferto molto e hanno capito, fanno di tutto per ritornare presso il Padre e la Madre celesti. 
</p>

<p>
<b>06/12/2002</b> Per comprendere il comportamento degli uomini non bisogna mai dimenticare che trasportano nel loro inconscio un lontano passato animale, che si manifesta attraverso l'astuzia, la brutalità, la crudeltà, la voracità, la sensualità, ecc. Quindi, quali che siano gli uomini che incontrate, anche i più civilizzati, dovete sapere che portano in loro tutto un bagaglio ereditato dal mondo animale. Tale natura animale è potente, ha avuto migliaia di anni per rafforzarsi, poiché è vissuta in condizioni molto difficili. Guardate tutte le difficoltà che gli animali devono affrontare per poter sopravvivere, trovare il cibo, procurarsi una tana e mantenerla... Come volete che, dopo essere vissuti in simili condizioni, la nostra natura istintiva sia adesso dolce, buona e clemente? Bisogna inoltre sapere che possiamo lavorare sulle nostre qualità psichiche e spirituali, per tener testa a tutte le tendenze istintive. È questo il problema che dobbiamo risolvere. 
</p>

<p>
<b>06/12/2003</b> Nella società è possibile avere successo usando mezzi disonesti; basta gridare più forte degli altri, essere astuto ed eliminare i concorrenti... Nel mondo spirituale, non potete aver successo altro che con un vero lavoro su voi stessi e con sforzi sinceri e costanti. Solo dopo aver sottomesso in voi gli istinti, i desideri e tutte le tendenze inferiori, potrete avere successo presso gli altri, essere per loro un'autorità ed imporvi anche alle forze della natura. Tuttavia non bisogna farsi illusioni riguardo ai successi materiali che si possono riportare usando intrighi e violenza, perché non sono durevoli. Esiste una legge stabilita dall'intelligenza cosmica ed è una legge universale, secondo la quale gli esseri umani possono ricevere soltanto ciò che meritano. Gli spiriti del mondo invisibile, le forze della natura, che sanno quello che fate e di che cosa siete degni e capaci, prendono le loro misure, perché prima o poi voi otteniate esattamente quel che meritate. 
</p>

<p>
<b>06/12/2004</b> L'essere umano è capace di grandi cose, ma a condizione di cominciare dalle piccole e più è grande la sua ambizione, più modestamente deve iniziare. Chi ottiene un successo, sente che la sua coscienza si espande ed è proprio quest'espansione della coscienza che conta. Al contrario, vedere troppo in grande può solo portarlo a fallire e questo fallimento diminuisce qualcosa in lui, gli fa perdere fiducia. Quindi, impegnandovi nella via spirituale non iniziate a dirvi: «Tra qualche mese, tra qualche anno vivrò nella luce divina, perché avrò vinto tutte le mie cattive tendenze». Non è possibile, perché sono tendenze che avete nutrito per numerose incarnazioni e se partite con delle illusioni, presto vi scoraggerete perché incontrerete solo sconfitte.
</p>

<p>
<b>06/12/2005</b> Solo lo spirito è immortale. Dunque, solo l’uomo che si identifica con lo spirito può sapere di essere immortale. Egli prende coscienza di sé stesso come di un’entità libera e luminosa, distinta dal suo corpo: viaggia nello spazio, va, viene, sente che il corpo è solo un vestito, a volte anche un vestito usato. Come si possono comprendere i misteri dell’universo se ci si identifica con la propria corazza? Qual è l’automobilista che s’identifica con la macchina che conduce? Non dice: «La macchina sono io», poiché sa che essa non fa che trasportarlo. E qual è il cavaliere che s’identifica con il cavallo che monta? Quando Gesù diceva: «Io e il Padre siamo una cosa sola», si identificava col Padre, ma non con qualsiasi padre. «Il Padre» è l’Essere eterno, onnipotente, lo spirito cosmico. Allora, perché non imitare Gesù e identificarsi col Padre Celeste, con lo Spirito? 
</p>

<p>
<b>06/12/2006</b> È impressionante l’attività che i malfattori manifestano! Si direbbe che i loro progetti criminali li mantengano sempre attivi e ben svegli. Sono infaticabili! Viceversa, le persone oneste, che non sono stimolate dal bisogno di scassinare, di uccidere e di vendicarsi, hanno assai meno energie e restano tranquille, soddisfatte di sé stesse. E invece non c’è molto di cui essere soddisfatti. Formarsi una famiglia, avere un lavoro, mostrarsi socievoli, amabili e caritatevoli è già qualcosa, certo, ma non rappresenta un grande ideale. Ci sono molte altre cose da fare nella vita, ed è necessario che questi esseri comprendano che non hanno ancora incominciato il vero lavoro. Ecco perché hanno bisogno di un insegnamento iniziatico che sveli loro l’esistenza di attività che sino ad ora non hanno neppure intravisto. Allora, si sentiranno obbligati a superare sé stessi, ad andare oltre, e anch’essi diventeranno infaticabili.
</p>

<p>
<b>06/12/2007</b> È perché non sanno come guardarsi reciprocamente, che gli esseri umani sono spinti a vedere unicamente i loro tratti fisici o psichici più grossolani, più volgari. Nelle loro parole, nei loro scritti, nei loro disegni, nei loro spettacoli, quanti provano piacere nel fare la caricatura del loro prossimo; e il pubblico, incantato, ride e applaude. Va bene, di tanto in tanto si può anche scherzare un po’ in modo gentile, ma non è di tanto in tanto né poco né in modo gentile che essi lo fanno. Questo loro bisogno di mostrare gli esseri umani più brutti, più stupidi e più ridicoli di quanto non siano è un’abitudine molto deleteria: con quale diritto avviliscono l’immagine di Dio? È così che vanno trattati i propri fratelli e le proprie sorelle? Come fanno a non rendersi conto che sono legati a loro e che, deformandoli, deformano qualcosa anche in loro stessi?
</p>

<p>
<b>06/12/2008</b> Fra le debolezze degli uomini, non è tanto frequente sentir menzionare la paura, pur essendo essa una grande nemica del progresso interiore. Dietro la viltà, l’avarizia, la cattiveria, c’è molto spesso la paura. Si incontrano persone che sostengono di non aver paura di niente. Ma che cosa intendono con questo? In realtà, se sapessero analizzarsi meglio, constaterebbero di avere paura perlomeno di qualcosa o di qualcuno. Non si possono neppure enumerare le diverse forme di paura: esse sono infinite, a partire dalla paura degli incidenti, della malattia, della morte, fino a quella dell’opinione pubblica, passando per la paura della mancanza di denaro, paura di essere traditi dalla propria moglie o dal proprio marito… e così via. La paura procede con l’essere umano lungo tutta la sua esistenza, oscurando il suo cielo interiore. In ogni istante, dunque, ciascuno deve essere pronto ad affrontarla.
</p>

<p>
<b>06/12/2009</b> Dei quattro elementi, il fuoco è certamente quello che esercita sugli esseri umani il più grande fascino. Essi guardano le fiamme danzare e, istintivamente, tendono le mani verso quelle fiamme, come se sentissero di poter captare qualcosa. Perché? Direte che è la natura a spingerli ad agire così. Sì, certo, ma questo impulso ha una ragione più profonda. All’estremità delle nostre dita possediamo dei centri molto sensibili, poiché provvisti di un gran numero di cellule sensitive. Si è potuto constatare anche che la sensibilità di un essere si misura, fra l’altro, dal rigonfiamento che presenta all’estremità delle proprie dita. Quindi, quando tendiamo le mani verso il fuoco, i centri sensibili sulla punta delle dita cominciano a funzionare: captano il calore oltre ad altri elementi sottili, e li trasmettono al nostro organismo. In questo modo, non solo il nostro corpo si riscalda, ma il nostro plesso solare viene favorevolmente influenzato. 
</p>

<p>
<b>06/12/2010</b> Che cattiva abitudine hanno certe persone di rifugiarsi nella debolezza, nel sentimentalismo, nell'emotività! Anziché reagire facendo subito intervenire il pensiero, il ragionamento, alla minima contrarietà adottano un atteggiamento passivo, piagnucolano e aspettano che gli altri vengano a compiangerle e a consolarle. "Ah, che cosa triste... Come ti capisco!" Ecco cosa vogliono sentirsi dire, e si lamentano due volte tanto. Fanno come i bambini: un bambino cade e inizia a piangere. Se gli dite: "Oh caro, ti sei fatto male, soffri..." i suoi pianti raddoppieranno. Se invece gli dite: "Guarda, non è grave, non hai niente", è finita, si asciuga le lacrime e continua a giocare. Quanti adulti sono come i bambini! Per qualsiasi cosa, ecco delle lamentele senza fine; e gli altri, che sono ignoranti, credendo di far bene, passano ore ad ascoltarli sforzandosi di consolarli. Ma a cosa serve tutto ciò? Occorre essere intelligenti quando si vogliono aiutare gli esseri umani: talvolta è necessario anche scuoterli, altrimenti li si fa sprofondare nelle loro debolezze.
</p>

<p>
<b>06/12/2011</b> Quando si rivolgono a un pubblico, certi esseri sono attraversati da correnti psichiche molto potenti che agiscono magneticamente sugli ascoltatori, e di questi esseri spesso si dice che siano “ispirati”. No, non necessariamente, poiché l’essenziale, parlando di ispirazione, è la fonte, il luogo da cui questa trae la sua origine. È necessario comprendere. Il fatto che alcuni esseri abbiano il potere di galvanizzare le folle non significa che siano realmente ispirati. Quante volte lo si è visto con i politici! Non si può negare che questi abbiano un dono, ma quel dono spesso non è che la manifestazione di certe forze ed energie psichiche di natura molto inferiore: sentimenti ordinari, pensieri ordinari e a volte anche veramente diabolici, ma che si esprimono con un'eccezionale intensità. Tuttavia, l’intensità è una cosa e la qualità un’altra. La vera ispirazione sottintende la qualità: in essa entrano elementi puri, sottili, disinteressati. La vera ispirazione ha la sua origine nel mondo divino. 
</p>

<p>
<b>06/12/2012</b> Chi ha molto amore nel suo cuore è felice con tutti. Sì, egli scopre in tutti gli esseri delle qualità, delle ricchezze, ed è soltanto in se stesso che constata delle lacune. Ora, generalmente, ciò che avviene è piuttosto il contrario. Invece di dire a se stessi: «Se trovo gli altri così difficili da sopportare, è perché manco di amore… e anche di saggezza», si vanno a raccontare ovunque le cose sciocche o cattive dette e fatte da questa o quella persona. Cosa si crede di guadagnare agendo così? Nel momento in cui qualcuno incomincia ad esasperarvi, è più utile cercare in lui qualcosa che vi permetta di apprezzarlo. Direte che quello che vi sto chiedendo è veramente difficile. Ebbene, sì, è difficile, ma dove credete di arrivare cercando solo ciò che è facile? L'unico modo per dominare le difficoltà, è non rimanere lì a rimuginare, ma capire tutto ciò che guadagnerete cercando di vivere fraternamente gli uni con gli altri.
</p>

<p>
<b>06/12/2013</b> Dato che vengono pubblicati sempre più libri di scienze occulte, sempre più persone sentono parlare di magia nera. A forza di sentirne parlare, alcuni, più creduloni e più fragili di altri, vedono la magia nera ovunque: non appena si sentono angosciati, non appena accade loro qualcosa di un po' difficile o doloroso, si ritengono vittime e immaginano che tutti vogliano il loro male. Ma ragionino un po': rappresentano forse qualcosa di talmente potente e temibile da far sì che il mondo intero si coalizzi contro di loro? La verità è che costoro sono soprattutto ignoranti e deboli; hanno preso a tal punto l'abitudine di sguazzare nel piano astrale, che anziché prendere coscienza di essere i diretti responsabili dei propri tormenti, accusano gli altri. Al contrario di queste persone, ve ne sono altre che non pensano mai alla magia nera, anzi, non credono neppure che esista, e ridono quando qualcuno ne parla. Certo, hanno torto a non crederci, poiché la magia nera esiste veramente, ma almeno, quando hanno delle difficoltà non accusano gli altri di pratiche diaboliche: reagiscono, sono dinamiche, non hanno paura.
</p>

<p>
<b>06/12/2014</b> Anche quando gli esseri umani hanno smesso di credere agli dèi che nei loro banchetti si nutrivano di nettare e ambrosia, non hanno però mai smesso di interessarsi alla ricerca di un elisir, di una bevanda dell'immortalità, e questo avviene ancora oggi. In realtà quell'elisir è diffuso ovunque, nella terra, nell'acqua, nell'aria e soprattutto nei raggi del sole. È dunque là che possiamo raccoglierlo, imparando a utilizzare con saggezza e amore tutto ciò che il Creatore ha messo a nostra disposizione nella natura. È comprensibile che ciascuno voglia mantenersi in vita e in salute il più a lungo possibile, ma la vocazione dell'essere umano non è quella di rimanere all'infinito sulla terra; prima o poi dovrà lasciare il suo corpo fisico. Si dice che “muore”, ma in realtà continua a vivere: con il suo spirito, egli è vivo. Se aspira all'immortalità, è perché nel profondo ha l'intuizione di essere immortale. È però nel suo spirito che egli è immortale, e non nel suo corpo fisico. La coscienza dell'immortalità, così come la coscienza dell'eternità, è per l'uomo una conquista della vita spirituale. Allora, impari a dare alle proprie attività quotidiane una dimensione più vasta, un significato più elevato, e a poco a poco riuscirà a dissetarsi alle sorgenti della vita eterna.
</p>

<p>
<b>06/12/2015</b> A partire dall'istante in cui decidete sinceramente di compiere la volontà di Dio, voi vi avvicinate a Lui. E allora Dio cosa vi dice? «Io sono presente in tutte le creature, e ogni volta che porterete loro la vita, il calore e la luce, voi servirete Me. Prendete esempio dal sole». Per essere in grado si servire Dio, occorre dunque prepararsi a lungo, poiché non è facile portare – come il sole – la vita, il calore e la luce agli esseri umani, ma che sia facile o meno, è a questo che ci si deve esercitare. Altrimenti, in che modo Lo si servirà? Andando a convertire con la forza e a perseguitare tutti coloro che vengono considerati atei, infedeli o eretici? Solo chi cerca di servire Dio in tutti gli esseri umani compie la Sua volontà. Così facendo si è portati ad allargare il campo dei propri obiettivi e attività, ci si istruisce e ci si arricchisce.
</p>

<p>
<b>06/12/2016</b> Ogni giorno noi mangiamo; ma non scandalizzatevi se vi dico che noi pure serviamo da nutrimento ad altre entità. Le entità luminose prendono i nostri buoni pensieri e i nostri buoni sentimenti – ossia tutto ciò che in noi è ispirato dalla saggezza e dall'amore – per nutrirsene. Ci considerano come alberi che producono fiori e frutti; e quando vengono a cogliere quei frutti, non spezzano i nostri rami, ma ci innaffiano e ci curano affinché possiamo dare frutti ancora più gustosi. Ma esistono pure le entità tenebrose, i demoni. Anche loro hanno bisogno di nutrirsi, e vanno a servirsi presso quegli esseri umani i cui cattivi propositi e i cui cattivi sentimenti rappresentano per loro dei piatti succulenti: queste entità si prendono tutte le loro energie e li lasciano spossati. Non c'è niente di peggio che essere divorati dagli spiriti tenebrosi, e niente è più salutare che servire da nutrimento alle entità celesti. Ecco perché gli Iniziati ci dicono che ogni giorno dobbiamo offrirci al Signore affinché si nutra di noi. Con questa immagine ci rivelano che l'ideale spirituale dell'essere umano è quello di essere assorbito dal Signore, per poter avere in Lui la propria dimora. 
</p>

<p>
<b>06/12/2017</b> Le strade e le vie terrene in genere sono abbastanza ingombre; le vie marittime lo sono meno e le vie aeree ancora meno: ci si può spostare nell’aria a estrema velocità senza incontrare ostacoli. Interpretiamo ora questi fatti. Chi rimane aggrappato alla terra, vale a dire chi cerca solo di soddisfare le sollecitazioni dello stomaco, del ventre e del sesso, incontra molti ostacoli, poiché si scontra con gli interessi materiali di chi gli sta intorno. Se egli dice a se stesso: «Visto che le cose stanno così, andrò sull’acqua» – il che corrisponde al piano astrale, ai sentimenti e alle emozioni –, avanzerà più liberamente, ma anche lì entrerà in conflitto con i desideri e le passioni degli altri. «Bene, allora andrò nell’aria», ossia il piano mentale, il campo del pensiero. È ancora meglio, lo spazio si aprirà più ampiamente davanti a lui; ma lì si scontrerà con quelli che non hanno le sue stesse concezioni filosofiche, scientifiche, religiose o politiche. Se non vuole più incontrare ostacoli, deve lanciarsi al di là dell’aria, nelle regioni sottili, limpide e luminose dell’etere, vale a dire elevarsi fino al suo Sé superiore.
</p>

<p>
<b>06/12/2018</b> Dato che vengono pubblicati sempre più libri di scienze occulte, sempre più persone sentono parlare di magia nera. A forza di sentirne parlare, alcuni, più creduloni e più fragili di altri, vedono la magia nera ovunque: non appena si sentono angosciati, non appena accade loro qualcosa di un po' difficile o doloroso, si ritengono vittime e immaginano che tutti vogliano il loro male. Ma ragionino un po': rappresentano forse qualcosa di talmente potente e temibile da far sì che il mondo intero si coalizzi contro di loro? La verità è che costoro sono soprattutto ignoranti e deboli; hanno preso a tal punto l'abitudine di sguazzare nel piano astrale, che anziché prendere coscienza di essere i diretti responsabili dei propri tormenti, accusano gli altri. Al contrario di queste persone, ve ne sono altre che non pensano mai alla magia nera, anzi, non credono neppure che esista, e ridono quando qualcuno ne parla. Certo, hanno torto a non crederci, poiché la magia nera esiste veramente, ma almeno, quando hanno delle difficoltà non accusano gli altri di pratiche diaboliche: reagiscono, sono dinamiche, non hanno paura.
</p>

<p>
<b>06/12/2019</b> Quanti filosofi inventano sistemi che espongono solo la loro personale visione del mondo! E troppo spesso, quella visione, necessariamente limitata, riflette le loro lacune spirituali, psichiche, intellettuali o anche fisiche. Senza parlare di quelli che, cercando di coltivare l’originalità, presentano teorie insensate. La verità è che esiste un unico sistema esplicativo dell’universo, un unico sistema che illustra cosa sono il Creatore, la creazione e le creature, e nelle sue meditazioni, il filosofo deve sforzarsi di ritrovarne i fondamenti. Il fatto che in seguito esprima i risultati delle sue ricerche secondo il suo temperamento e la sua sensibilità – si può anche dire con “la sua voce” – è normale. Un cantante che deve interpretare un brano, può farlo solo con la propria voce, e attraverso di essa egli esprime tutto ciò che lui stesso è in profondità. Tuttavia deve rispettare la partitura, non ha il diritto di cantare altre note che non siano quelle scritte. Allo stesso modo, un filosofo non ha il diritto di “cantare” altro se non ciò che è scritto nel grande libro della vita: ha solo il diritto di cantarlo con la propria voce.
</p>

<p>
<b>06/12/2020</b> Se lottate contro l'istinto sessuale solo con la vostra volontà, sarete annientati. Per dominare la forza sessuale, occorre invocare le entità celesti, ossia avere un alto ideale, un amore straordinario per la perfezione, per la purezza e la bellezza. Dunque non è facile, e per riuscirci è necessaria tutta una scienza. Se non avete un alto ideale, se non volete vivere la vita divina, la vita perfetta, non lottate contro la forza sessuale, poiché sarà lei a sconfiggervi. La repressione non è una soluzione al problema della sessualità; reprimere equivale semplicemente a negare alla forza sessuale il suo sfogo naturale, senza avere nella mente un'idea che faccia un lavoro su un piano superiore. Solo un amore straordinario per un alto ideale vi aiuterà a sublimare le vostre energie.
</p>


        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/PRAXIS/QUOTIDIE.html'>QUOTIDIE</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/PRAXIS/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a>
<ul>
<li><a href="./DAY-11-29.html" title="DAY-11-29" class="page">DAY-11-29</a></li>
<li><a href="./DAY-11-30.html" title="DAY-11-30" class="page">DAY-11-30</a></li>
<li><a href="./DAY-12-01.html" title="DAY-12-01" class="page">DAY-12-01</a></li>
<li><a href="./DAY-12-02.html" title="DAY-12-02" class="page">DAY-12-02</a></li>
<li><a href="./DAY-12-03.html" title="DAY-12-03" class="page">DAY-12-03</a></li>
<li><a href="./DAY-12-04.html" title="DAY-12-04" class="page">DAY-12-04</a></li>
<li><a href="./DAY-12-05.html" title="DAY-12-05" class="page">DAY-12-05</a></li>
<li><b>DAY-12-06</b></li>
<li><a href="./DAY-12-07.html" title="DAY-12-07" class="page">DAY-12-07</a></li>
<li><a href="./DAY-12-08.html" title="DAY-12-08" class="page">DAY-12-08</a></li>
<li><a href="./DAY-12-09.html" title="DAY-12-09" class="page">DAY-12-09</a></li>
<li><a href="./DAY-12-10.html" title="DAY-12-10" class="page">DAY-12-10</a></li>
<li><a href="./DAY-12-11.html" title="DAY-12-11" class="page">DAY-12-11</a></li>
<li><a href="./DAY-12-12.html" title="DAY-12-12" class="page">DAY-12-12</a></li>
<li><a href="./DAY-12-13.html" title="DAY-12-13" class="page">DAY-12-13</a></li>
<li><a href="./DAY-12-14.html" title="DAY-12-14" class="page">DAY-12-14</a></li>
<li><a href="./DAY-12-15.html" title="DAY-12-15" class="page">DAY-12-15</a></li>
<li><a href="./DAY-12-16.html" title="DAY-12-16" class="page">DAY-12-16</a></li>
<li><a href="./DAY-12-17.html" title="DAY-12-17" class="page">DAY-12-17</a></li>
<li><a href="./DAY-12-18.html" title="DAY-12-18" class="page">DAY-12-18</a></li>
<li><a href="./DAY-12-19.html" title="DAY-12-19" class="page">DAY-12-19</a></li>
<li><a href="./DAY-12-20.html" title="DAY-12-20" class="page">DAY-12-20</a></li>
<li><a href="./DAY-12-21.html" title="DAY-12-21" class="page">DAY-12-21</a></li>
<li><a href="./DAY-12-22.html" title="DAY-12-22" class="page">DAY-12-22</a></li>
<li><a href="./DAY-12-23.html" title="DAY-12-23" class="page">DAY-12-23</a></li>
<li><a href="./DAY-12-24.html" title="DAY-12-24" class="page">DAY-12-24</a></li>
<li><a href="./DAY-12-25.html" title="DAY-12-25" class="page">DAY-12-25</a></li>
<li><a href="./DAY-12-26.html" title="DAY-12-26" class="page">DAY-12-26</a></li>
<li><a href="./DAY-12-27.html" title="DAY-12-27" class="page">DAY-12-27</a></li>
<li><a href="./DAY-12-28.html" title="DAY-12-28" class="page">DAY-12-28</a></li>
<li><a href="./DAY-12-29.html" title="DAY-12-29" class="page">DAY-12-29</a></li>
<li><a href="./DAY-12-30.html" title="DAY-12-30" class="page">DAY-12-30</a></li>
<li><a href="./DAY-12-31.html" title="DAY-12-31" class="page">DAY-12-31</a></li>
</ul>
</li>
<li><a href="../VERBUM.html" title="VERBUM" class="page">VERBUM</a></li>
</ul></li>
</ul>

</div>

</div>
 
</body>
</html>
