	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>DAY-12-16</h1>-->
        <h1>DAY-12-16</h1>

<h5>Oremus</h5>

<p>
NOVENA DIO NATALE / VIENI, BAMBINO GESÙ / Cristo è venuto: eppure noi l'attendiamo ancora come già gli antichi figli di Israele. Cristo è in mezzo a noi: eppure noi viviamo l'esperienza dell'esilio, "sapendo che finché abitiamo nel corpo siamo in esilio lontano dal Signore" (2Cor 5,6). / Tutto il Nuovo Testamento è permeato di questa attesa del Cristo che deve venire e che sembra continuamente imminente. Ma il libro che riassume le attese di tutte le generazioni cristiane è l'Apocalisse, nei suoi ultimi passi. Gesù verrà presto. "Ecco, io verrò presto e porterò con me il mio salario, per rendere a ciascuno secondo le sue opere. lo sono l'Alfa e l'Omega, il Primo e l'Ultimo, il Principio e la Fine. Beati coloro che lavano le loro vesti: avranno parte all'albero della vita e potranno entrare per le porte nella città. Fuori i cani, i fattucchieri, gli immorali, gli omicidi, gli idolatri e chiunque ama e pratica la menzogna! lo, Gesù, ho mandato il mio Angelo per testimoniare a voi queste cose riguardo alle Chiese. lo sono la radice della stirpe di Davide, la stella radiosa del mattino" (Ap 22, 12-16). / Senza distinzioni e condizioni. Il mondo intero è nell'attesa e la nostra stessa preghiera deve essere protesa verso la venuta del Signore. In questo "Vieni, Bambino Gesù", la nostra preghiera dovrebbe far proprie tutte le attese, le sofferenze fisiche e morali dell'umanità che vive accanto a noi. La sua venuta è, per ciascuno di noi, una realtà viva: «Ecco, sto alla porta e busso. Se qualcuno ascolta la mia voce e mi apre la porta, verrò da lui, cenerò con lui ed egli con me» (Ap 3,20). / Se lasciamo entrare il Bambino, ci farà partecipi dei suoi doni e dei suoi beni; dirà una parola a ciascuno di noi. Questa parola si rivolge a tutti, senza distinzioni e condizioni. Nonostante i nostri peccati passati, la nostra mediocrità, l'insensibilità spirituale, basta credere all'Amore. La grazia di Dio può porre rimedio a tutto. (J. Danielou) / Noi Ti invochiamo... In mezzo alle angustie del tempo presente - Noi Ti invochiamo, o Bambino Gesù. Nella speranza di contemplare in Cielo quelle realtà in cui gli Angeli bramano fissare lo sguardo. - Noi Ti invochiamo, o Bambino Gesù. Per noi stessi e per quanti attendono con fiducia la tua venuta - Noi Ti invochiamo, o Bambino Gesù. Per il mondo intero e per gli uomini che ancora non Ti conoscono - Noi Ti invochiamo, o Bambino Gesù. O Bambino Gesù, degnati di accogliere la preghiera di quanti credono e sperano in Te; vieni presto a liberarci da questo nostro esilio e riuniscici nel tuo regno glorioso, dove Tu vivi e regni con il Padre e lo Spirito Santo nei secoli dei secoli. Amen.
</p>

<p>
Signore sto vivendo nel modo giusto, sto seguendo la tua Parola? Illuminami con il tuo esempio, converti il mio sguardo e il mio cuore. Aiutami ad essere forte, a cambiare la rotta quando necessario, ad essere saldi in Te lungo il cammino.
</p>

<p>
Dio è l’arciere / È bello, è glorioso ricevere la ferita dell’amore! Uno riceve il dardo dell’amore carnale, un altro è ferito da una passione terrena. Ma tu metti a nudo le tue membra e offriti alla saetta meravigliosa: Dio è l’arciere! Ascolta la freccia che dice: “Egli ha fatto di me una freccia scelta, mi ha nascosto nella sua faretra” e mi ha detto: E’ gran cosa per te essere chiamato mio servitore”. Beata la sorte di quelli che sono feriti da questa freccia! Da essa furono feriti quelli che dicevano: “Non ardeva forse il nostro cuore mentre ci spiegava le Scritture?” (Origene)
</p>

<p>
In un momento storico nel quale il regno del mondo si sfascia dalle fondamenta, è di suprema importanza volgere gli occhi al vero, unico ed eterno Re, nel quale soltanto è riposta la speranza del mondo". (Servo di Dio don Dolindo Ruotolo)
</p>

<p>
Preghiera su ogni sofferenza<br>
La preghiera quotidianaby leggoerifletto / 2h<i>keep unread</i>hide
</p>

<p>
Benedetta sei tu, o Maria, modello della nostra fede ed immagine viva del nostro itinerario verso Cristo. Benedetta sei tu, Vergine Maria, modello di carità e di amore materno, per tutti coloro che cercano consolazione. Benedetta sei tu, che hai generato per noi la sorgente della vita. Benedetta perché hai associato ciascuno di noi alla sofferenza redentrice di Cristo Crocifisso, e ci hai chiamati a servire chi soffre. Benedetta sei tu, perché ci precedi sulla via del Vangelo e ci inviti a fare ciò che Egli ci dirà di compiere lungo le vie del mondo. Benedetta sei tu, perché ci insegni ad amare i poveri, gli umili, i peccatori, come Dio li ama. Benedetta sei tu, Madre del Signore, e benedetto il frutto del tuo grembo, Gesù Cristo nostro Signore. Beata Colei che ha creduto! Beato chi vive la Parola del Signore! Si apra il nostro cuore al mistero dell'amore di Dio, si converta la nostra vita alla ricchezza del suo perdono. Avremo così la gioia, la luce, la vita, poiché la misericordia divina si stende su quelli che lo temono. Maria, Immacolata Madre di Dio e degli uomini, ascolta la preghiera dei malati, esaudisci le nostre invocazioni, dona al mondo la pace; donaci Gesù, nostra vera pace.
</p>

<h5>Quotes</h5>

<p>
<ul>
<li>Pregate con semplicità come bambini, con un desiderio di amare molto e di fare oggetto del proprio amore chi non è amato. (Madre Teresa di Calcutta)</li>
<li>Un vincente trova sempre una strada, un perdente trova sempre una scusa. (Lao Tse)</li>
<li>La collera comincia dalla pazzia e finisce nel pentimento (Arabia)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Aivanhov</h5>

<p>
<b>16/12/2001</b> Avete un alto ideale, e spesso vi scoraggiate perché vi sembra di non riuscire a realizzarlo, è troppo difficile e non vi sentite all'altezza. Così finite col dire a voi stessi: "Non vale la pena continuare, sono sciocco a intestardirmi, ho perso degli anni a nutrire un ideale irrealizzabile. È ridicolo. Intorno a me, tutti ci sono riusciti e vivono tranquillamente, soddisfatti della loro sorte; solo io mi aspetto di realizzare desideri impossibili. Ormai è finita. Rinuncio". Sappiate allora, che taglierete il filo che vi lega al Cielo, e questo è sciocco. Non dovete mai rinunciare al vostro ideale, malgrado le vostre lacune e inadeguatezze. Quante persone di valore si sono scoraggiate senza sapere che, se avessero perseverato, avrebbero raggiunto il loro scopo! 
</p>

<p>
<b>16/12/2002</b> L'egoista non può essere felice, poiché nel suo cuore, nella sua anima, tutto è ristretto. Per essere felici bisogna allargarsi fino ad abbracciare il mondo intero, e soltanto l'amore permette tale dilatazione. Colui che possiede molto amore si estende, si dilata, abbraccia l'universo, vibra con l'universo; tutto si apre a lui, non incontra più barriere e la felicità non lo lascia più. La condizione della felicità è l'amore, sì, solo l'amore, non la scienza e nemmeno la filosofia. La scienza e la filosofia possono al massimo prepararci il cammino, orientarci, illuminarci, ma non sono in grado di renderci felici. È ciò che aveva compreso Salomone dicendo: "Molta saggezza, molti dispiaceri. Più sapere, più pene". Coloro che sanno molte cose non sono poi molto felici; sono felici soltanto coloro che hanno molto amore nel proprio cuore, anche se non sanno niente. 
</p>

<p>
<b>16/12/2003</b> La sensazione di solitudine è una delle sofferenze più tremende che un essere umano possa provare. Ognuno ha bisogno di trovare colui o colei con cui poter condividere i propri pensieri, le proprie emozioni e aspirazioni, un essere con cui fare ogni giorno degli scambi armoniosi. Questo essere ideale evidentemente è molto difficile da trovare. Molti libri hanno spiegato l'angoscia e la sofferenza creata dall'impossibilità di scoprire quella che alcuni chiamano l'anima gemella! Ma tutto questo nasce in realtà dal fatto che l'anima umana può essere colmata definitivamente e completamente solo da Dio. Chi vuole vincere la solitudine, sentire ogni giorno che non è solo ma che è circondato da esseri che lo amano e lo comprendono e sentirsi ricolmo di una presenza immensa fatta di gioia e di luce, deve unirsi a Dio, ma a Dio in quanto manifestazione, cioè unirsi alla saggezza, all'amore e alla verità. Per chi mette l'amore nel proprio cuore, la saggezza nei suoi pensieri e la verità nella propria volontà, la solitudine non esiste più. 
</p>

<p>
<b>16/12/2004</b> La vita e la morte sono così strettamente legate che nell'esistenza c'è sempre qualcosa che deve morire affinché un'altra possa vivere. Che lo si voglia o no, è un dilemma al quale non si può sfuggire. Si può già fare questa osservazione nel campo della salute. Quanti malati, ai quali il medico ha detto di smettere di fumare o di bere alcool, hanno l'impressione che, se seguissero quei consigli, non potrebbero più vivere! Eh sì, poiché si tratta di due concezioni della vita che entrano in conflitto: quella della vita istintiva e quella della vita ragionevole. Per vivere una cosa, bisogna rinunciare ad un'altra. Colui che, con la scusa di vivere più intensamente o più piacevolmente, non rispetta le leggi della vita fisica, si ammala e muore. Si deve scegliere la forma di vita che si vuole privilegiare, poiché non si può vivere tutto contemporaneamente.
</p>

<p>
<b>16/12/2005</b> Come le pietre preziose non perdono mai il loro valore, così niente potrà diminuire il valore delle qualità e delle virtù che portiamo in noi, e dal momento in cui lavoriamo per svilupparle, non deve preoccuparci nient’altro, qualsiasi cosa accada: errori, insuccessi, fallimenti, delusioni, sofferenze. Il minimo dubbio tradisce la nostra ignoranza sui veri valori. Voi reclamate dei risultati… Ma in realtà, non li avete già, sapendo che tutto ciò che è buono, è eterno? Dite: «Oh, questo non riesco a comprenderlo». Sì, capisco, ma se non siete in grado di cogliere tutto oggi, non è grave, ci riuscirete più tardi, tra un anno, tra dieci anni, tra vent’anni, in un'altra incarnazione. Un giorno, inevitabilmente, capirete tutte queste verità. Se le abbandonate, col pretesto che non riuscite a capirle, ovviamente, non arriverete a niente. Per poter comprendere, un giorno, bisogna almeno cominciare a lavorare oggi. 
</p>

<p>
<b>16/12/2006</b> Nella misura in cui lo psichismo esercita un’influenza sul fisico, la fede può intervenire nella guarigione delle malattie; ma la sola fede non basta: è necessario accompagnare l’atto di fede con un vero lavoro del pensiero. Inoltre va ricordato che questo può applicarsi soltanto ad alcuni disturbi, come ad esempio il mal di testa o il mal di stomaco, le crisi di fegato, l’insonnia… Infatti, questi disturbi hanno spesso cause psichiche, come la collera, l’angoscia, la tristezza, uno shock… Ma in generale, una malattia fisica dev’essere curata con mezzi fisici. Allo stesso modo, una malattia psichica deve essere curata con mezzi psichici. Prescrivere dei medicinali ad una persona che soffre di disturbi psichici può dare qualche risultato, ma quei farmaci sono solo dei palliativi che non cambiano nulla in profondità. Sia il mondo fisico che il mondo psichico hanno leggi proprie che è necessario conoscere e rispettare se si vogliono ottenere risultati durevoli.
</p>

<p>
<b>16/12/2007</b> Da due millenni i cristiani ripetono che Dio è Amore, ma cosa hanno veramente compreso di questa verità? Dire che Dio è Amore significa avere coscienza che Egli ha dato tutto a tutti gli esseri, senza eccezioni. Soffrite, siete infelici, e pregate Dio di venire in vostro soccorso; voi pensate che essendo qui ed ora che avete bisogno del Suo aiuto, Egli ve lo debba dare. Ebbene, vi sbagliate. Dio non deve fare niente per voi ora, perché ha già fatto tutto. Creando l’uomo, Egli ha previsto tutto e gli ha dato tutto. Allora, non chiedete più niente. I veri figli di Dio sono coloro che non chiedono niente, perché sanno di avere già tutto. Sarebbe ridicolo chiedere mani per lavorare, piedi per camminare o occhi per vedere, perché li avete già, sia nel piano spirituale che in quello fisico. Dovete soltanto pregare per chiedere la luce, e sarà la luce a suggerirvi il modo migliore di impiegarli.
</p>

<p>
<b>16/12/2008</b> Allorché sono giunte ad un grado superiore di evoluzione, vi sono anime che, al momento di incarnarsi sulla terra, s’impegnano dinanzi alle entità celesti a compiere una missione: promettono di sviluppare le facoltà e le virtù che già possiedono, allo scopo di aiutare e illuminare gli esseri umani. Qualunque sia la forma in cui viene fatta quella promessa, la si può riassumere così: mettere le proprie qualità, le proprie possibilità spirituali e materiali al servizio degli altri. Direte: «Ma allora, non tutte le anime che scendono sulla terra hanno una missione da compiere? Alcune vengono ad incarnarsi senza una destinazione particolare?» Bisogna comprendere: tutti gli esseri umani sono figli e figlie di Dio, e questo impone loro degli obblighi, ma le anime non sono giunte tutte allo stesso grado di evoluzione. Molte sono ancora deboli, senza esperienza, e scendono per istruirsi, perfezionarsi; è questa, per il momento, la loro unica vera missione, ed è già molto.
</p>

<p>
<b>16/12/2009</b> Per sfuggire ai vostri malesseri interiori, c’è sempre una soluzione: cambiare piano. Prendiamo un esempio. Siete preoccupati, scoraggiati, avete l’impressione che tutto sia contro di voi, gli avvenimenti, gli esseri umani; ed ecco che vi addormentate. Quando vi risvegliate, qualche istante dopo, sentite che qualcosa è cambiato. Cos’è successo? Addormentandovi, avete cambiato piano; siete sfuggiti, e i “nemici” che vi perseguitavano non hanno potuto inseguirvi. C’è sempre un luogo in cui potete rifugiarvi, e molte sofferenze vi verrebbero risparmiate se sapeste cambiare piano. Pensateci. Invece di sprofondare in certi stati negativi come sabbie mobili, reagite immediatamente. Non appena avvertite una tristezza, uno scoraggiamento, cercate di andare in una regione nella quale sfuggirete a quei dolori. Se i vostri tormenti si trovano nell’intelletto, andate nel cuore. Se siete perseguitati sia nel cuore sia nell’intelletto, salite nell’anima. Se vi si perseguita anche nell’anima, rifugiatevi nello spirito. Nello spirito, nulla può più raggiungervi.
</p>

<p>
<b>16/12/2010</b> È naturale che vogliate attirare l'amore o l'amicizia di qualcuno, ma non dovete mai ricorrere a mezzi di pressione come il denaro, i regali, la seduzione o il ricatto. Anche se tanti uomini e donne si servono in generale di questi mezzi, perché sono ovviamente i più facili, voi, guardatevi bene dall'utilizzarli. Il solo mezzo di cui avete il diritto di servirvi per attirare l'amore è la luce, ed è anche l'unico che sia veramente efficace. Inviate all'essere dal quale volete farvi amare dei doni di luce spirituale, dei colori che spargerete attorno a lui, sapendo che la luce e i colori sono entità vive. Quando la sua anima sentirà la presenza di quelle entità benefiche, penserà a voi con riconoscenza e vi apprezzerà sempre più.
</p>

<p>
<b>16/12/2011</b> Imporsi agli altri, dare ordini: questo, gli esseri umani lo fanno spontaneamente. Ma quando in loro si manifesta un desiderio che li avvinghia come un serpente, si mettono a sua disposizione e capitolano senza opporre resistenza. Analizzatevi e vedrete che è proprio così che succede, anche con voi. Gli esseri umani sono capaci di dare ordini agli altri, ma incapaci di darne a se stessi per ristabilire la situazione. Ora, il lavoro del discepolo consiste appunto nel prendere coscienza del proprio essere interiore per ristabilirvi l’ordine, per ritrovare quella regalità perduta a causa dei suoi desideri inferiori e delle sue passioni. Tutti i lavori che egli può realizzare in altri campi impallidiscono di fronte all’importanza di un unico lavoro: mettersi in armonia con il Cosmo e instaurare quell'armonia nel proprio regno, imponendosi al proprio popolo – vale a dire proprie sue cellule. A queste, egli dice: «Farete la mia volontà e nient'altro!» e le cellule sono obbligate a sottomettersi, perché egli si impone a loro non in virtù della sua autorità personale, ma grazie alla sua obbedienza alle leggi divine. È così che ritrova la sua regalità.
</p>

<p>
<b>16/12/2012</b> Quando si vuole dire «capisco», capita che a volte si dica «vedo». Esistono, in effetti, svariate forme di visione che vengono denominate in modo diverso a seconda dei piani ai quali si applicano. Al livello più elevato, si manifesta la visione dello spirito che si percepisce come una rivelazione. Questa visione non ha ovviamente alcun supporto fisico, materiale, e il più delle volte non si ha realmente coscienza di vedere, e tuttavia si vede. Se all’improvviso ricevete, sotto forma di un’idea, la rivelazione di una realtà superiore, è perché siete riusciti a proiettare molto lontano e molto in alto alcuni raggi di voi stessi, e quei raggi vi fanno vedere nell’Universo una struttura, delle leggi, delle corrispondenze. È la luce dello spirito che illumina la realtà e permette di coglierne gli aspetti più elevati.
</p>

<p>
<b>16/12/2013</b> Qualcuno rientra a casa la sera, lamentandosi di essere sfinito perché ha avuto una giornata faticosa: difficoltà sul lavoro, una discussione finita male ecc. Gli verrà dunque consigliato di andare a riposarsi, ma lui come si comporterà?... Poiché ignora che la prima cosa da fare è dimenticare ciò che lo ha contrariato, si stenderà sul letto per poi rigirarsi a destra e a sinistra rimuginando la sua irritazione e il suo scoraggiamento... Perciò, anche se rimarrà disteso più di un'ora, non solo non si riposerà, ma si sentirà ancora più stanco poiché non avrà smesso di ricordarsi ciò che avrebbe invece dovuto dimenticare. Volete veramente riposarvi? Cominciate con l'agire sul vostro sistema nervoso. Per un momento lasciate tutto da parte, in modo da dare alle forze che vi abitano la possibilità di riprendere il sopravvento. Per ricominciare a circolare armoniosamente nel vostro organismo, l'influsso nervoso ha bisogno che vi mettiate in uno stato di pace, di armonia e di silenzio interiore. E a quel punto sì, la stanchezza vi abbandonerà.
</p>

<p>
<b>16/12/2014</b> Voi potete accettare una prova, potete comprenderla, ammettere che sia inevitabile, ma allo stesso tempo provare amarezza, tristezza, rimpianto: pensate che sarebbe stato molto meglio non doverla subire! In tal caso dite a voi stessi che quella prova non è ancora terminata. Quando allora una prova può dirsi terminata? Quando siamo in grado di rallegrarcene. Sì, rallegrarcene! È possibile che in apparenza essa non ci abbia dato nulla, ma che anzi ci abbia fatto perdere molte cose, perfino degli esseri a noi cari. Eppure, dopo quella prova, viene un giorno in cui sentiamo che la nostra luce, il nostro amore e la nostra forza sono aumentati, e che siamo abitati da una pace e una gioia che prima non conoscevamo. Allora, e soltanto allora, possiamo dire che la prova è terminata.
</p>

<p>
<b>16/12/2015</b> La questione della castità e della continenza generalmente viene posta male dalla religione. Perché? Perché in realtà l’atto d’amore di per sé non è né buono né cattivo: è solamente ciò che l’uomo e la donna sono in grado di farne. Se non hanno lavorato su se stessi per purificarsi, nobilitarsi e illuminarsi, con quell’atto comunicano al proprio partner certe influenze nocive. L’amore vero deve migliorare tutto nell’essere che amate, deve elevarlo, rafforzarlo, illuminarlo. Il fatto che poi si esprima fisicamente o meno è secondario. Si può amare qualcuno senza mai toccarlo, e tuttavia avvelenarlo con quell'amore. C'è dunque una sola domanda che dovete farvi per valutare la qualità del vostro amore: grazie ad esso, l’essere che amate raggiunge la pienezza? Se deperisce, si indebolisce e perde la gioia di vivere, chiedetevi cosa abbiate fatto per rovinare quella creatura. Dovevate coltivarla come un fiore in un giardino, e ora non potete essere tanto fieri di voi. Non vi rimane altro che cercare di riparare ai vostri errori. Il vostro amore deve far crescere un essere. Se vedete che egli rifiorisce grazie al vostro amore, allora potete rallegrarvi e ringraziare il Cielo. 
</p>

<p>
<b>16/12/2016</b> La maggior parte delle religioni insegna che le nostre sofferenze provengono da Dio: è Dio stesso che invia delle prove ai giusti perché li ama, ed è sempre Dio a perseguitare i malvagi per punirli dei loro errori e obbligarli a riprendere la retta via. Ma come stanno le cose in realtà? Esistono leggi immutabili che reggono l'universo creato da Dio, come pure il suo funzionamento. Dato che l'essere umano fa parte dell'universo, se egli trasgredisce le leggi, si scontra con le potenze cosmiche e riceve qualche colpo. In un certo senso si può dunque dire che Dio lo punisce. Oppure egli fa degli sforzi per comprendere e rispettare sempre più le leggi; in tal caso, benché le difficoltà che necessariamente incontra siano causa di sofferenza anche per lui, tali sofferenze – che ciascuno incontra sul cammino dell'evoluzione – concorrono al suo corretto sviluppo. Perciò si può anche dire che Dio fa soffrire i giusti: Egli li fa soffrire perché il Suo amore vuole la loro crescita, il loro pieno sviluppo. Questo amore fa anch'esso parte delle leggi cosmiche. 
</p>

<p>
<b>16/12/2017</b> Noi abbiamo naturalmente la tendenza a identificare Dio con il bene. In realtà non è così: il bene non è ancora Dio stesso; è una manifestazione di Dio, ma non è Dio. Dio si trova al di sopra del bene e del male, e noi non possiamo sapere ciò che Egli è realmente. Tuttavia, dato che il bene è per noi la più alta manifestazione di Dio, pensando al bene noi ci leghiamo a Lui: la nostra coscienza esce dalla regione delle tenebre dove regnano la sofferenza, l'angoscia e il terrore, e va a raggiungere il Centro, il Principio creatore. Essendo Dio stesso ad aver creato tutto, Egli conosce le proprietà di tutti gli elementi, di tutte le forze e di tutte le creature nell’universo, e ci darà i mezzi per rimediare alle nostre debolezze e alle nostre lacune. La creazione è vasta, immensa e di una diversità infinita, e noi non potremo mai abbracciarla nella sua totalità. Solo il Creatore, che è al di sopra del bene e del male, possiede tutto il sapere, tutti i poteri, ed è a Lui che dobbiamo ricorrere per chiedere aiuto.
</p>

<p>
<b>16/12/2018</b> Qualcuno rientra a casa la sera, lamentandosi di essere sfinito perché ha avuto una giornata faticosa: difficoltà sul lavoro, una discussione finita male ecc. Gli verrà dunque consigliato di andare a riposarsi, ma lui come si comporterà?... Poiché ignora che la prima cosa da fare è dimenticare ciò che lo ha contrariato, si stenderà sul letto per poi rigirarsi a destra e a sinistra rimuginando la sua irritazione e il suo scoraggiamento... Perciò, anche se rimarrà disteso più di un'ora, non solo non si riposerà, ma si sentirà ancora più stanco poiché non avrà smesso di ricordarsi ciò che avrebbe invece dovuto dimenticare. Volete veramente riposarvi? Cominciate con l'agire sul vostro sistema nervoso. Per un momento lasciate tutto da parte, in modo da dare alle forze che vi abitano la possibilità di riprendere il sopravvento. Per ricominciare a circolare armoniosamente nel vostro organismo, l'influsso nervoso ha bisogno che vi mettiate in uno stato di pace, di armonia e di silenzio interiore. E a quel punto sì, la stanchezza vi abbandonerà.
</p>

<p>
<b>16/12/2019</b> Quando dovete servirvi di un oggetto, pensate a prenderlo con dolcezza. Perché, in un certo modo, tutti gli oggetti sono vivi e trattengono ciò che avviene attorno a loro. Sono come le lastre sensibili del fotografo: si potrebbe far loro raccontare una quantità di avvenimenti dei quali sono stati testimoni. Anche se vi è difficile ammetterlo, accettate l’idea che tutti gli oggetti da voi toccati s’impregnano delle vostre emanazioni. In tutte le stanze della casa in cui abitate, ci sono dunque oggetti ricoperti di strati che sono buoni o cattivi conduttori della luce del mondo che è in alto. E se su quegli oggetti si depositano pensieri e sentimenti carichi di odio, parole malevole e sguardi cattivi, quegli stessi oggetti diventano come calamite: attirano le correnti malefiche che circolano nello spazio. Allora, siate attenti affinché, grazie alle vostre parole, ai vostri pensieri e ai vostri sentimenti, gli oggetti attorno a voi diventino calamite che attireranno solo la luce, la gioia, la bellezza e anche la salute, e li diffonderanno tutt'intorno a voi.
</p>

<p>
<b>16/12/2020</b> Tutti vogliono essere apprezzati e riconosciuti per quello che fanno, e se ciò non avviene, sono delusi, amareggiati, e si tormentano. Ebbene, ecco una debolezza di cui il discepolo deve sbarazzarsi. Essendo consapevole che la propria attività è benefica, disinteressata, luminosa, e avendo fiducia nelle leggi cosmiche, egli sa che un giorno o l'altro riceverà la stima e il posto che merita. Se c'è una cosa alla quale dovete credere è l'esistenza di leggi nell'universo. Voi pronunciate una parola, fate un gesto, avete un desiderio, formulate un pensiero: tutto viene subito registrato, classificato, e produce dei risultati. È su queste leggi che si deve contare, poiché attorno a voi tutto può cambiare, tranne le leggi: un giorno o l'altro esse vi invieranno esattamente ciò che meritate, in base al modo in cui avrete lavorato. Dunque, contate unicamente sul vostro lavoro.
</p>


        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/ZAPP/QUOTIDIE.html'>QUOTIDIE</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/ZAPP/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a>
<ul>
<li><a href="./DAY-11-29.html" title="DAY-11-29" class="page">DAY-11-29</a></li>
<li><a href="./DAY-11-30.html" title="DAY-11-30" class="page">DAY-11-30</a></li>
<li><a href="./DAY-12-01.html" title="DAY-12-01" class="page">DAY-12-01</a></li>
<li><a href="./DAY-12-02.html" title="DAY-12-02" class="page">DAY-12-02</a></li>
<li><a href="./DAY-12-03.html" title="DAY-12-03" class="page">DAY-12-03</a></li>
<li><a href="./DAY-12-04.html" title="DAY-12-04" class="page">DAY-12-04</a></li>
<li><a href="./DAY-12-05.html" title="DAY-12-05" class="page">DAY-12-05</a></li>
<li><a href="./DAY-12-06.html" title="DAY-12-06" class="page">DAY-12-06</a></li>
<li><a href="./DAY-12-07.html" title="DAY-12-07" class="page">DAY-12-07</a></li>
<li><a href="./DAY-12-08.html" title="DAY-12-08" class="page">DAY-12-08</a></li>
<li><a href="./DAY-12-09.html" title="DAY-12-09" class="page">DAY-12-09</a></li>
<li><a href="./DAY-12-10.html" title="DAY-12-10" class="page">DAY-12-10</a></li>
<li><a href="./DAY-12-11.html" title="DAY-12-11" class="page">DAY-12-11</a></li>
<li><a href="./DAY-12-12.html" title="DAY-12-12" class="page">DAY-12-12</a></li>
<li><a href="./DAY-12-13.html" title="DAY-12-13" class="page">DAY-12-13</a></li>
<li><a href="./DAY-12-14.html" title="DAY-12-14" class="page">DAY-12-14</a></li>
<li><a href="./DAY-12-15.html" title="DAY-12-15" class="page">DAY-12-15</a></li>
<li><b>DAY-12-16</b></li>
<li><a href="./DAY-12-17.html" title="DAY-12-17" class="page">DAY-12-17</a></li>
<li><a href="./DAY-12-18.html" title="DAY-12-18" class="page">DAY-12-18</a></li>
<li><a href="./DAY-12-19.html" title="DAY-12-19" class="page">DAY-12-19</a></li>
<li><a href="./DAY-12-20.html" title="DAY-12-20" class="page">DAY-12-20</a></li>
<li><a href="./DAY-12-21.html" title="DAY-12-21" class="page">DAY-12-21</a></li>
<li><a href="./DAY-12-22.html" title="DAY-12-22" class="page">DAY-12-22</a></li>
<li><a href="./DAY-12-23.html" title="DAY-12-23" class="page">DAY-12-23</a></li>
<li><a href="./DAY-12-24.html" title="DAY-12-24" class="page">DAY-12-24</a></li>
<li><a href="./DAY-12-25.html" title="DAY-12-25" class="page">DAY-12-25</a></li>
<li><a href="./DAY-12-26.html" title="DAY-12-26" class="page">DAY-12-26</a></li>
<li><a href="./DAY-12-27.html" title="DAY-12-27" class="page">DAY-12-27</a></li>
<li><a href="./DAY-12-28.html" title="DAY-12-28" class="page">DAY-12-28</a></li>
<li><a href="./DAY-12-29.html" title="DAY-12-29" class="page">DAY-12-29</a></li>
<li><a href="./DAY-12-30.html" title="DAY-12-30" class="page">DAY-12-30</a></li>
<li><a href="./DAY-12-31.html" title="DAY-12-31" class="page">DAY-12-31</a></li>
</ul>
</li>
<li><a href="../VERBUM.html" title="VERBUM" class="page">VERBUM</a></li>
</ul></li>
</ul>

</div>

</div>
 
</body>
</html>
