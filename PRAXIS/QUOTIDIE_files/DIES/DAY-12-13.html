	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>DAY-12-13</h1>-->
        <h1>DAY-12-13</h1>

<h5>Oremus</h5>

<p>
Preghiera a Santa Lucia Vergine e Martire / O gloriosa Martire della Cattolica Chiesa, luce di santità ed esempio di fortezza pensando alle tue sublimi virtù, nasce in me la brama di praticarle, ma sono debole a tanto: perciò a te mi volgo, o vergine, e ti prego d'ottenermi dal Sommo Bene la costanza nell'effettuare il mio desiderio ed una scintilla del tuo divino amore: acciocché io sprezzi, al par di te, i vani piaceri terreni aspirando solennemente ai gaudii eterni. Così sia.
</p>

<p>
Signore Gesù, che hai chiamato chi hai voluto, chiama molti di noi a lavorare per Te, a lavorare con Te. Tu, che hai illuminato con la tua parola quelli che hai chiamati e li hai sostenuti nelle difficoltà, illuminaci con il dono della fede in te. E se chiami qualcuno di noi, per consacrarlo tutto a Te, il tuo amore riscaldi questa vocazione fin dal suo nascere e la faccia crescere e perseverare sino alla fine. Amen. (Papa Giovanni Paolo II)
</p>

<p>
Assetati di Te / O Signore troppe sono le proposte, troppe le distrazioni, su cosa devo costruire la mia vita? O Signore cerco certezze e felicità, chi mi sazierà per sempre? O Signore troppi sono i deserti nei quali mi perdo, chi annaffierà la mia anima? O Signore mi circonda troppa superficialità e tristezza, esiste la Roccia che rende eterna la mia vita? O Signore trasforma i miei deserti in prati fioriti, desidero essere radice che affonda lungo i fiumi. O Signore sii Tu la mia Roccia, che nemmeno la morte distrugge! Voglio fare della mia vita una casa forte, per questo punto tutto su di te! O Signore siamo deserti inquieti, siamo pula al vento, finché non ci immergiamo nel balsamo del Tuo Amore. Amen. (Roberto Oliva)
</p>

<p>
Il Rosario è: la preghiera senza parole, la preghiera delle parole tutte uguali, la preghiera di quando non ci sono parole, la preghiera di quando non si sa cosa dire, cosa chiedere, per cosa pregare, E la preghiera di quando non c'è altro da fare, non si sa dove andare. E' la preghiera della disperazione, della desolazione, dell'afflizione. E' la preghiera che si ripete, che riposa, che consola. E' la preghiera nella stanchezza, nel non pensare, nel non cercare. E' la preghiera per pregare. E' la preghiera del non dire. E' la preghiera dove non c'è ragionamento, non c'è ricerca, non c'è lavoro. E' la preghiera di chi ha già detto tutto, o non vuol parlare. E' la preghiera che si esaudisce perché Lui non resiste a Sua Madre e Lei non resiste a noi. E' la preghiera della tenerezza, della dolcezza, del sentirsi amati. E' la preghiera della Sua presenza che aumenta piano in noi. E' la preghiera che attraversa il filo dei pensieri e la memoria di ieri. La preghiera che in preghiera tutto trasforma, anche le distrazioni, i desideri, le paure e le emozioni da cui si lascia attraversare. La preghiera di tutti per tutti ma diversa per ciascuno. La preghiera che accoglie, che scioglie, che guarisce, che pulisce. La preghiera che rasserena, che calma, che sostiene, che rafforza. La preghiera potente, perché umile, semplice, senza tanti discorsi. La preghiera della notte, del giorno, dell'estate, dell'inverno, di ogni stagione, per ogni età, per ogni volta che uno non si sente tanto importante, non si crede onnipotente, non si sente alla pari. Per ogni volta che ci si accorge che i ragionamenti non reggono, che le parole non filano, che i pensieri non vengono. Per ogni volta che ci si rende conto che provare a spiegarsi non serve, che uscirne da soli è impossibile. E' fidarsi. E' affidarsi. E' credere che può essere meglio di molti discorsi. E' il modo, a volte più semplice, a volte più onesto, a volte più leale, talvolta l'unico in cui diciamo: lo so che ci sei, lo so che lo sai, lo so che sai tutto, lo so che mi aiuterai.
</p>

<h5>Quotes</h5>

<p>
Assai triste è colui che, potendo avere fuoco, finisce per propria scelta  di  morire  di  freddo,  come  chi  avendo  cibo  si  lascia  morire  di  fame innanzi  una  tavola  imbandita!  Prendete,  prendete  il  Cibo  vostro! Prendete Cristo, dolce Gesù, crocifisso. (S. Caterina da Siena)
</p>

<p>
Tutto era così nero nella mia vita e tu, mio Dio, l’hai illuminato. Non dimenticarlo cuore mio, non dimenticarlo! (Theodor Haecker)
</p>

<p>
Ogni libro va masticato per estrarne il succo (Cina)
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<p>
Santa Lucia, dal nome evocatore di luce, martirizzata probabilmente a Siracusa sotto Diocleziano (c. 304), fa parte delle sette donne menzionate nel Canone Romano. Il suo culto universalmente diffuso è già testimoniato dal sec. V. Un’antifona tratta dal racconto della sua passione la saluta come «sponsa Christi». La sua «deposizione» a Siracusa il 14 dicembre è ricordata dal martirologio geronimiano (sec. VI).
</p>

<h5>Poesia</h5>

<p>
Verrà un giorno più duro degli altri: scoppierà la pace sulla terra come un sole di cristallo. Un fulgore nuovo avvolgerà le cose. Gli uomini canteranno nelle strade liberi ormai della morte menzognera. Il frumento crescerà sui resti delle armi distrutte e nessuno verserà il sangue del fratello. Il mondo sarà allora delle fonti e delle spighe che imporranno il loro impero d'abbondanza e freschezza senza frontiere. (Jorge Carrera Andrade)
</p>

<h5>Aivanhov</h5>

<p>
<b>13/12/2001</b> Attualmente si cerca di dare un'istruzione a tutti e si è costretti a constatare che spesso è accompagnata da agitazioni e ribellioni. Come mai il sapere, lo sviluppo intellettuale, che sono tuttavia buone acquisizioni, sono all'origine di tanti scontri e di tante disgrazie? In realtà, la causa non è il sapere, ma la sua natura. Istruire le persone significa aprir loro gli occhi, ma ciò che cominciano a vedere sono le ingiustizie e le ineguaglianze sociali. Gli altri sono ricchi e potenti mentre loro sono poveri e deboli; è ovvio quindi che si desti in loro la ribellione ed il desiderio di vendetta. Incominciano a desiderare una quantità di cose alle quali prima non avevano mai pensato, poiché ne ignoravano perfino l'esistenza, e siccome non sanno come ottenerle, se ne impossessano nel modo più diretto: con la violenza. Mi direte: "Ma allora bisogna mantenere la gente nell'ignoranza e nell'oscurità?" Niente affatto! Bisogna solo riflettere sulla natura del sapere che viene impartita agli esseri umani e, siano essi già istruiti o ignoranti, presentare loro un sapere che li apra alle aspirazioni dell'anima e dello spirito. 
</p>

<p>
<b>13/12/2002</b> Quanti discepoli non sanno cosa devono fare seguendo un Maestro! A causa dei libri che hanno letto o di storie che sono state raccontate loro, cercano un Maestro e, quando credono di averlo trovato, si pongono domande inutili: "Il mio Maestro è la reincarnazione di Gesù, di San Giovanni, di Budda? È Melchitsédek?" Ebbene è tempo perso e sarebbe meglio per il discepolo riflettere su ciò che è più utile per il suo Maestro e per sé stesso. La cosa più utile è quella di imparare a lavorare con l'amore e con la luce. Il discepolo non deve domandarsi se il suo Maestro è più grande o più piccolo del tale o del tal altro; non è questo che lo farà evolvere. Ciò che lo farà evolvere è il suo lavoro e la sua fedeltà nei confronti del suo Maestro. 
</p>

<p>
<b>13/12/2003</b> Per poter risolvere alcuni problemi a volte è utile dimenticarli per qualche tempo e allontanarsi da loro, andando a fare un ritiro di qualche ora o di qualche giorno. Mi direte: "Ma, se si cerca di sfuggire ai problemi, non si riuscirà mai a trovare una soluzione!" Ecco, è proprio qui che vi sbagliate. Se i vostri problemi vi assillano, non riuscirete a sbarazzarvi di loro, al contrario, spesso così facendo, contribuiamo a trattenerli. Cercate invece di mettere per qualche tempo da parte i vostri problemi e troverete quelle condizioni che vi permetteranno di fare un lavoro interiore, di elevarvi col pensiero fino al mondo della luce ed in tal modo troverete le soluzioni. Si dice spesso che la notte porta consiglio. Certamente, perché durante il sonno ci si dimentica di tutto e si fa un lavoro nel subcosciente che permette poi di vedere più chiaramente. Allora, perché non fare la stessa cosa ogni tanto, ma in modo cosciente? 
</p>

<p>
<b>13/12/2004</b> Noi tutti possediamo un'anima e uno spirito, i quali hanno dei bisogni. Se tante persone non li sentono, questo accade perché li hanno soffocati lasciandosi andare a una vita senza ideali. Ma quei bisogni sono là, e talvolta si manifestano negli esseri senza che ne possano comprendere il linguaggio. Tutte quelle esperienze pericolose, come per esempio la droga, che attualmente allettano i giovani ma anche gli adulti, sono le espressioni di una carenza, un richiamo dell'anima affamata di infinito che reclama il suo cibo… Perché, cosa resta per l'anima in una società dove si sono distrutte tutte le credenze in un mondo divino e dove presentano per ideale la lotta politica, la riuscita economica o sociale? Dato che l'anima viene privata degli alimenti spirituali di cui ha bisogno per proiettarsi nello spazio, li va a cercare nella materia, in sostanze come il tabacco, l'alcool, la droga… tutto quello che viene chiamato «paradiso artificiale». Eh sì, quando non si danno all'anima quegli alimenti spirituali di cui ha bisogno, essa cerca di arrangiarsi con alimenti materiali. Ma ecco che, purtroppo, quegli alimenti distruggono l'uomo.
</p>

<p>
<b>13/12/2005</b> È vero che l’esistenza presenta ogni sorta di tentazioni e, per la maggior parte delle persone, è normale essere tentate e soccombere; secondo loro, è più o meno per questo che sono discese sulla terra: per precipitarsi verso tutto ciò che le attira. Ma il discepolo di un Insegnamento iniziatico ha un’altra visione delle cose: egli sa che non è venuto sulla terra per cercare il piacere, ma per fare un lavoro su sé stesso, e se soccombe se ne rammarica, perché sente che si è indebolito, svilito. Allora, per evitare questo rimpianto, queste sofferenze, prima di lanciarsi in un’impresa, egli dice a sé stesso: «Facendo questo o quest’altro, certamente soddisferò i miei desideri, ma quali saranno le ripercussioni della mia condotta su di me e su chi mi sta attorno?» E riflette… Chi non si pone queste domande, in seguito si stupirà di vedere che gli si presentano situazioni o problemi che non si aspettava. Ebbene, giustamente, non dovrà stupirsi: ciò che gli accadrà era previsto. Le conseguenze sono sempre prevedibili. 
</p>

<p>
<b>13/12/2006</b> Tutti quei successi, di cui gli scienziati sono tanto fieri, inducono oggi a riflettere e a porsi degli interrogativi. Credete che il vero progresso consista nell’inviare dei missili su altri pianeti? E per fare che cosa, alla fine? Per riuscire, un giorno, a sfruttare le risorse di quei pianeti, finendo così per introdurvi lo stesso disordine che c’è sulla Terra? Perché andare a disturbare tutto l’Universo? Certo, non c’è nulla di male nel voler esplorare il cosmo, ma non prima di aver compreso e risolto certe cose qui sulla Terra. Gli esseri umani non rispettano nulla, si credono liberi di andare ovunque, senza preoccuparsi degli sconvolgimenti che produrranno. Ma un giorno, dovranno pagarla molto cara, questa violenza. Sino a che gli scienziati non avranno altro scopo se non quello di offrire agli esseri umani dei mezzi per gettarsi sulla natura, per depredarla e sfruttarla senza considerare minimamente i danni da loro prodotti, non devono sentirsi fieri per i pretesi progressi che fanno compiere alla civiltà.
</p>

<p>
<b>13/12/2007</b> La croce è un simbolo che ha la sua origine nella natura stessa. È una croce quella che ci consente di orientarci nello spazio: i quattro punti cardinali (nord-sud, est-ovest) formano una croce che struttura lo spazio. Questa croce, la si ritrova nell’astrologia: i due assi perpendicolari (Ascendente-Discendente e Medio Cielo-Fondo Cielo) che suddividono il cerchio dello Zodiaco; è la croce del destino, quella che noi dobbiamo imparare a portare per guadagnarci l’immortalità. La linea verticale rappresenta il principio maschile, e la linea orizzontale il principio femminile, quei due principi che sono all’origine di tutta la Creazione. Il principio maschile è associato al fuoco che sale in verticale, e il principio femminile all’acqua che si espande in senso orizzontale. Inoltre, la croce è anche un albero che ci insegna come salire dalla terra al cielo. La si riscopre nell’Albero della Vita dei cabalisti, l’Albero Sefirotico.?
</p>

<p>
<b>13/12/2008</b> Non si diventa pedagoghi seguendo dei corsi o leggendo libri di pedagogia. Può essere pedagogo soltanto chi è nato pedagogo: con la sua sola presenza, il suo sguardo e le sue emanazioni, egli ha un’azione benefica sui bambini. Nella storia, sono esistiti esseri nati con questo amore e queste qualità morali: con la propria autorità naturale, influenzavano i bambini riuscendo a far miracoli con loro. I bambini sono sensibili, sentono da lontano se siete un maestro oppure no; e questo vale anche per gli animali. Osservate il cavallo: se il cavaliere è un fifone, il cavallo lo sente, e… hop… a terra! In caso contrario si sottomette. Anche i bambini hanno questa intuizione naturale. In realtà, la vera pedagogia non è altro che l’Iniziazione. Il vero pedagogo, è l’Iniziato. Con il loro esempio, la loro abnegazione, la loro pazienza e il loro sacrificio, i grandi Iniziati a poco a poco hanno educato l’umanità mostrandole nuovi cammini.
</p>

<p>
<b>13/12/2009</b> Le radici, il tronco e i rami… È tutto ciò che resta di un albero in inverno, dopo che i fiori e le foglie della primavera e i frutti dell’estate sono caduti. Sono quindi le parti più materiali che resistono e rimangono in permanenza durante tutto l’anno, mentre gli elementi più sottili e delicati fanno la loro comparsa soltanto periodicamente. Infatti, giunto l’anno seguente, ecco di nuovo le foglie, i fiori e i frutti. Se non si conoscessero le leggi che reggono la natura, ci si potrebbe preoccupare di fronte allo spettacolo di tutti quegli alberi neri e spogli. Ma queste leggi sono conosciute da tutti, e ognuno aspetta la primavera seguente per vedere la rinascita della vegetazione. Facciamo ora un’analogia: a che cosa corrispondono, nella vita dell’uomo, i fiori, le foglie e i frutti dell’albero? Alle ispirazioni che lo visitano di tanto in tanto e che sono le manifestazioni della sua anima e del suo spirito. Le ispirazioni vengono e poi ci lasciano, e quando ci lasciano, non dobbiamo scoraggiarci. Avendo la nostra anima e il nostro spirito già dato dei fiori e dei frutti, essi fioriranno e fruttificheranno di nuovo. Noi dobbiamo solo lavorare, preparare le condizioni affinché quei fiori e quei frutti siano sempre più belli, più profumati, più succulenti. 
</p>

<p>
<b>13/12/2010</b> Rimanendo freddi, rigidi, spenti e senza amore, molti si illudono di poter riuscire nella vita. Poveretti! Se vogliono riuscire, occorre che prima si abituino a diventare vivi, e non si diventa vivi se non imparando ad amare; anche per questo ci sono degli esercizi da fare. Quali? Eccone uno facilissimo. In un momento in cui nessuno vi vede, alzate la mano inviando tutto il vostro amore alla terra e al cielo, agli Angeli e al Signore, e dite: "Vi amo, vi amo, voglio essere in armonia con voi". Abituandovi così a proiettare nello spazio qualche cosa di vibrante, di intenso, diventate come una sorgente, come un sole. Perché certi esseri si rifugiano dietro un volto sinistro, sul quale non si legge né amore né bontà e nemmeno intelligenza? Non si accorgono di quanto sia pericoloso quell'atteggiamento, sia per sé che per gli altri. Essi devono imparare ad esprimere l'amore per diventare vivi, affinché il loro volto e il loro sguardo siano vivi, affinché la loro presenza sia viva.
</p>

<p>
<b>13/12/2011</b> A seconda dell'uso che si fa nella vita corrente della parola “maestro”, ci si rende conto che questo termine può avere parecchi significati. C'è il maestro che trasmette il suo sapere agli alunni, c'è il maestro che eccelle in una disciplina, che padroneggia una materia, sia essa fisica, intellettuale o artistica. Un Maestro spirituale, invece, non cerca di diventare un esperto in una qualsiasi materia; egli cerca di dominare, di padroneggiare unicamente se stesso, quindi la materia che gli è propria, sia essa fisica o psichica. Un Maestro non s'impone ai suoi discepoli: gli basta essere quello che è. Sta ai discepoli scoprire come ricevere la sua amicizia, la sua protezione, la sua luce, poiché egli non rimane mai lontano da loro: li accompagna e a ciascuno parla in una lingua che questi può comprendere. Di che lingua si tratta? Dell'esempio. Il Maestro dice: «Sopportate le sofferenze», e lui stesso accetta, senza ribellarsi, tutti i dolori dell'anima e del corpo. Se viene perseguitato o accusato ingiustamente, non cerca di vendicarsi. Al male, risponde con il bene.
</p>

<p>
<b>13/12/2012</b> L’esistenza non è una strada liscia e uniforme, ma è fatta di alti e bassi, di dossi e di buche che minacciano continuamente il nostro equilibrio. Tuttavia, è in questi squilibri che abbiamo le migliori condizioni per progredire. Che cosa sono le prove, le malattie o le guerre? Degli squilibri; in questi squilibri, gli esseri buoni trovano le condizioni per diventare ancora migliori, e i cattivi, purtroppo, per diventare ancora più cattivi. La vita crea delle perturbazioni per mettere gli esseri umani in quello stato di squilibrio che li costringerà a riflettere, a svilupparsi, o perlomeno a rivelarsi e a conoscere se stessi. Se non avessero prove o pericoli da affrontare, quanti non riuscirebbero mai a conoscersi! Così, alcuni, che sembravano capaci, intelligenti e onesti, cadono immediatamente o sono spinti a commettere atti vili, criminali; altri, invece, che parevano insignificanti, si manifestano come eroi o come santi.
</p>

<p>
<b>13/12/2013</b> La vostra esistenza attuale è in gran parte determinata dalla natura dei legami che avete creato nel corso delle vostre esistenze precedenti. Sì, le difficoltà e i tormenti, come pure le soddisfazioni e i successi che incontrate ora, sia nella vostra vita fisica sia nella vostra vita psichica, provengono da tutti i legami visibili e invisibili che voi stessi avete intrecciato nel passato. Sapendolo, dovete mostrarvi vigili e fare attenzione ai legami che state creando attualmente. Sì, perché coscientemente o meno, ogni giorno, senza sosta, ciascuno entra in relazione non solo con esseri umani, ma anche con entità invisibili, con la natura e con tutto l'universo. E dovete pensare anche a rivedere i legami che avete già creato in questa vita: cercate quelli buoni per mantenerli e rafforzarli, e quelli cattivi per spezzarli.
</p>

<p>
<b>13/12/2014</b> A un Maestro spirituale non interessa molto sapere come sono gli esseri. Ciò che egli si sforza di vedere, sono le divinità che quegli esseri diverranno un giorno. Ogni volta che li incontra, pensa a quella scintilla divina profondamente nascosta in loro, e che attende il momento in cui essi le daranno finalmente la possibilità di manifestarsi. Ecco la più alta espressione dell'amore: sapersi legare alla scintilla divina presente in ogni creatura, per alimentarla e rafforzarla. Come sarebbero diverse le relazioni tra gli esseri umani se questi, incontrandosi, potessero pensare che l'uomo o la donna che hanno di fronte è il depositario di una scintilla scaturita dal fuoco divino! Anche in un criminale occorre cercare quella scintilla per cercare di rianimarla. Non sempre questo è possibile, ma si deve almeno tentare. Non sempre si sa perché certi esseri si siano lasciati trascinare su una brutta china, e neppure si sa cosa potrà un giorno risanare e rianimare improvvisamente la scintilla in loro. Ecco perché non va mai dato un giudizio definitivo su nessuno. 
</p>

<p>
<b>13/12/2015</b> Il senso del pericolo accompagna l’uomo nell'arco di tutta la sua vita, ma questo sentimento deve evolvere fino a diventare il timore di trasgredire l’ordine divino, di essere una nota stonata nell’armonia cosmica. Direte che voi non rappresentate qualcosa di abbastanza importante per poter turbare l’armonia cosmica. Ebbene, è proprio qui che vi sbagliate: è sufficiente un’azione egoistica, una parola inutile o malevola per produrre delle dissonanze. Ovviamente non è neppure consigliabile tremare costantemente pensando che ogni vostra minima parola, azione, pensiero o sentimento possano essere note stonate: se immaginate che a ogni passo potete commettere un errore e rendervi colpevoli, non avanzerete. L'unico timore che dovete avere veramente, è quello di perdere la consapevolezza di essere figli e figlie di Dio, e che quindi siete attesi nella casa del Padre. Sì, è il solo timore permesso e perfino consigliato; infatti quel timore a poco a poco vi libererà di tutti gli altri, e voi avanzerete con sicurezza nella pace e nel chiarore. 
</p>

<p>
<b>13/12/2016</b> Voi dite di avere bisogno di amici che vi comprendano, ma non trovate comprensione da nessuna parte. Chiedetevi prima cosa volete che si comprenda di voi. Anche se si trattasse delle vostre aspirazioni più elevate, perché esigere che gli altri penetrino nel vostro cuore e nella vostra anima per sapere cosa sta avvenendo? Vi basti sapere che avete la comprensione e il sostegno degli angeli, delle entità luminose che popolano lo spazio, e di Dio stesso che vi ha creati. Quanto al resto – le vostre sensazioni, i vostri desideri, i vostri umori, le vostre simpatie e le vostre antipatie – dite a voi stessi che tutto ciò è solo questione di temperamento, e che ciascuno ha il proprio. Non è ragionevole aspettarsi che gli altri siano interessati e che ne tengano conto. Inoltre, siete proprio sicuri di comprendere a fondo voi stessi? No?... E vorreste che lo facessero gli altri!
</p>

<p>
<b>13/12/2017</b> Per consolare i cristiani, la Chiesa dice loro: «Voi siete poveri, deboli, malati, ma abbiate la speranza e la fede: l’amore del Signore è infinito, e un giorno sarete al suo fianco nel Paradiso». Allora, è così che si concepiscono gli esseri che stanno accanto al Signore? Un’assemblea di poveri infelici, miserabili e con le vesti a brandelli? Ebbene no, sfortunatamente per loro… ma fortunatamente per il Signore, Egli è circondato unicamente da splendori, dagli esseri più luminosi, più puri e più potenti. I cristiani non si facciano dunque illusioni pensando che nel Paradiso avranno tutta la felicità che non hanno avuto sulla terra. Si occupino piuttosto di attivare interiormente le potenze spirituali che permetteranno loro di ottenere fin d'ora la luce, la gioia e l’amore ai quali aspirano. Quando interrate un seme, i quattro elementi e tutte le potenze del cielo e della terra sono presenti per sostenere il vostro lavoro, e ben presto avrete fiori e frutti. Ma se non avete seminato niente, non crescerà niente, anche se avete la speranza e la fede.
</p>

<p>
<b>13/12/2018</b> La vostra esistenza attuale è in gran parte determinata dalla natura dei legami che avete creato nel corso delle vostre esistenze precedenti. Sì, le difficoltà e i tormenti, come pure le soddisfazioni e i successi che incontrate ora, sia nella vostra vita fisica sia nella vostra vita psichica, provengono da tutti i legami visibili e invisibili che voi stessi avete intrecciato nel passato. Sapendolo, dovete mostrarvi vigili e fare attenzione ai legami che state creando attualmente. Sì, perché coscientemente o meno, ogni giorno, senza sosta, ciascuno entra in relazione non solo con esseri umani, ma anche con entità invisibili, con la natura e con tutto l'universo. E dovete pensare anche a rivedere i legami che avete già creato in questa vita: cercate quelli buoni per mantenerli e rafforzarli, e quelli cattivi per spezzarli.
</p>

<p>
<b>13/12/2019</b> Certe persone possono prendersela con voi senza nemmeno sapere perché, e anche voi potete ignorare perché ve la prendete con loro. Ciò si spiega con il fatto che spesso gli esseri umani sono gli strumenti inconsapevoli di forze oscure che si sono impadronite di loro. Per proteggersi dagli esseri umani, dunque, occorre anzitutto imparare a proteggersi dagli spiriti malefici che vengono a insediarsi in loro, poiché dietro un nemico fisico c’è sempre un’entità oscura che è all’opera. Le lotte che dobbiamo condurre per difenderci sono quindi di natura molto sottile. Dobbiamo lasciare tranquilli i nemici e non cercare di nuocere loro, ma solo esercitarci interiormente, rafforzarci e coltivare qualità di purezza, di bontà e di pazienza, al fine di attirare l’aiuto delle entità luminose. Quando queste verranno, scacceranno le entità tenebrose che si servono dei nostri nemici per nuocerci, e s’insedieranno al loro posto. Un giorno, allora, quelle stesse persone che si erano manifestate come avversarie si comporteranno come amiche.
</p>

<p>
<b>13/12/2020</b> Dovete prendere coscienza dei pericoli che si corrono rimanendo a lungo sotto l'influsso di pensieri, emozioni e sentimenti negativi. Non si può evitare di provare delusioni, dispiaceri e irritazione, ma occorre fare di tutto per non rimanere in quegli stati d'animo, poiché si finisce per essere completamente imprigionati e sopraffatti. Dovete approfittare del breve lasso di tempo in cui è ancora facile liberarvi; ma non rimanete a dibattervi a quel livello, poiché non siete all'altezza di lottare. Dibattersi nell'oscurità non ha mai fatto scaturire la luce: si deve uscire da quel buio. Se rimanete a lungo nel malcontento, nella gelosia, nel rancore o nella collera, quei sentimenti finiranno per avere il sopravvento e per distruggervi. Occorre immediatamente cercare di sfuggire a tali stati d'animo, andare più in alto e sostituirli con pensieri e sentimenti positivi: è così che vi metterete in salvo.
</p>


        <span class="backlinks">
            <hr class='footnotes'>
            <b>Backlinks:</b>
            <br />
            <a href='file:///C:/MYZAPP/ZAPP/QUOTIDIE.html'>QUOTIDIE</a>
            
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/ZAPP/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a>
<ul>
<li><a href="./DAY-11-29.html" title="DAY-11-29" class="page">DAY-11-29</a></li>
<li><a href="./DAY-11-30.html" title="DAY-11-30" class="page">DAY-11-30</a></li>
<li><a href="./DAY-12-01.html" title="DAY-12-01" class="page">DAY-12-01</a></li>
<li><a href="./DAY-12-02.html" title="DAY-12-02" class="page">DAY-12-02</a></li>
<li><a href="./DAY-12-03.html" title="DAY-12-03" class="page">DAY-12-03</a></li>
<li><a href="./DAY-12-04.html" title="DAY-12-04" class="page">DAY-12-04</a></li>
<li><a href="./DAY-12-05.html" title="DAY-12-05" class="page">DAY-12-05</a></li>
<li><a href="./DAY-12-06.html" title="DAY-12-06" class="page">DAY-12-06</a></li>
<li><a href="./DAY-12-07.html" title="DAY-12-07" class="page">DAY-12-07</a></li>
<li><a href="./DAY-12-08.html" title="DAY-12-08" class="page">DAY-12-08</a></li>
<li><a href="./DAY-12-09.html" title="DAY-12-09" class="page">DAY-12-09</a></li>
<li><a href="./DAY-12-10.html" title="DAY-12-10" class="page">DAY-12-10</a></li>
<li><a href="./DAY-12-11.html" title="DAY-12-11" class="page">DAY-12-11</a></li>
<li><a href="./DAY-12-12.html" title="DAY-12-12" class="page">DAY-12-12</a></li>
<li><b>DAY-12-13</b></li>
<li><a href="./DAY-12-14.html" title="DAY-12-14" class="page">DAY-12-14</a></li>
<li><a href="./DAY-12-15.html" title="DAY-12-15" class="page">DAY-12-15</a></li>
<li><a href="./DAY-12-16.html" title="DAY-12-16" class="page">DAY-12-16</a></li>
<li><a href="./DAY-12-17.html" title="DAY-12-17" class="page">DAY-12-17</a></li>
<li><a href="./DAY-12-18.html" title="DAY-12-18" class="page">DAY-12-18</a></li>
<li><a href="./DAY-12-19.html" title="DAY-12-19" class="page">DAY-12-19</a></li>
<li><a href="./DAY-12-20.html" title="DAY-12-20" class="page">DAY-12-20</a></li>
<li><a href="./DAY-12-21.html" title="DAY-12-21" class="page">DAY-12-21</a></li>
<li><a href="./DAY-12-22.html" title="DAY-12-22" class="page">DAY-12-22</a></li>
<li><a href="./DAY-12-23.html" title="DAY-12-23" class="page">DAY-12-23</a></li>
<li><a href="./DAY-12-24.html" title="DAY-12-24" class="page">DAY-12-24</a></li>
<li><a href="./DAY-12-25.html" title="DAY-12-25" class="page">DAY-12-25</a></li>
<li><a href="./DAY-12-26.html" title="DAY-12-26" class="page">DAY-12-26</a></li>
<li><a href="./DAY-12-27.html" title="DAY-12-27" class="page">DAY-12-27</a></li>
<li><a href="./DAY-12-28.html" title="DAY-12-28" class="page">DAY-12-28</a></li>
<li><a href="./DAY-12-29.html" title="DAY-12-29" class="page">DAY-12-29</a></li>
<li><a href="./DAY-12-30.html" title="DAY-12-30" class="page">DAY-12-30</a></li>
<li><a href="./DAY-12-31.html" title="DAY-12-31" class="page">DAY-12-31</a></li>
</ul>
</li>
<li><a href="../VERBUM.html" title="VERBUM" class="page">VERBUM</a></li>
</ul></li>
</ul>

</div>

</div>
 
</body>
</html>
