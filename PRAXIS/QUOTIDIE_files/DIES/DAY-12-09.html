	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>DAY-12-09</h1>-->
        <h1>DAY-12-09</h1>

<h5>Oremus</h5>

<p>
Novena a Santa Lucia / 6° giorno. O gloriosa Santa Lucia, per quell'amore che ebbe per voi il vostro sposo Gesù Cristo, quando con un miracolo vi rese immobile, malgrado tutti gli sforzi dei vostri nemici per trascinarvi in luogo di peccato e di infamia, otteneteci la grazia di non cedere mai alle tentazioni del mondo, del Demonio e della carne, e di combattere i loro assalti con la mortificazione e l'unione con Dio. Gloria al Padre... Santa Lucia, prega per noi. / Prega per noi, gloriosa Santa Lucia perché siamo fatti degni delle promesse di Cristo. / Riempi di gioia e di luce il tuo popolo, o Signore, per l'intercessione gloriosa della santa vergine e martire Lucia, perché noi, che festeggiamo la sua nascita al cielo, possiamo contemplare con i nostri occhi la tua gloria. Per Cristo nostro Signore. Amen.
</p>

<p>
Momenti di depressione / Dio mio, Dio mio, perché mi hai abbandonato? Improvvisamente un’immensa pesantezza  è caduta su di me, e non so dove fuggire. Non ho più voglia di vivere. Dove sei Signore? Trascinato senza vita, verso un deserto immobile, soltanto ombre circondano le mie frontiere. Come posso uscirne? Come una città assediata, mi circondano, mi opprimono, mi soffocano l’angoscia e l’amarezza. Non dimentico, Gesù, Figlio di Dio, che là, nel Getsemani, il tedio e l’agonia ti oppressero fino a farti versare lacrime e sangue. Una pesante tristezza di morte inondò la tua anima, come un mare amaro...Ma tutto passò! Io so, che anche la mia notte passerà. So che squarcerai queste tenebre, mio Dio, e domani spunterà la consolazione. Cadranno le grosse mura e di nuovo potrò respirare. La mia anima sarà visitata e tornerà a vivere... Grazie, mio Dio, perché tutto è stato un incubo, soltanto l’incubo di una notte che è già passata. Si compia in me, la Tua volontà, mio Dio. Amen. (Ignacio Larranaga)
</p>

<p>
Signore abbi pietà delle mie fatiche, accompagnami negli eventi della mia vita. Quando ho paura rinfranca il mio spirito, quando vacillo sostienimi. Quando sono felice, benedici la mia gioia, istruiscimi alla corretta letizia. Aiutami Signore a vivere la vita intera con lo sguardo rivolto a Te e alla tua grazia.
</p>

<h5>Quotes</h5>

<p>
<ul>
<li>Un uomo è valutato dal suo cervello come un coltello è valutato dalla lama (Cina)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Dixit</h5>

<p>
...Dio si è fatto bambino. Che cosa significa essere-bambini? <br>
Significa anzitutto dipendenza, bisogno di aiuto, riferimento agli altri. In quanto bambino Gesù non viene soltanto da Dio, ma da altre persone. Si è formato nel grembo di una donna, dalla quale ha ricevuto la carne e il sangue, il battito del cuore, i gesti, il linguaggio. Ha ricevuto vita dalla vita di un’altra persona umana. Questa provenienza da altri di ciò che è proprio non è un fatto puramente biologico. Significa che Gesù ha ricevuto da persone che lo hanno preceduto, e soprattutto da sua madre, anche le forme di pensiero e i modi di vedere, la stessa connotazione della propria anima umana. Significa che dai suoi antenati ha assunto lo stesso complesso itinerario che da Maria risale fino ad Abramo e, in definitiva, fino ad Adamo. Egli porta in se stesso il peso di questa storia e con la sua vita e le sue sofferenze trasforma tutte le negazioni e incertezze in un puro ‘sì’: «Il Figlio di Dio, Gesù Cristo… non fu ‘sì’ e ‘no’, ma in lui c’è stato il ‘sì’» (2 Cor 1,19)... (Joseph Ratzinger da "Il Dio di Gesù Cristo")
</p>

<h5>Aivanhov</h5>

<p>
<b>09/12/2001</b> Volete dimostrare di essere intelligente? Bene, è molto semplice. Dimostrerete di essere intelligente se saprete superare gli inconvenienti che si incontrano nella vita collettiva, se riuscirete a stabilire ovunque la pace manifestando l'amore, la bontà, la pazienza. Cominciate col rinunciare alla critica; riporterete già una formidabile vittoria su voi stessi e sarete felici di essere riusciti a instaurare armonia dentro e intorno a voi. Dovete capire che le relazioni fra gli esseri umani sono molto complesse. Le simpatie e le antipatie sono generalmente determinate dal vostro temperamento, che è un'eredità delle incarnazioni passate, come potete quindi essere sicuri che il vostro giudizio sia giusto? È meglio astenersi dal giudicare gli altri; qualsiasi cosa facciano, riguarda solo loro, e sono loro che un giorno dovranno rispondere delle proprie azioni. Ciò che è importante per voi, è di intrattenere con il vostro prossimo delle relazioni che vi permettano di progredire, di evolvere, di essere utile agli altri e fare del bene. 
</p>

<p>
<b>09/12/2002</b> Non si viene sempre ricompensati per il bene che si fa, è vero, ma questo non deve essere una ragione per scoraggiarsi; bisogna soprattutto trovare il giusto atteggiamento. Avete fatto del bene a qualcuno, per esempio lo avete aiutato materialmente. Poi un giorno capirete che non si meritava il vostro aiuto e andate a raccontare a tutti quanto si è mostrato ingrato dopo ciò che avete fatto di buono per lui e che se aveste saputo... ecc... Ma perché raccontare tutto questo? Se vi lamentate sempre rimpiangendo le vostre buone azioni, ne perdete i meriti. Era scritto in alto che sareste stati ricompensati e adesso, andando a raccontare ovunque che siete stati delusi, ingannati, cancellate il bene che avete fatto. Anche quando le persone a cui avete fatto del bene si mostrano ingrate, chiudete un po' gli occhi e perdonatele; è così che migliorerete. E anche ciò che avete perduto vi sarà reso più tardi centuplicato. Qualsiasi cosa vi si faccia, non cercate di regolare i vostri conti; aspettate che il Cielo si pronunci a vostro favore: ciò accadrà sicuramente prima o poi. 
</p>

<p>
<b>09/12/2003</b> Ognuno si fa un'idea diversa della felicità, a seconda del proprio carattere: uno è felice quando riflette e l'altro quando è senza pensieri e si diverte; uno ha bisogno della vita di famiglia e l'altro preferisce la solitudine e il celibato; uno è spinto ad aiutare il suo prossimo, a soccorrerlo, a curarlo, mentre l'altro è spinto a dominarlo o a distruggerlo,. ecc. In realtà questa ricerca della felicità è un aspetto della ricerca di Dio; una ricerca più o meno saggia, più o meno illuminata, ma pur sempre una ricerca di Dio, perché dietro all'idea, che gli esseri umani si fanno della felicità, si cela Dio. Lui ha messo questa aspirazione alla felicità in loro, affinché possano alla fine trovarLo e anche se frattanto lo cercano segretamente nelle fogne, nelle paludi, nei cimiteri, un giorno capiranno che debbono cercarLo nelle regioni superiori, sotto forma di purezza, di luce: allora certamente Lo troveranno e saranno veramente felici. 
</p>

<p>
<b>09/12/2004</b> In qualsiasi circostanza, pensate ad analizzarvi per rendervi conto di ciò che fate e soprattutto di come lo fate. Per esempio, siete spinti a compiere ogni giorno dei compiti più o meno interessanti o gradevoli. Ma gradevoli e interessanti o meno, non potete sfuggirvi. Allora, osservate bene come vi ponete quando dovete fare un lavoro che non vi piace tanto: sospirate, borbottate e vi applicate senza convinzione, senza amore. Non vedete che, con questo atteggiamento, vi rendete il compito sempre più difficile; in questo modo, non soltanto gli sforzi che siete obbligati a fare non vi apporteranno nulla interiormente, ma vi demoliranno. Se invece imparate a considerare le cose diversamente, se decidete che intraprenderete quel lavoro che vi annoia come un'occasione per esercitarvi, per progredire, cambierete il vostro stato di coscienza e vi sembrerà meno penoso.
</p>

<p>
<b>09/12/2005</b> Gli esseri umani hanno la tendenza naturale a mostrarsi davanti agli altri per essere riconosciuti e apprezzati. Quanti passano il loro tempo nei ricevimenti e negli intrighi! Sprecano la vita a cercare di stupire il pubblico senza pensare che di lì a qualche anno tutto sarà dimenticato. Il vero senso della vita, è lavorare con la luce e per la luce, senza preoccuparsi di piacere o non piacere agli altri. Così, un giorno, anche se non lo vorrete, saranno loro a cercarvi per manifestarvi il loro rispetto e la loro ammirazione. Quando il vostro pensiero resta legato alla luce e all’amore divino, tutti coloro che vi incontrano trovano necessariamente accanto a voi il conforto e la pace, e vi cercheranno di nuovo, vi apprezzeranno. Se, invece, abbandonate il Signore, non potrete più rinnovare la vostra ricchezza interiore, e allora, quando sarete diventati poveri e vuoti, chi avrà voglia di frequentarvi? 
</p>

<p>
<b>09/12/2006</b> Vi è senz’altro capitato di avere degli incubi, e avrete notato che, molto spesso, quell’incubo si interrompeva all’improvviso, poiché vi svegliavate di soprassalto; e tutti contenti di ritrovarvi al riparo nel vostro corpo fisico, vi siete detti: «Fortunatamente, non era che un sogno!» Perché quel risveglio di soprassalto? Perché, nel subconscio, voi sapete che per difendervi dagli esseri o dalle forze ostili del piano astrale, dovete rientrare nel vostro corpo fisico, il quale è simile ad una fortezza in cui potete rifugiarvi. Se rimaneste addormentati, sareste sempre alla mercè dei “nemici” del piano astrale, ma abbandonando quella regione per rientrare nel vostro corpo fisico, che è compatto e solido, voi sfuggite a quei nemici.
</p>

<p>
<b>09/12/2007</b> Perché mi rallegro di incontrarvi ogni giorno? Perché vedo l’avvenire magnifico che vi attende, e perché voglio aiutarvi a creare quell’avvenire. Voi non riuscite ancora a immaginarlo, ma io lo vedo. Se vi vedessi tutti tali e quali siete oggi, vi potrei forse sopportare? Non è certo. E voi, se non vi sopportate a vicenda, è anche perché non sapete vedervi per proiettarvi in quell’avvenire. Sono sempre incantato dinanzi a voi, perché non è il vostro presente che vedo qui, davanti a me, bensì il vostro avvenire. Dove ancora sono i vostri pensieri, i vostri sentimenti, attorno a cosa girano, che cosa vi augurate, di che cosa avete bisogno… Se mi fermassi a questo, forse mi verrebbe voglia di fare i bagagli e andarmene in capo al mondo. Sì, ma per fortuna vedo anche il vostro lontano avvenire, e come riuscirete un giorno a fondervi con la vostra natura divina. Ecco il mio segreto.
</p>

<p>
<b>09/12/2008</b> Tutto ciò che vivete interiormente è gravido di conseguenze. Perché? Perché ogni pensiero, ogni sentimento e ogni desiderio ha la proprietà di attirare dallo spazio una materia che gli corrisponde. Così, dei buoni pensieri, dei buoni sentimenti e dei buoni desideri, sostenuti da una volontà ferma, attirano particelle di una materia pura, eterna, incorruttibile. Se ogni giorno lavorate per attirare questa materia, essa entra in voi, trova lì il suo posto, e al tempo stesso scaccia tutte le vecchie particelle oscure, malaticce… fino al rinnovamento completo del vostro corpo fisico, eterico, astrale e mentale. Ed essendo ogni particella di materia legata ad una forza che le corrisponde, più una materia è pura, più essa vibra e attira le forze corrispondenti alla propria natura. Perciò, quando sostituite nel vostro organismo le particelle già vecchie con nuove particelle più pure, attirate in voi le correnti e le forze delle regioni celesti.
</p>

<p>
<b>09/12/2009</b> Il ladro che s’intrufola tra la folla cercando qualcuno da poter derubare, è quasi un chiaroveggente. Come se avesse delle antenne, egli sente quali sono le persone vigili, sveglie, e quali invece sono mezzo addormentate. L’indizio per lui è la luce, perché dall’uomo vigile emana una sorta di chiarore, e non sarà quindi con lui che se la prenderà. Egli va in cerca di chi sonnecchia ad occhi aperti, e s’impadronisce del suo portafoglio o della sua borsa, senza che l’altro se ne accorga, essendo infatti immerso in una sorta di oscurità. Allo stesso modo, le entità malefiche del mondo invisibile, non se la prendono con colui nel quale sentono la luce, perché sanno che saranno immediatamente individuate e respinte. Perciò, attenzione: se volete essere al riparo da tutte le specie di ladri, mantenete sempre in voi una luce accesa. 
</p>

<p>
<b>09/12/2010</b> Avere una famiglia, degli amici, poter vivere in armonia con chi ci sta attorno: la maggior parte delle persone afferma che nulla è più prezioso. Tuttavia, quante discordie nelle famiglie e quante amicizie, unioni e legami spezzati! Perché? Perché si è noncuranti, negligenti. Volete mantenere buone relazioni con la vostra famiglia, con i vostri amici e con tutti coloro che frequentate? Fate attenzione a ciò che dite; e quando dovete trattare con un parente un argomento delicato che lo riguarda, prima riflettete bene. D'altronde, in linea generale, qualunque sia l'argomento, è preferibile pesare bene le parole, e soprattutto non rispondere per le rime. Perché spesso, quando si parla senza darsi il tempo di riflettere bene, si dimentica quasi subito cosa si è detto. Ecco che invece le persone alle quali ci si è rivolti non dimenticano.
</p>

<p>
<b>09/12/2011</b> Chi dà libero sfogo al proprio istinto sessuale può, se è lucido, rendersi conto che in qualche modo i suoi organi funzionano indipendentemente dalla sua volontà; egli non ha la possibilità di fermare o frenare niente: può soltanto constatare. Ha messo in moto un meccanismo, e un torrente tumultuoso si scatena travolgendo tutto al suo passaggio. Quante energie sprecate! E quelle energie vanno a nutrire le larve e gli elementali del mondo astrale. Chi vive un amore spirituale, invece, constata che è egli stesso – vale a dire la sua anima e il suo spirito – a dominare la situazione e a nutrirsi. Le manifestazioni di questo amore si sono forse limitate a uno scambio di sguardi, a una presenza, a un profumo, ma egli è felice. Sente che è lui stesso ad aver mangiato, bevuto, respirato, e non altre entità attraverso lui.
</p>

<p>
<b>09/12/2012</b> Perché possiate comprendere una verità, non è sufficiente lasciarla entrare nelle vostre orecchie e neppure nel vostro cervello, poiché anche in quel caso essa rimane alla periferia del vostro essere e non penetra veramente in voi. E così, un giorno o l’altro, quella verità finisce per cancellarsi, e voi la dimenticate. Come potete fare per non dimenticare le verità che avete ricevuto? Dovete renderle in voi carne e ossa. A quel punto, anche se doveste perdere la memoria, non le dimenticherete. Intellettualmente, forse, non saprete parlarne, poiché la facoltà della memoria – che è legata al piano mentale – vi avrà abbandonato, ma a livello più profondo quelle verità rimarranno in voi. Le porterete con voi quando partirete per l’altro mondo, e quando tornerete sulla terra esse saranno sempre con voi, poiché ormai formeranno la quintessenza del vostro essere.
</p>

<p>
<b>09/12/2013</b> Andate da un fruttivendolo a comperare un chilo di ciliegie. Egli le pesa, ed ecco un chilo... ma ne aggiunge ancora una manciata. Cos'è una manciata di ciliegie? Quasi nulla, ma la cosa vi fa piacere. A rallegrarvi non sono tanto quelle poche ciliegie in più, ma il sentimento amichevole che si manifesta attraverso quel gesto. Questo non è che un piccolo esempio. Osservando gli esseri umani, però, si constata che molti non sanno fare gesti di questo tipo. Eppure non si trovano nel bisogno – anzi, spesso hanno molto più del necessario – ma interiormente qualcosa li trattiene: non possono dare, non riescono a compiere il movimento verso gli altri; e in seguito si lamentano di non avere amici. Come far loro comprendere che sarebbero sufficienti piccoli gesti, quei gesti che non costano quasi niente ma che aprono i cuori? 
</p>

<p>
<b>09/12/2014</b> Quando si trovano immerse all'improvviso in situazioni inestricabili, quante persone prendono coscienza della propria ignoranza, della propria debolezza e impotenza di fronte agli avvenimenti, e dicono a se stesse: «Se avessi saputo!...» Avrebbero potuto sapere, perché a un certo punto erano state date loro le buone condizioni per imparare, esercitarsi e rafforzarsi, ed esse ne erano coscienti; tuttavia hanno trascurato quelle condizioni: abbandonare le vecchie abitudini richiede troppi sforzi, e altre attività, altri progetti le tentavano maggiormente. Ed eccole ora in un vicolo cieco!Vi domanderete: «E se abbiamo lasciato passare quelle buone condizioni, ora è troppo tardi? Tutto è definitivamente perduto?» No, non è mai troppo tardi, il cammino della vita è lungo, infinito, e vi saranno date altre condizioni favorevoli in questa esistenza o in un'altra. Cercate allora di non lasciarvele sfuggire, perché non dobbiate dire una volta di più: «Se avessi saputo!...»
</p>

<p>
<b>09/12/2015</b> Da secoli, in occidente si assiste a lotte incessanti tra la religione e la scienza. Per molto tempo la religione è stata abbastanza potente da riportare la vittoria, poi a poco a poco la situazione si è capovolta: via via che progrediva, la scienza si è imposta, e per molto tempo è riuscita a minare le fondamenta della religione, che è stata costretta a battere in ritirata. In realtà, così come la religione non ha potuto opporsi allo sviluppo della scienza, la scienza, quali che siano i suoi progressi, non potrà soppiantare né distruggere la religione. Esiste un legame tra le due, e ciascuna, se ben compresa, non può che rafforzare e illuminare l’altra. Coloro che cercano di separarle o di contrapporle commettono un errore. Come si può pensare che il Signore avrebbe introdotto nell’universo da Lui stesso creato e nell’uomo, che Egli ha fatto a propria immagine, due realtà incompatibili? Bisogna semplicemente scoprire le leggi che regolano il mondo fisico come pure il mondo spirituale, poiché in realtà quelle leggi sono identiche. 
</p>

<p>
<b>09/12/2016</b> L'essere umano è situato al limite tra i due mondi, quello superiore e quello inferiore. La religione cristiana ha espresso questa idea con l'immagine dell'angelo custode che sta alla destra di ogni essere umano e del demonio che sta alla sua sinistra. L'angelo consiglia l'uomo, lo illumina, mentre, dal canto suo, il demonio cerca di indurlo in errore, per poter fare di lui la sua vittima. Si tratta di un modo un po' semplice di presentare le cose, ma corrisponde a una realtà. Questi due mondi – superiore e inferiore – al limite dei quali l'essere umano viene a trovarsi, rappresentano in realtà le sue due nature: inferiore e superiore. A seconda del suo grado di evoluzione, egli dà la prevalenza all'una o all'altra, entrando così in contatto con gli spiriti della luce o con quelli delle tenebre. Alcuni diranno di non credere all'esistenza delle entità del mondo invisibile. Ebbene, che ci credano o meno, non cambia nulla: essi hanno due nature che cercano entrambe di manifestarsi. Sta dunque a loro sapere sotto quale delle due influenze vogliono porsi. 
</p>

<p>
<b>09/12/2017</b> «Quando preghi, entra nella tua stanza, chiudi la porta e prega il Padre tuo che è nel luogo segreto». Come va compresa la stanza segreta di cui parla Gesù?... Quando l’uomo riesce a creare in se stesso il silenzio e la pace, quando ha bisogno di esprimere al Signore il proprio amore per Lui e vuole comunicare con Lui, egli è già nella sua stanza segreta. Vi chiedete dove si trovi questa stanza?... Può essere nel cuore, può essere nell’intelletto, nell’anima… In realtà si tratta di un livello di coscienza che si riesce a raggiungere. Per esempio, voi meditate su un problema di ordine spirituale che trovate difficile da risolvere. Entrate profondamente in voi stessi per avere una risposta, e dopo qualche tempo, a poco a poco si fa la luce… Cos’è accaduto? Da dove viene quella comprensione? Il vostro spirito la possedeva, ma la vostra coscienza non era ancora riuscita a elevarsi fin lassù. Ecco dunque il senso delle parole di Gesù: quando prega, quando medita, l’essere umano si chiude in una stanza segreta, al riparo dall’agitazione e dal rumore, e là riceve delle rivelazioni.
</p>

<p>
<b>09/12/2018</b> Andate da un fruttivendolo a comperare un chilo di ciliegie. Egli le pesa, ed ecco un chilo... ma ne aggiunge ancora una manciata. Cos'è una manciata di ciliegie? Quasi nulla, ma la cosa vi fa piacere. A rallegrarvi non sono tanto quelle poche ciliegie in più, ma il sentimento amichevole che si manifesta attraverso quel gesto. Questo non è che un piccolo esempio. Osservando gli esseri umani, però, si constata che molti non sanno fare gesti di questo tipo. Eppure non si trovano nel bisogno – anzi, spesso hanno molto più del necessario – ma interiormente qualcosa li trattiene: non possono dare, non riescono a compiere il movimento verso gli altri; e in seguito si lamentano di non avere amici. Come far loro comprendere che sarebbero sufficienti piccoli gesti, quei gesti che non costano quasi niente ma che aprono i cuori? 
</p>

<p>
<b>09/12/2019</b> Davanti alla bellezza e alla profondità di certe opere d’arte e di certi testi filosofici, iniziatici e mistici, ci si rende conto che i loro autori hanno contemplato, molto lontano e molto in alto, una realtà che sfugge alla coscienza ordinaria. Per avere accesso a quella realtà, hanno dovuto attraversare non solo gli strati opachi della materia fisica, ma anche gli strati nebulosi della materia psichica. Fino ad allora, ciò che credevano essere la realtà non era che un’apparenza, un riflesso deformato o, tutt'al più, un velo che la nascondeva alla loro vista. Riuscire a sollevare un velo è lo scopo dell’Iniziazione. È l’origine dell’espressione “sollevare il velo di Iside” trasmessa dalla tradizione. In quella grande figura femminile della religione egizia che è Iside gli Iniziati hanno visto un simbolo della Natura primordiale dalla quale sono scaturiti tutti gli esseri e tutti gli elementi della creazione, e ne hanno fatto il loro principale oggetto di studio. Dato che vogliono conoscerla, s'impegnano a cercare e a comprendere tutte le esistenze che essa genera e attraverso le quali si manifesta, fino a scoprire la realtà ultima. 
</p>

<p>
<b>09/12/2020</b> Dovete costruire la vostra esistenza basandovi solo sui vostri sforzi, e non contare su nient'altro. Accettate e utilizzate tutto ciò che il mondo esterno vi offre di buono, ma non contate su quello. Il vostro vero avvenire consiste nel percorrere tutte le regioni dello spazio attraverso le stelle e i soli, e in quel viaggio potrete portare solo le ricchezze che avrete accumulato dentro di voi. Dovete imparare su che cosa lavorare e su che cosa contare. Finché contate su certe condizioni esterne o su oggetti materiali, prima o poi avrete delle delusioni. Potete contare realmente solo sullo spirito, che è pura attività, sforzo costante. Quanto al resto, utilizzatelo, se lo avete, e ringraziate il Cielo di avervelo dato, ma non contate su quello. 
</p>

        <span class="backlinks">
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/ZAPP/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a>
<ul>
<li><a href="./DAY-11-29.html" title="DAY-11-29" class="page">DAY-11-29</a></li>
<li><a href="./DAY-11-30.html" title="DAY-11-30" class="page">DAY-11-30</a></li>
<li><a href="./DAY-12-01.html" title="DAY-12-01" class="page">DAY-12-01</a></li>
<li><a href="./DAY-12-02.html" title="DAY-12-02" class="page">DAY-12-02</a></li>
<li><a href="./DAY-12-03.html" title="DAY-12-03" class="page">DAY-12-03</a></li>
<li><a href="./DAY-12-04.html" title="DAY-12-04" class="page">DAY-12-04</a></li>
<li><a href="./DAY-12-05.html" title="DAY-12-05" class="page">DAY-12-05</a></li>
<li><a href="./DAY-12-06.html" title="DAY-12-06" class="page">DAY-12-06</a></li>
<li><a href="./DAY-12-07.html" title="DAY-12-07" class="page">DAY-12-07</a></li>
<li><a href="./DAY-12-08.html" title="DAY-12-08" class="page">DAY-12-08</a></li>
<li><b>DAY-12-09</b></li>
<li><a href="./DAY-12-10.html" title="DAY-12-10" class="page">DAY-12-10</a></li>
<li><a href="./DAY-12-11.html" title="DAY-12-11" class="page">DAY-12-11</a></li>
<li><a href="./DAY-12-12.html" title="DAY-12-12" class="page">DAY-12-12</a></li>
<li><a href="./DAY-12-13.html" title="DAY-12-13" class="page">DAY-12-13</a></li>
<li><a href="./DAY-12-14.html" title="DAY-12-14" class="page">DAY-12-14</a></li>
<li><a href="./DAY-12-15.html" title="DAY-12-15" class="page">DAY-12-15</a></li>
<li><a href="./DAY-12-16.html" title="DAY-12-16" class="page">DAY-12-16</a></li>
<li><a href="./DAY-12-17.html" title="DAY-12-17" class="page">DAY-12-17</a></li>
<li><a href="./DAY-12-18.html" title="DAY-12-18" class="page">DAY-12-18</a></li>
<li><a href="./DAY-12-19.html" title="DAY-12-19" class="page">DAY-12-19</a></li>
<li><a href="./DAY-12-20.html" title="DAY-12-20" class="page">DAY-12-20</a></li>
<li><a href="./DAY-12-21.html" title="DAY-12-21" class="page">DAY-12-21</a></li>
<li><a href="./DAY-12-22.html" title="DAY-12-22" class="page">DAY-12-22</a></li>
<li><a href="./DAY-12-23.html" title="DAY-12-23" class="page">DAY-12-23</a></li>
<li><a href="./DAY-12-24.html" title="DAY-12-24" class="page">DAY-12-24</a></li>
<li><a href="./DAY-12-25.html" title="DAY-12-25" class="page">DAY-12-25</a></li>
<li><a href="./DAY-12-26.html" title="DAY-12-26" class="page">DAY-12-26</a></li>
<li><a href="./DAY-12-27.html" title="DAY-12-27" class="page">DAY-12-27</a></li>
<li><a href="./DAY-12-28.html" title="DAY-12-28" class="page">DAY-12-28</a></li>
<li><a href="./DAY-12-29.html" title="DAY-12-29" class="page">DAY-12-29</a></li>
<li><a href="./DAY-12-30.html" title="DAY-12-30" class="page">DAY-12-30</a></li>
<li><a href="./DAY-12-31.html" title="DAY-12-31" class="page">DAY-12-31</a></li>
</ul>
</li>
<li><a href="../VERBUM.html" title="VERBUM" class="page">VERBUM</a></li>
</ul></li>
</ul>

</div>

</div>
 
</body>
</html>
