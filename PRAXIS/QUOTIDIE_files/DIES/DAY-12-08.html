	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>DAY-12-08</h1>-->
        <h1>DAY-12-08</h1>

<h5>Oremus</h5>

<p>
Novena a Santa Lucia / 5° giorno. O gloriosa Santa Lucia, per quella fede ammirabile mostrata quando diceste davanti al tiranno che nessuno avrebbe potuto togliervi lo Spirito Santo che abitava nel vostro cuore come un tempio, otteneteci dal Signore di vivere sempre nella sua Grazia e di fuggire tutto quello che potrebbe causarci una perdita così grave. Gloria al Padre... Santa Lucia, prega per noi. / Prega per noi, gloriosa Santa Lucia perché siamo fatti degni delle promesse di Cristo. / Riempi di gioia e di luce il tuo popolo, o Signore, per l'intercessione gloriosa della santa vergine e martire Lucia, perché noi, che festeggiamo la sua nascita al cielo, possiamo contemplare con i nostri occhi la tua gloria. Per Cristo nostro Signore. Amen.
</p>

<p>
Santissima Trinità, Amore infinito, Misericordia traboccante, io confido in Te, che con un lampo della Tua Infinita Maestà dai Luce all'oscurità del peccato più grande e dissipi con un lampo le tenebre dell'Angelo ribelle, che è ferito dalla tua Misericordia che respinse dall'eternità!  Maria, Tu Vergine Immacolata, sei il Dono della Misericordia e riflesso eterno della Sua Luce. Immagine della Chiesa pura e santa, ne sei Tu, o Immacolata, la porta che s'apre alla Luce che la illumina.  Tu, Figlia del Dio Altissimo, madre del suo Figlio e Sposa dello Spirito, Tempio sublime della Trinità, schiacci e sconfiggi il Nemico che la insidia e che, impotente, fa guerra ai fratelli di tuo Figlio.  Madre della Misericordia, Figlia della Misericordia, Dono della Misericordia, Porta della Misericordia, illumina le tenebre che si avanzano e che si vestono di Luce che illumina l'abisso e sprofonda il cuore dei tuoi figli nell'Inferno!  Vergine Immacolata, Tu sei colei che ci fu data a consolatrice e quale certezza del nostro destino. Già dall'eternità redenta in Cristo, Immacolata per Lui, aiutami nelle insidie del Nemico!
</p>

<p>
Regina della pace, prega per noi!  Nella festa della tua Immacolata Concezione torno a venerarti, o Maria,  ai piedi di quest’effigie, che da Piazza di Spagna consente al tuo sguardo materno di spaziare su questa antica, e a me tanto cara, città di Roma.  Sono venuto qui, stasera, a renderti l’omaggio della mia devozione sincera. E’ un gesto nel quale si uniscono a me, in questa Piazza, innumerevoli romani, il cui affetto mi ha sempre accompagnato in tutti gli anni del mio servizio alla Sede di Pietro.  Sono qui con loro per iniziare il cammino verso il cento cinquantesimo anniversario del dogma che oggi celebriamo con gioia filiale.  Regina della pace, prega per noi!  A Te si volge il nostro sguardo con più forte trepidazione, a Te ricorriamo con più insistente fiducia in questi tempi segnati da non poche incertezze e timori per le sorti presenti e future del nostro Pianeta.  A Te, primizia dell’umanità redenta da Cristo, finalmente liberata dalla schiavitù del male e del peccato, eleviamo insieme una supplica accorata e fidente: Ascolta il grido di dolore delle vittime delle guerre e di tante forme di violenza, che insanguinano la Terra.  Dirada le tenebre della tristezza e della solitudine, dell’odio e della vendetta. Apri la mente e il cuore di tutti alla fiducia e al perdono!  Regina della pace, prega per noi!  Madre di misericordia e di speranza, ottieni per gli uomini e le donne del terzo millennio il dono prezioso della pace: pace nei cuori e nelle famiglie, nelle comunità e fra i popoli; pace soprattutto per quelle nazioni dove si continua ogni giorno a combattere e a morire.  Fa’ che ogni essere umano, di tutte le razze e culture, incontri ed accolga Gesù, venuto sulla Terra nel mistero del Natale per donarci la “sua” pace. Maria, Regina della pace, donaci Cristo, pace vera del mondo! (Giovanni Paolo II, 2003)
</p>

<p>
Vergine immacolata, scelta tra tutte le donne per donare al mondo il Salvatore, serva fedele del mistero della Redenzione, fa' che sappiamo rispondere alla chiamata di Gesù e seguirlo sul cammino della vita che conduce al Padre. Vergine tutta santa, strappaci dal peccato, trasforma i nostri cuori. (San Massimiliano Kolbe)
</p>

<p>
Freno di puledri indomiti /  Freno di puledri indomiti, ala di uccelli smarriti, timone sicuro delle navi, pastore di agnelli regali, raduna i tuoi figli per lodare santamente, per cantare sinceramente con labbra immacolate al capo dei pargoli, a Cristo. Gesú, Salvatore del genere umano, pescatore degli uomini mortali da salvare dal mare di ogni malvagità, Tu i santi pesci dall’onda nemica con la dolcezza della vita attiri; sii guida delle pecore assennate, Pastore santo, sii il Capo, o Re di fanciulli innocenti! Le orme di Cristo sono via al cielo. Parola eterna, età senza fine, eterna luce, fonte di pietà. Gesù Cristo, latte celeste che dal dolce seno della Sposa, dai doni della tua Sapienza scaturisce; noi, tuoi figli, con labbra fresche beviamo al seno della tua Parola dissetati dalla rugiada dello Spirito. Noi, nati con Cristo, siamo il coro della pace. (San Clemente di Alessandria)
</p>

<p>
Santa Maria, Madre di Dio, conservami un cuore di fanciullo, puro e limpido come acqua di sorgente.  Ottienimi un cuore semplice che non si ripieghi ad assaporare le proprie tristezze: un cuore magnanimo nel donarsi, facile alla compassione; un cuore fedele e generoso, che non dimentichi alcun bene e non serbi rancore di alcun male.
</p>

<p>
«Vergine Madre, figlia del tuo figlio, / umile e alta più che creatura, / termine fisso d'etterno consiglio, / tu se' colei che l'umana natura / nobilitasti sì, che 'l suo fattore / non disdegnò di farsi sua fattura. / Nel ventre tuo si raccese l'amore, / per lo cui caldo ne l'etterna pace / così è germinato questo fiore. / Qui se' a noi meridïana face / di caritate, e giuso, intra ' mortali, / se' di speranza fontana vivace. / Donna, se' tanto grande e tanto vali, / che qual vuol grazia e a te non ricorre, / sua disïanza vuol volar sanz' ali. / La tua benignità non pur soccorre / a chi domanda, ma molte fïate / liberamente al dimandar precorre. / In te misericordia, in te pietate, / in te magnificenza, in te s'aduna / quantunque in creatura è di bontate. (XXXIII Canto del Paradiso – Dante Alighieri)
</p>

<p>
"Alla materna intercessione di Maria, Vergine dell’Avvento,  affidiamo il nostro cammino incontro al Signore che viene, per essere pronti ad accogliere, nel cuore e in tutta la vita, l’Emmanuele, Dio-con-noi." (Papa Benedetto XVI - Angelus del 9 dicembre 2012)
</p>

<h5>Quotes</h5>

<p>
<ul>
<li>… credo che il segreto sia farsi piacere ciò che si deve fare, cercare e trovare il bello dove par che non sia, sfruttare il gioco della vita come un aliante sfrutta le correnti d’aria, non senza imprimere al volo la propria personale direzione … (Anonimo)</li>
<li>Nelle mani del vicino il boccone sembra sempre più grande (Armenia)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Aivanhov</h5>

<p>
<b>08/12/2001</b> Quando si mangia, è bene masticare a lungo il cibo perché le ghiandole salivari abbiano il tempo di fare il loro lavoro. In effetti, la saliva contiene diverse sostanze chimiche che intervengono nella digestione. La loro azione è paragonabile a una specie di cottura che facilita l'assimilazione degli alimenti. Se, dunque, si mastica il cibo fino a farlo diventare liquido, rimangono solo pochi scarti e, pur mangiando poco, si può usufruire di molte energie. Le stesse leggi regolano la respirazione. Per questo quando respirate, sforzatevi di assorbire l'aria lentamente e profondamente perché possa scendere fino alla base dei polmoni per farli dilatare. Dopo aver assorbito l'aria, dovete trattenerla, come se la masticaste. Come la bocca mastica il cibo, i polmoni, in un certo qual modo, masticano l'aria. L'aria che si respira è come un "boccone" di cibo colmo di energie, e per digerirla bene bisogna espirare molto lentamente. 
</p>

<p>
<b>08/12/2002</b> Anche se siete la creatura più povera, non avete il diritto di pensare che la vostra vita sia perduta. Sia ben inteso, il vostro intelletto, il vostro cuore, il vostro corpo fisico sono in cattivo stato, ma sappiate che vi è sempre qualcosa da fare. Che cosa? Concentratevi soltanto sulle qualità che desiderereste possedere. Lavorate senza interruzione con il pensiero per formare un'immagine ideale di voi stessi: nella prossima incarnazione avrete dei risultati e già in quella attuale qualcosa si modificherà in voi grazie agli sforzi che state facendo. Nessun desiderio, buono o cattivo, resta senza risultato. Nel momento in cui provate un desiderio, si realizza nel mondo invisibile. Affinché si realizzi sul piano fisico è necessario molto tempo; ma in attesa, la bellezza stessa di tale desiderio comincerà a riflettersi su di voi e a impregnare tutto il vostro essere. 
</p>

<p>
<b>08/12/2003</b> Se per una volta siete riusciti a vincere la vostra natura inferiore, non significa per questo che l'abbiate vinta definitivamente. Quando un paese è in guerra, anche se riesce a respingere il nemico, non può esser certo che questi non ripeterà i suoi attacchi, perché, mentre il vincitore dorme sugli allori, il paese vinto cerca di prendersi la rivincita. Allo stesso modo si comporta la natura inferiore: anche se in qualche circostanza siete riusciti a vincere alcune sue manifestazioni, non significa che vi siate assicurati una vittoria definitiva e, da un momento all'altro, essa può risvegliarsi, sferrare un violento attacco ed atterrarvi. Allora, che cosa bisogna fare? Dovete supplicare la vostra natura divina, il principio cristico, di venire a dimorare in voi e così, invece di essere come un vincitore, che non può mai esser certo della sua vittoria, avrete un alleato potente su cui potrete contare, perché, anche se talvolta siete un po' stanchi e addormentati, egli tiene invece sempre a bada la natura inferiore. 
</p>

<p>
<b>08/12/2004</b> Potreste essere vittima di gravi ingiustizie da parte degli esseri umani. Se veramente non siete colpevoli, interiormente fate tutto quello che potete per resistere. Non lasciate mai a nessuno la possibilità di distruggervi. Cosa v'importa di ciò che pensano alcune persone talmente cieche? Vi basti ascoltare il giudizio di quel tribunale interiore che è la vostra coscienza, la Divinità che abita in voi. Innanzi tutto preoccupatevi di essere lucidi su voi stessi e comportarvi sempre con onestà e disinteresse. Dopo, ditevi che ciò che voi siete, la vostra dignità, il vostro onore, non dipendono dall'opinione che gli altri hanno su di voi. La vostra natura divina vi sostiene e questo dovrebbe bastarvi per continuare a camminare a testa alta.
</p>

<p>
<b>08/12/2005</b> Cosa sanno le madri delle possibilità che la parola dà loro per l’educazione dei figli? Anche quando un figlio non ha l’età per capire ciò che gli si dice, e anche quando dorme, la madre può parlargli, poiché per cominciare a parlare ad un figlio non è necessario che egli sia in grado di capire. Allora, la madre prenda l’abitudine di parlare a suo figlio con molto amore e molta convinzione; gli racconti ciò che spera di vederlo diventare un giorno. Dato che la parola è una forza attiva, alcune entità presenti nel subconscio del bambino piccolo, che hanno ascoltato e registrato tutto, cominciano a mettersi al lavoro: nel suo cervello, nel suo cuore, in tutte le sue cellule e negli organi del suo corpo, liberano i processi e accumulano gli elementi che gli permetteranno in seguito di manifestare i doni e le qualità che sua madre aveva sperato per lui. Sapendo questo, ciascuno ha anche la possibilità di utilizzare la parola per apportare qualche cosa di buono a tutte le creature che desidera aiutare, anche se esse non ne sono coscienti. 
</p>

<p>
<b>08/12/2006</b> Al dottore della Legge che gli chiese: «Maestro, qual è il comandamento più grande?» Gesù rispose: «Amerai il Signore Dio tuo, con tutto il tuo cuore, con tutta la tua anima, con tutti i tuoi pensieri e con tutta la tua forza». Per “pensieri” bisogna intendere l’intelletto e per “forza” bisogna intendere lo spirito, poiché in noi, solo lo spirito possiede la vera forza. Dobbiamo dunque amare Dio con il nostro cuore, con il nostro intelletto, la nostra anima e il nostro spirito, vale a dire con i quattro principi che costituiscono il nostro mondo psichico. Noi tutti possediamo questi quattro principi, ma è sufficiente possederli per amare Dio come Gesù ci chiede di fare? No, poiché anch’essi sono degli strumenti che possono arrugginirsi se non sappiamo mantenerli in buono stato e lavorare con essi. Ecco perché dobbiamo meditare sul precetto del Maestro Peter Deunov: «Abbiate il cuore puro come il cristallo, l’intelletto luminoso come il Sole, l’anima vasta come l’Universo, lo spirito potente come Dio e unito a Dio». La purezza del cuore, la luce dell’intelletto, l’immensità dell’anima e la potenza dello spirito… È lavorando su queste virtù che riusciremo realmente ad amare Dio. 
</p>

<p>
<b>08/12/2007</b> Il fatto di non provare alcun bisogno di legarsi al mondo divino priva l’essere umano di qualcosa di prezioso. Certo, colui che è intelligente, volonteroso, intraprendente, in buona salute può, per un certo periodo, dare l’impressione che non stia perdendo nessuna delle sue facoltà. Ma a poco a poco, dato che non si alimenta alle correnti che sono in alto, qualcosa in lui comincia a decomporsi, ed ecco allora la porta aperta alle entità indesiderabili, che, come i tarli rosicchiano il legno, così queste rosicchieranno il suo cuore e il suo intelletto. Colui che non è in contatto con la luce non è alimentato da una corrente di forze nuove. Gli ignoranti si fermano alle situazioni temporanee e ne traggono delle conclusioni: «Il legame col mondo divino…? Ma perché? Conosco un tale che non crede né a Dio né al diavolo e che, ciò nonostante, riporta grandi successi». Sì, ma bisogna saper vedere più lontano, sapere come lavorano le leggi: qualche anno dopo, in un modo o nell’altro, quel “tale” molto spesso avrà fatto fallimento psichicamente.
</p>

<p>
<b>08/12/2008</b> Chi non mette il Cielo al centro della propria esistenza, vive nell’anarchia. Direte: «Ma io non sono un anarchico! Anzi, sono addirittura contrario all’anarchia, e tuttavia non mi preoccupo del Cielo: non ci credo». Intellettualmente, può anche essere vero, ma a livello profondo vivete nell’anarchia; quali sono infatti le vostre preoccupazioni?… Direte forse che è il bene della collettività, la fratellanza fra tutti gli uomini, perché adesso ciascuno sostiene di pensare in modo generoso al mondo intero. Ma vediamo come pensate di farcela. I vostri pensieri, i vostri sentimenti e le vostre energie sono veramente mobilitati in questa direzione? Se siete onesti, sarete obbligati a riconoscere che andate dove vi capita, ovunque pensiate di poter trovare il piacere, di soddisfare le vostre ambizioni, di ricevere un po’ più di denaro o di onori… Ebbene, è questa la vera anarchia, l’anarchia interiore, ed è lo stato in cui vive la maggior parte degli esseri umani fintanto che non ha imparato a mobilitare e a coordinare tutte le proprie energie, per metterle al servizio di un ideale divino.
</p>

<p>
<b>08/12/2009</b> Ovunque nell’Universo vediamo in azione queste due potenze: la vita e la morte. Ma, in realtà, la sola vera potenza è la vita, perché nulla esiste al di fuori di essa. La morte è contenuta nella vita; essa non è che un cambiamento di piano, un cambiamento di forma, d’abito, uno spostamento per una nuova missione da compiere, una modificazione dello stato di coscienza. Una trasformazione della vita non può essere la sua fine. La vita e la morte si danno la mano e lavorano insieme per l’evoluzione. La morte non è che un’illusione. Quante volte siamo già passati attraverso ciò che viene chiamato “morte”! Ed eccoci nuovamente vivi… Esiste solo la vita ininterrotta, la vita senza limiti.
</p>

<p>
<b>08/12/2010</b> Sul cammino dell'evoluzione, l'amore per la bellezza può portarvi molto lontano, ma soltanto l'amore per la bellezza spirituale, la bellezza divina, che è allo stesso tempo purezza, armonia e intelligenza. Perché l'amore per la bellezza è una protezione: sarà questo a impedirvi di andare a perdervi nella mediocrità, nella bassezza, in tutto ciò che può imbrattare il vostro cuore e la vostra anima. È come una veste che vi protegge. Se indossate dei bei vestiti nuovi, non andrete a pulire la vostra auto, a lavare i piatti o a fare le pulizie. Ma se avete dei vecchi vestiti già sporchi, con quale piacere continuerete a sporcarli! Allora, perché non trarne una conclusione per la vita interiore? Supponete di avere interiormente una veste magnifica, un'aura pura, luminosa - è questo il vero vestito -: non oserete sporcarla, quindi essa vi protegge. È così che l'amore per la bellezza vi può salvare.
</p>

<p>
<b>08/12/2011</b> Quante persone si aggrappano alla vita e sono persino capaci di commettere dei crimini per sopravvivere! È perché ignorano che la vita non si ferma alla loro esistenza terrena, e agendo così contraggono debiti pesanti che un giorno dovranno pagare. Il discepolo di una Scuola iniziatica ha invece un atteggiamento diverso; dice: «La vita sulla terra è bella, ma spesso è anche una prova: qui si è limitati, schiacciati, scherniti, violentati, tormentati. So che c’è una ragione per tutto questo e lo accetto, ma un giorno, quando avrò assolto il mio compito, me ne andrò a vivere libero nello spazio». Ecco la verità che i veri spiritualisti conoscono, e per questo, pur sapendo che si è più felici nell’altro mondo, rimangono sulla terra, perché, se pur momentaneamente, il loro posto è lì. Finché non hanno regolato tutto, il resto li lascia indifferenti. Vogliono soltanto terminare il proprio lavoro. Ma venuto il momento, una volta terminato il loro lavoro, partono senza rimpianti. 
</p>

<p>
<b>08/12/2012</b> Come l’animale, anche l’essere umano deve nutrirsi per sopravvivere. Ma a differenza dell’animale, egli può, tramite la propria coscienza, trovare nell’atto della nutrizione il mezzo per crescere psichicamente, spiritualmente. E andrò anche oltre: finché l'essere umano non sarà in grado di dare a questo atto una dimensione più vasta, più profonda, è inutile che si dichiari colto e civilizzato. Per me si tratta di un test. Quando gli esseri umani impareranno a mangiare con una coscienza illuminata, sentendosi colmi di meraviglia per il cibo e pensando con riconoscenza che tutto l’Universo ha lavorato per produrre quei frutti, quelle verdure e quei cereali, grazie ai quali essi ricevono la vita, a quel punto sì, si potrà parlare di cultura e di civiltà.
</p>

<p>
<b>08/12/2013</b> Cantando canti mistici, spirituali, creiamo intorno a noi tutto un mondo di forme e di colori. Ed essendo noi stessi il nostro proprio strumento, le forme e i colori che creiamo esternamente a noi, li creiamo anche in noi; quelle forme e quei colori attirano delle entità luminose, attirano degli angeli, e sono per essi un nutrimento. Gli angeli vengono unicamente se sappiamo attirarli con simili doni. Cantando, apriamo una porta sul Cielo attraverso la quale passeranno le entità celesti; e la venuta di queste entità porta cambiamenti benefici anche nel mondo. 
</p>

<p>
<b>08/12/2014</b> La natura inferiore nell'uomo è talmente ostinata e coriacea che ogni vittoria che egli riporta su di essa è una vera prodezza. Tuttavia, anziché vantarsi di quella prodezza, egli deve rimanere modesto. E per rimanere modesto, deve pensare che il merito non è suo ma del Signore, che gli ha dato il potere di dominare i suoi cattivi istinti. Perciò, ogni volta che riportate una vittoria su voi stessi, dite: «Non a me, Signore, ma al Tuo Nome va il merito». Altrimenti rischiate di cadere nelle trappole dell'orgoglio, e si sa in quali vertiginose cadute sono stati trascinati tanti orgogliosi. E quando ricevete dei complimenti per aver agito bene o per aver fatto un buon lavoro, dite ancora: «Non a me, Signore, ma al Tuo Nome va la gloria». Poiché facendo il vostro elogio, può accadere che involontariamente – o talvolta volontariamente! – gli altri vi tendano dei tranelli: rischierete di prendere le loro parole troppo seriamente, vi crederete già arrivati in cima, il che è pericoloso per il vostro sviluppo interiore poiché avete sempre dei progressi da fare. Non è per la nostra gloria, ma per la gloria di Dio che dobbiamo sempre lavorare, poiché in quella impersonalità ci avviciniamo al nostro Sé superiore. La vera gloria dell'essere umano è la gloria di Dio. 
</p>

<p>
<b>08/12/2015</b> Solo la conoscenza della struttura psichica dell’uomo può chiarire la questione della verità. Tale struttura poggia su tre fattori fondamentali: l’intelletto, il cuore e la volontà. Tramite l'intelletto l'essere umano pensa, tramite il cuore prova sentimenti, e la volontà, stimolata dall’intelletto e dal cuore, lo spinge ad agire… L’intelletto ha come ideale quello di manifestare la saggezza, il cuore di manifestare l’amore, e la volontà, che risulta dai due, ha per ideale di manifestare la verità. Ciò significa che, nella misura in cui i pensieri del suo intelletto tendono verso la saggezza, e i sentimenti del suo cuore tendono verso l’amore, l'essere umano è nella verità. Cosa c’è di più semplice? Della verità sono state date definizioni di ogni genere che sono riuscite soltanto a ingarbugliare la questione. In realtà è impossibile definirla, poiché la verità non esiste in quanto tale. Esistono solo l’amore e la saggezza, ed è l’unione dell’amore e della saggezza a dar vita alla verità.
</p>

<p>
<b>08/12/2016</b> In quanto creature umane, siamo legati a tutto ciò che, come noi, è stato creato nell'universo. Ognuno ha legami invisibili, eterici, con tutta la creazione, dalle pietre fino alle gerarchie angeliche. Anche se non ne siamo coscienti, tutto il nostro essere è in collegamento continuo con il l'intero cosmo, e proprio in questo sta il fondamento della magia. Certo, la parola “magia” evoca immediatamente formule e rituali strani e complicati. Ma io vi dirò che il segreto della magia sta nell'atteggiamento. Se trovate sempre un atteggiamento positivo, voi possedete il Verbo magico, grazie al quale entrate in comunicazione non solo con gli esseri umani, con gli animali, le piante, le pietre e gli oggetti, ma anche con gli astri e con le entità invisibili. È questo l'atteggiamento che ciascuno di voi deve trovare per se stesso, e lo troverà imparando a coltivare il rispetto verso tutto ciò che esiste. 
</p>

<p>
<b>08/12/2017</b> Anche se gli esseri umani si lamentano del male e desiderano il bene, si direbbe che siano molto più convinti della potenza del male che non di quella del bene. L’esperienza ha dimostrato loro – così dicono – che se qualcuno vuole creare disordine o distruggere gli esseri, riesce più facilmente e più rapidamente di chi vuole rendersi utile e correggere una situazione; allora perché fare tanti sforzi? Essi non reagiscono o addirittura si lasciano a loro volta trascinare ad agire male. Ma ecco una domanda che non si sono posti: quanto tempo dureranno i successi che il male sembra riportare? Eh sì, per trarre conclusioni veramente valide, occorre far intervenire il fattore tempo: per quanto tempo le forze del male trionferanno? Perché sin dall’istante in cui esse si mettono in moto, da parte loro le forze del bene non rimangono inattive: anch’esse sorgono per ristabilire l’ordine e la giustizia.
</p>

<p>
<b>08/12/2018</b> Cantando canti mistici, spirituali, creiamo intorno a noi tutto un mondo di forme e di colori. Ed essendo noi stessi il nostro proprio strumento, le forme e i colori che creiamo esternamente a noi, li creiamo anche in noi; quelle forme e quei colori attirano delle entità luminose, attirano degli angeli, e sono per essi un nutrimento. Gli angeli vengono unicamente se sappiamo attirarli con simili doni. Cantando, apriamo una porta sul Cielo attraverso la quale passeranno le entità celesti; e la venuta di queste entità porta cambiamenti benefici anche nel mondo. 
</p>

<p>
<b>08/12/2019</b> Gli esseri umani ignorano che i pensieri, i sentimenti e le azioni che non sono ispirati dal vero amore e dalla vera saggezza producono nell’invisibile dei disordini i cui effetti si prolungano ben oltre la loro vita terrena. Loro non ci sono più, ma i loro pensieri, i loro sentimenti e i loro atti egoistici e malevoli – che non si sono sforzati di riparare – contribuiscono ad alimentare le correnti distruttive che circolano nello spazio e avvelenano l’atmosfera psichica della terra. Cercate dunque di prendere coscienza che ogni vostra manifestazione non produce unicamente effetti su determinate persone, in un dato momento e in un preciso luogo. Nel mondo invisibile essa provoca forze benefiche o malefiche, e non si sa fino a che punto e fino a quando quelle forze avranno il potere di agire. Allora, ogni tanto fate un'introspezione. Ricordatevi delle circostanze in cui avreste potuto avere un comportamento migliore, e se non potete riparare ai vostri errori materialmente, tramite il pensiero sforzatevi almeno di ristabilire l’armonia e la pace in voi e attorno a voi. 
</p>

<p>
<b>08/12/2020</b> Come fa l'ostrica a fabbricare la perla? All'origine c'è un granello di sabbia caduto nella sua conchiglia, e per lei quel granello è una difficoltà, la irrita. «Ah – dice l'ostrica – come faccio a sbarazzarmene? Mi prude, mi punge... Che fare?». E comincia a riflettere, si concentra, medita... e un giorno comincia a secernere una materia speciale con la quale avvolge il granello di sabbia così irritante, in modo da farlo diventare liscio, lucido, vellutato. E quando ci è riuscita, è contenta e dice: «Ho vinto una difficoltà!». Ecco allora la lezione dell'ostrica perlifera; essa vi insegna che potete avviluppare i vostri problemi e le vostre contrarietà in una materia luminosa, iridescente, e così ammasserete dentro di voi incalcolabili ricchezze. Il vero spiritualista è colui che sa lavorare sulle proprie difficoltà per farne delle perle preziose. 
</p>


        <span class="backlinks">
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/ZAPP/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a>
<ul>
<li><a href="./DAY-11-29.html" title="DAY-11-29" class="page">DAY-11-29</a></li>
<li><a href="./DAY-11-30.html" title="DAY-11-30" class="page">DAY-11-30</a></li>
<li><a href="./DAY-12-01.html" title="DAY-12-01" class="page">DAY-12-01</a></li>
<li><a href="./DAY-12-02.html" title="DAY-12-02" class="page">DAY-12-02</a></li>
<li><a href="./DAY-12-03.html" title="DAY-12-03" class="page">DAY-12-03</a></li>
<li><a href="./DAY-12-04.html" title="DAY-12-04" class="page">DAY-12-04</a></li>
<li><a href="./DAY-12-05.html" title="DAY-12-05" class="page">DAY-12-05</a></li>
<li><a href="./DAY-12-06.html" title="DAY-12-06" class="page">DAY-12-06</a></li>
<li><a href="./DAY-12-07.html" title="DAY-12-07" class="page">DAY-12-07</a></li>
<li><b>DAY-12-08</b></li>
<li><a href="./DAY-12-09.html" title="DAY-12-09" class="page">DAY-12-09</a></li>
<li><a href="./DAY-12-10.html" title="DAY-12-10" class="page">DAY-12-10</a></li>
<li><a href="./DAY-12-11.html" title="DAY-12-11" class="page">DAY-12-11</a></li>
<li><a href="./DAY-12-12.html" title="DAY-12-12" class="page">DAY-12-12</a></li>
<li><a href="./DAY-12-13.html" title="DAY-12-13" class="page">DAY-12-13</a></li>
<li><a href="./DAY-12-14.html" title="DAY-12-14" class="page">DAY-12-14</a></li>
<li><a href="./DAY-12-15.html" title="DAY-12-15" class="page">DAY-12-15</a></li>
<li><a href="./DAY-12-16.html" title="DAY-12-16" class="page">DAY-12-16</a></li>
<li><a href="./DAY-12-17.html" title="DAY-12-17" class="page">DAY-12-17</a></li>
<li><a href="./DAY-12-18.html" title="DAY-12-18" class="page">DAY-12-18</a></li>
<li><a href="./DAY-12-19.html" title="DAY-12-19" class="page">DAY-12-19</a></li>
<li><a href="./DAY-12-20.html" title="DAY-12-20" class="page">DAY-12-20</a></li>
<li><a href="./DAY-12-21.html" title="DAY-12-21" class="page">DAY-12-21</a></li>
<li><a href="./DAY-12-22.html" title="DAY-12-22" class="page">DAY-12-22</a></li>
<li><a href="./DAY-12-23.html" title="DAY-12-23" class="page">DAY-12-23</a></li>
<li><a href="./DAY-12-24.html" title="DAY-12-24" class="page">DAY-12-24</a></li>
<li><a href="./DAY-12-25.html" title="DAY-12-25" class="page">DAY-12-25</a></li>
<li><a href="./DAY-12-26.html" title="DAY-12-26" class="page">DAY-12-26</a></li>
<li><a href="./DAY-12-27.html" title="DAY-12-27" class="page">DAY-12-27</a></li>
<li><a href="./DAY-12-28.html" title="DAY-12-28" class="page">DAY-12-28</a></li>
<li><a href="./DAY-12-29.html" title="DAY-12-29" class="page">DAY-12-29</a></li>
<li><a href="./DAY-12-30.html" title="DAY-12-30" class="page">DAY-12-30</a></li>
<li><a href="./DAY-12-31.html" title="DAY-12-31" class="page">DAY-12-31</a></li>
</ul>
</li>
<li><a href="../VERBUM.html" title="VERBUM" class="page">VERBUM</a></li>
</ul></li>
</ul>

</div>

</div>
 
</body>
</html>
