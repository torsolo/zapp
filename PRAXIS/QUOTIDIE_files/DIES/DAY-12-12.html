	<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
</div>
<div id="albero">T.o.c.</div>
<div id="corpo">        <!--<h1>DAY-12-12</h1>-->
        <h1>DAY-12-12</h1>

<h5>Oremus</h5>

<p>
Novena a Santa Lucia / 9° giorno. O gloriosa Santa Lucia, che ora godete in Cielo il volto splendente di Dio, ottenendo grandi grazie a chi vi invoca con fiducia, ottenete a tutti noi non solo la protezione per gli occhi del corpo, ma specialmente la vera luce agli occhi dello spirito. Gloria al Padre... Santa Lucia, prega per noi. / Prega per noi, gloriosa Santa Lucia perché siamo fatti degni delle promesse di Cristo. / Riempi di gioia e di luce il tuo popolo, o Signore, per l'intercessione gloriosa della santa vergine e martire Lucia, perché noi, che festeggiamo la sua nascita al cielo, possiamo contemplare con i nostri occhi la tua gloria. Per Cristo nostro Signore. Amen.
</p>

<p>
A te che vieni da fuori / Aiutaci ad apprezzare le nostre ricchezze e non voler crederci poveri solo perché non abbiamo quello che tu hai. Aiutaci a scoprire le nostre catene e, vedendo le tue, non crederci schiavi. Sii paziente con il nostro popolo, e non crederci arretrati perché non sappiamo scrivere la tua lingua. Sii paziente con il nostro modo di camminare e non crederci pigri perché abbiamo un ritmo diverso dal tuo. Accetta con pazienza i nostri simboli e non crederci ignoranti perché non sappiamo leggere le tue parole. Resta con noi e canta la bellezza della vita che con noi condividi. Resta con noi ed accetta che ti possiamo donare qualche cosa. Accompagnaci nel cammino: né davanti né dietro cerca con noi di vivere e attendere Dio. (Un Vescovo africano)
</p>

<p>
Quando quelli che amiamo ci chiedono qualcosa, noi li ringraziamo di avercelo chiesto. Se a te piacesse, Signore, chiederci una sola cosa in tutta la nostra vita, noi ne rimarremmo meravigliati e l'aver compiuto questa sola volta la tua volontà sarebbe «l'avvenimento» del nostro destino. (Madeleine Delbrêl)
</p>

<p>
Mi permetterai di entrare? Ascolta, Dio! Nella mia vita non ho mai parlato con Te: fin da piccolo mi hanno detto che Tu non esisti ed io, stupido, ci ho creduto. Non ho mai contemplato le Tue Opere. Ma questa notte, dal cratere di una granata, ho guardato il cielo stellato sopra di me. Affascinato dal suo scintillare, ad un tratto ho capito l’inganno. Non so, o Dio, se mi darai la Tua Mano, ma io Ti parlerò e Tu mi capirai. In mezzo a questo spaventoso inferno mi è apparsa la luce ed io ho scorto Te! Sono felice solo perché Ti ho conosciuto. A mezzanotte dobbiamo attaccare, ma non ho paura perché Tu mi guardi. E’ il segnale! Me ne devo andare. Puo’ darsi che questa notte venga a bussare da Te. Anche se finora non sono stato Tuo Amico, quando verrò, mi permetterai di entrare? Ora la morte non mi fa più paura. (Aleksandr Zacepa)
</p>

<p>
A Gesù Bambino / La notte è scesa e brilla la cometa che ha segnato il cammino. Sono davanti a Te, Santo Bambino! Tu, Re dell’universo, ci hai insegnato che tutte le creature sono uguali, che le distingue solo la bontà, tesoro immenso, dato al povero e al ricco. Gesù, fa’ ch’io sia buono, che in cuore non abbia che dolcezza. Fa’ che il tuo dono s’accresca in me ogni giorno e intorno lo diffonda, nel Tuo nome. (Umberto Saba)
</p>

<h5>Quotes</h5>

<p>
<ul>
<li>Dove finiscono le nostre capacità inizia la nostra fede. Una forte fede vede l’invisibile, crede l’incredibile e riceve l’impossibile. (Detto Buddista)</li>
</ul>
</p>

<h5>Santorale</h5>

<p>
<a href="https://it.wikipedia.org/wiki/Calendario_dei_santi" title="wikipedia" class="https">wikipedia</a> / <a href="https://www.santodelgiorno.it/" title="santodelgiorno" class="https">santodelgiorno</a> / <a href="https://it.cathopedia.org/wiki/Calendario_dei_santi" title="cathopedia" class="https">cathopedia</a> / <a href="http://www.santiebeati.it/" title="santiebeati" class="http">santiebeati</a>
</p>

<h5>Aivanhov</h5>

<p>
<b>12/12/2001</b> Per ricevere le influenze benefiche, bisogna aprirvisi. Il Cielo ha diffuso tutte le sue benedizioni in abbondanza, e se voi non le ricevete è perché avete una concezione della vita talmente limitata che vi allontana dal mondo divino. Poi vi lamentate dicendo: "Nessuno mi ascolta, nessuno mi aiuta, sono solo e abbandonato, Dio non esiste!" Eh sì, è veramente straordinario vedere come gli esseri umani prima si buttano da soli in situazioni deplorevoli, per poi trarre conclusioni sull'esistenza di Dio! Nulla di più sbagliato. Che provino un po' ad aprirsi al Cielo, a comunicare con le entità divine e scopriranno che sono sempre state presenti per sostenerli e illuminarli, ed è solo a causa della propria chiusura se non hanno ricevuto il loro aiuto, la loro luce. Chi si limita, fa del male a sé stesso. Al contrario dovrebbe aprirsi, espandersi, così si riempirebbe di meraviglia, sentirebbe ovunque le benedizioni della presenza divina al di sopra di lui, intorno a lui e dentro di lui. 
</p>

<p>
<b>12/12/2002</b> Smettete di meravigliarvi e di lamentarvi del comportamento degli uomini. Una volta per tutte sappiate che sono capaci di fare di meglio e purtroppo anche di peggio, decidete quindi di non occuparvi più dei loro errori e dei loro difetti, poiché ciò mette in moto troppe reazioni negative dentro di voi. Esiste una corrispondenza tra ciò di cui vi occupate e lo stato nel quale vi sentite in seguito. Se siete a tal punto sensibili alle cattive azioni degli altri, vi sentirete invasi da sentimenti di ostilità, di collera, di indignazione, ecc. Tuttavia sappiate che non sono i vostri sentimenti che li potranno cambiare. In compenso tali sentimenti agiranno del tutto sfavorevolmente sulla vostra coscienza interiore e un giorno il vostro stesso viso rifletterà tutti quei sentimenti negativi che avete nutrito. Ebbene ciò non è intelligente. L'uomo intelligente non fa dipendere il suo stato interiore dal comportamento degli altri. 
</p>

<p>
<b>12/12/2003</b> Se avete riportato qualche vittoria sulla pigrizia, la collera, la gelosia, la sensualità, ecc. e vi dite: "Ah, ho vinto le tentazioni, come sono forte!" Sappiate che proprio allora la vostra natura inferiore vi sta preparando dei tranelli così sottili che ci cadrete sicuramente, perché ancora non conoscete tutte le sue astuzie. Quando pensate di essere più sicuri di voi stessi, è proprio il momento in cui la natura inferiore riprende il sopravvento e riesce a cogliervi di sorpresa. Dovete restare umili e non cullarvi sui piccoli risultati che avete ottenuto. Un vero discepolo prende coscienza che la soddisfazione di aver riportato una vittoria lo espone a tanti pericoli e si dice: "Chissà che cosa mi aspetta ora? Non debbo pensare di aver vinto, è troppo presto!" e non soltanto continua ad essere vigile, ma supplica il Signore di concedergli il suo aiuto. 
</p>

<p>
<b>12/12/2004</b> Tutte le anime umane sono uscite dal seno dell'Eterno e portano incisi in loro dei «campioni» di ciò che è la vera saggezza, il vero amore, la vera bellezza, la vera giustizia, ecc.. Siccome la maggioranza degli esseri umani non ha appreso a cercare in sé stessa quelle tracce celesti e a vivificarle, queste resteranno nascoste sotto strati e strati di opinioni errate, di visioni false, di gusti depravati. Allora, perché stupirsi se, non avendo più alcun riferimento per dirigersi, continuano a perdersi? Ma è compito di ognuno di noi discendere nelle profondità del proprio essere per scoprirvi quella chiarezza che quasi non percepiamo più. Con la riflessione, la preghiera, la meditazione, con una disciplina di vita, noi possiamo attraversare tutti gli strati opachi e ritrovare la luce, la sola che può illuminarci sulle scelte che dobbiamo fare.
</p>

<p>
<b>12/12/2005</b> Aspettate l’amore di un uomo o di una donna? Potete ottenerlo; ma se in questo amore è la sensualità che domina, esso non durerà. Perché? Perché il Creatore non ha concesso lunga vita ai sentimenti ispirati dall’istinto. Se contate su questi, dovete attendervi delle delusioni, e soffrirete. Ma dite pure a voi stessi che è il vostro sé inferiore che soffre. Il vostro Sé superiore applaude, sperando che questa esperienza vi servirà di lezione e vi insegnerà a contare solo sulle manifestazioni della vostra natura divina. 
</p>

<p>
<b>12/12/2006</b> Non dobbiamo vedere opposizioni tra lo spirito e la materia, poiché la materia è una condensazione dello spirito. Ed è su questa materia, originata da sé stesso, che lo spirito agisce per fare apparire le innumerevoli forme della vita. Lo spirito e la materia sono due aspetti di Dio stesso. La materia è altrettanto sacra, altrettanto santa quanto lo spirito, poiché è figlia dello spirito stesso. Nella Genesi è detto che Dio creò Adamo ed Eva, ma questo è un modo per esprimere che Egli ha creato lo spirito e la materia. Dio ha creato Adamo (lo spirito) e da una costola di Adamo ha formato Eva (la materia). Per gli Iniziati, che possiedono il vero sapere, la materia non è potuta apparire dal nulla, ma ha la propria origine nello spirito, è uscita dallo spirito, ed è il risultato del lavoro di Dio stesso.
</p>

<p>
<b>12/12/2007</b> Se volete non perdere mai speranza e coraggio, dovete sapere in anticipo che qualunque cosa facciate incontrerete delle difficoltà. Anche se avete in vista dei progetti magnifici, non partite pieni di illusioni, perché alla prima difficoltà perderete l’equilibrio e affonderete. Sì, nella vita – non bisogna mai dimenticarlo – si è sempre obbligati a passare attraverso periodi difficili, e anche molto difficili. Sulla terra è così, si è sottomessi necessariamente alle alternanze: il giorno e la notte, il caldo e il freddo, la gioia e il dolore, la primavera e l’inverno. Bisogna accettarlo e imparare a lavorare con entrambi gli aspetti. Perché, non illudetevi, quando sarete riusciti a trionfare su certe prove, ne arriveranno altre. Ma, forti delle vostre esperienze precedenti, ogni volta potrete riportare la vittoria.
</p>

<p>
<b>12/12/2008</b> Si può cercare di guarire dalle malattie fisiche con mezzi psichici, ad esempio con il pensiero, con la preghiera… ma anche nel migliore dei casi occorrerà molto tempo. Spesso, invece, per rimediare non si può attendere, e si devono usare mezzi materiali, come medicinali, operazioni…Tuttavia, a lunga scadenza, i mezzi spirituali sono i soli ad avere un’efficacia definitiva. Se imparate a sistemare le cose dal punto di vista dell’anima e dello spirito, per farlo vi ci vorranno anni, ma alla lunga riuscirete ad introdurre l’ordine e l’armonia sin nel piano fisico. Tutti i fenomeni materiali hanno la propria causa in alto, e il corpo fisico obbedisce, si modella, si plasma in base alle direttive che riceve dal sentimento, dal pensiero e anche dall’anima e dallo spirito. Dal momento che viviamo nel piano fisico, non possiamo trascurare i mezzi propri di questo piano, ma al tempo stesso dobbiamo dare la priorità allo spirito, al pensiero, sapendo che questo darà luogo un giorno a grandi trasformazioni fin nel piano fisico.
</p>

<p>
<b>12/12/2009</b> Si racconta che tre yogi, alla ricerca della perfezione, siano andati a meditare nella foresta. Un uomo passa e, trovando sul suo cammino il primo yogi, gli dà uno schiaffo. Lo yogi si alza e glie ne rende due! Per lui, la perfezione era ancora lontana, e la storia non dice se riprese la sua meditazione. Continuando per la sua strada, l’uomo incontra il secondo yogi, e anche a lui assesta uno schiaffo. Lo yogi si alza con l’intenzione di restituirglielo, ma immediatamente si riprende e torna a sedersi. Lui almeno aveva appreso l’autocontrollo! Quanto al terzo yogi, questi ricevette il colpo, ma non se ne accorse nemmeno, e continuò a meditare tranquillamente. La lezione è facile da trarre: il primo yogi apparteneva ancora alla categoria degli esseri umani comuni che protestano e invocano la giustizia, e che, purtroppo, si lasciano andare all’ingiustizia. Il secondo era fra coloro che hanno imparato a dominarsi, perché hanno riflettuto sulle conseguenze delle loro azioni; essi dicono: «Non ne vale la pena, complicherei ancor più le cose». Quanto al terzo, era già talmente evoluto che non ha nemmeno sentito di essere stato colpito. 
</p>

<p>
<b>12/12/2010</b> Una buona visione delle cose può essere acquisita unicamente con la purezza. Per questo il nostro Insegnamento pone l'accento sulla vita pura, sia sul piano fisico che sul piano psichico. Tutto il destino dell'uomo dipende dalla luce del suo "occhio interiore", e quella luce dipende dal suo modo di vivere. Non appena egli commette un errore e trasgredisce le leggi divine, la sua visione spirituale si offusca: egli non viene più avvertito né guidato, e si smarrisce su strade senza uscita. Sta dunque a ciascuno prendere coscienza della relazione esistente fra la sua condotta quotidiana e la chiarezza della sua visione. Colui che si decide a vivere una vita retta, onesta e nobile, si purifica, e i suoi centri sottili cominciano a funzionare. È così che, ben guidato, ben diretto, egli ritrova le sorgenti, le praterie, i laghi, i pascoli e le montagne della sua vera patria.
</p>

<p>
<b>12/12/2011</b> Nessuno può negare che sia molto doloroso perdere un essere caro, ma l’amore permette di superare questo dolore. Voi pensate che più si ama, più si soffre di una tale separazione. Al momento, sì, senza alcun dubbio. Ma se avete amato veramente un essere, con il tempo si crea un’altra forma di relazione tra lui e voi, e lo sentite come una presenza costante. Anche di notte, durante il sonno, siete con lui. Al mattino, forse non vi ricorderete di quell'incontro, perché i viaggi dell’anima durante il sonno solo raramente arrivano alla coscienza, ma con il tempo sentirete sempre più la forza di quel legame. Dio non ha fissato limiti all’amore. L’amore è più forte della morte. Gli esseri che si sono amati di un amore vero non si lasciano mai: la loro anima supera tutti gli ostacoli della materia.
</p>

<p>
<b>12/12/2012</b> Qual è la finalità della maggior parte degli esseri umani? Prendere. Ovunque essi vadano, cercano quel che c'è da prendere. Studiano, lavorano, si sposano e si incontrano per poter prendere; il loro pensiero è sempre orientato in questa direzione. Ecco per quale ragione da loro non emana alcunché di luminoso, di caloroso, di vivo: perché si sono abituati a prendere. Anche in amore, quando l’uomo e la donna si cercano, il più delle volte, ciascuno dei due non pensa che a prendere: l’uomo vuole assorbire la vita della donna, e viceversa. E quando non c’è più nulla da prendere, si separano. Direte: «Ma quando si uniscono, si danno pur qualcosa a vicenda!» Sì, ma è solo per meglio prendere: ciascuno non pensa che ad ottenere qualcosa dall’altro, ad attingere dall’altro avidamente, egoisticamente, senza scrupoli. Ebbene, l’amore non è questo. L’amore consiste nell'offrire all’anima e al cuore dell’altro qualcosa, uno slancio, una vita, un’ispirazione, affinché quell'essere si espanda e avanzi nella luce e nella gioia.
</p>

<p>
<b>12/12/2013</b> Ciò che avviene per le nazioni, i paesi e i popoli, avviene anche per tutte le creature che nascono, crescono, invecchiano e devono poi lasciare il posto ad altri. Danno quel che devono dare, e in seguito si spengono; si direbbe che si riposino per poter un giorno risvegliarsi e dare nuove ricchezze. Lo si è visto con tutte le civiltà ed è anche il destino delle religioni. Una nuova religione appare nel mondo: essa decolla, estende a poco a poco la sua influenza, giunge a un punto culminante, poi si cristallizza, si fossilizza e perde le grandi chiavi della vita. Pensate anche ai Misteri e ai templi dell'antico Egitto che possedevano il sapere e i poteri... Cosa ne rimane ora? Dove sono finiti gli ierofanti? Dov'è finita quella scienza? Tutti hanno subito le leggi immutabili della vita, poiché ciò che nasce deve morire e cedere il posto. Soltanto ciò che non ha inizio, non ha fine. Ogni religione, ogni filosofia, ogni scienza è in certo qual modo una forma, e nessuna forma è duratura: dopo qualche tempo deve eclissarsi per lasciare il posto ad un'altra. Ma il principio, lo Spirito, è eterno, ed è lui a incarnarsi successivamente in nuove forme.
</p>

<p>
<b>12/12/2014</b> Le lacrime vengono generalmente associate al dolore, ma in realtà qualunque emozione può provocare lacrime. E poiché le emozioni sono di vario genere, di vario genere sono anche le lacrime. Vi sono lacrime di dispiacere, di collera, di stizza, e vi sono anche lacrime di commozione, di gioia, di meraviglia. A far sì che i nostri occhi si riempiano di lacrime possono essere un paesaggio, un poema, un dipinto o una musica, ma anche certi comportamenti umani quando sono particolarmente belli e nobili. E quanti mistici, descrivendo le proprie esperienze, hanno parlato delle lacrime provocate dall'estasi! Nella misura in cui liberano da una certa tensione interiore, le lacrime – qualunque origine abbiano – hanno una loro utilità. Ovviamente, però, le lacrime di gioia e di meraviglia sono le più benefiche. Allora non asciugate quelle lacrime col dorso della mano, poiché sono preziose. Il Maestro Peter Deunov consigliava di raccoglierle in un panno pulito e di conservarle con cura, poiché quelle lacrime possiedono una sorta di potere magico. Lasciate che le lacrime di stizza, di dispiacere e di collera si asciughino – non sono che un po' d'acqua salata – ma conservate le lacrime che sono state strappate alle profondità della vostra anima.
</p>

<p>
<b>12/12/2015</b> L’Iniziazione è un lavoro sulla memoria. L’attività del discepolo di una Scuola iniziatica ha senso unicamente se egli comincia col cercare di ricordasi del mondo di luce dal quale è disceso e al quale deve un giorno ritornare. Grazie alle verità e ai buoni influssi che riceve, e con l’aiuto delle entità del mondo invisibile, egli riesce a ritrovare in se stesso le tracce di quel Paradiso perduto e vive questa memoria come la più grande benedizione. Egli deve anche ricordarsi delle sofferenze che ha patito, come pure degli errori che ha commesso e dei debiti che ha contratto, poiché un giorno dovrà ritrovare tutti gli esseri che ha danneggiato, al fine di riconciliarsi con loro e riparare ai torti fatti, per poter liquidare il suo karma. È questo il compito che attende il discepolo, ed è questo il compito che attende tutti gli esseri umani. Solo chi è riuscito a correggere i propri errori e a riparare al male che ha fatto viene ammesso definitivamente nell’assemblea dei figli di Dio.
</p>

<p>
<b>12/12/2016</b> Quando non hanno più tante energie per rincorrere la gloria, il potere o i piaceri, quanti decidono che è tempo di rinsavire e di pensare al Cielo! Ma cosa credono? Quando non si hanno più energie per la terra, non se ne hanno più nemmeno per il Cielo! Perciò rimanere tranquilli nel proprio angolino non è indice di saggezza, e ancor meno di spiritualità. Tutti coloro che nella giovinezza sposano il diavolo – diciamo così! – non devono farsi illusioni: è il diavolo a ripudiarli una volta diventati vecchi, perché da loro non ha più nulla da prendere! Quei poveretti credono di divorziare di loro spontanea volontà, ma non è affatto così: è il diavolo a scacciarli; egli rimanda a Dio tutti quei rottami dai quali non può più ricavare più nulla. E allora che spettacolo per il Signore, e soprattutto che magnifico sostegno per il Suo lavoro, quando costoro vengono a presentarsi dinanzi a Lui!
</p>

<p>
<b>12/12/2017</b> A volte, in montagna, sull'orlo di un precipizio si può vedere un albero dal tronco e dai rami stranamente contorti. Quell’albero ha dovuto affrontare i venti, i temporali e a volte anche il fulmine, ma ha resistito, e la sua lotta con gli elementi si riflette sul suo tronco e sui suoi rami. Alla stessa stregua, nella vita s’incontrano esseri il cui volto è torturato, asimmetrico. Ma che doni, che talenti!... Ciò dimostra che anche loro sono stati esposti alle intemperie dell’esistenza. Per fronteggiarle, hanno dovuto sviluppare l’intelletto e la volontà a scapito delle qualità del cuore, e quegli sforzi e quella tensione li si legge sui tratti del loro volto. Negli esseri, la bellezza parla più delle loro qualità di cuore che non delle loro facoltà intellettuali o della loro volontà. La bellezza, la vera bellezza, ha molte più affinità con la bontà che non con l’intelligenza. D'altronde è per questo che le persone molto belle sono spesso destinate a essere delle vittime. È quindi importante che esse siano circondate da altre persone che le aiutino a difendersi dalle bramosie provocate da quella bellezza.
</p>

<p>
<b>12/12/2018</b> Ciò che avviene per le nazioni, i paesi e i popoli, avviene anche per tutte le creature che nascono, crescono, invecchiano e devono poi lasciare il posto ad altri. Danno quel che devono dare, e in seguito si spengono; si direbbe che si riposino per poter un giorno risvegliarsi e dare nuove ricchezze. Lo si è visto con tutte le civiltà ed è anche il destino delle religioni. Una nuova religione appare nel mondo: essa decolla, estende a poco a poco la sua influenza, giunge a un punto culminante, poi si cristallizza, si fossilizza e perde le grandi chiavi della vita. Pensate anche ai Misteri e ai templi dell'antico Egitto che possedevano il sapere e i poteri... Cosa ne rimane ora? Dove sono finiti gli ierofanti? Dov'è finita quella scienza? Tutti hanno subito le leggi immutabili della vita, poiché ciò che nasce deve morire e cedere il posto. Soltanto ciò che non ha inizio, non ha fine. Ogni religione, ogni filosofia, ogni scienza è in certo qual modo una forma, e nessuna forma è duratura: dopo qualche tempo deve eclissarsi per lasciare il posto ad un'altra. Ma il principio, lo Spirito, è eterno, ed è lui a incarnarsi successivamente in nuove forme.
</p>

<p>
<b>12/12/2019</b> Perché le invocazioni a Dio o agli dèi occupano un posto così grande in tutte le religioni? Perché il mezzo più potente per entrare in relazione con un’entità consiste nel pronunciare il suo nome; grazie alle vibrazioni di quel nome noi ci eleviamo fino a essa. Per prendere un esempio dalla vita quotidiana, si può dire che pronunciare un nome equivale a fare un numero di telefono: si ottiene la comunicazione con la persona che si è chiamata. Anche se non sappiamo quale forma e quali tratti dare all’entità che invochiamo, ciò non ha importanza: è sufficiente conoscere il suo nome. Se lo si pronuncia con un cuore puro e con la consapevolezza di ciò che esso rappresenta nel mondo divino, quel nome diventa una vera potenza magica. Un nome esprime l’entità che lo porta. Chi medita sul nome di Dio e lo invoca impregnandosi della santità della luce si riempie delle sue emanazioni, e santifica le creature e tutti gli oggetti ai quali si avvicina.
</p>

<p>
<b>12/12/2020</b> Mettetevi davanti a uno specchio e toccatevi il sopracciglio destro con la mano sinistra: nello specchio vedrete la vostra mano destra toccare il vostro sopracciglio sinistro. Lo specchio è un oggetto molto interessante perché ci rivela certi aspetti del mondo invisibile. Sul piano astrale, gli oggetti si vedono come in uno specchio, capovolti rispetto al piano fisico. Le cifre, le date... tutto è capovolto: un certo avvenimento del futuro si presenta come passato, e viceversa. Ecco perché il piano astrale è il mondo delle illusioni. Per conoscere la verità, è necessario andare ancora oltre, fino al piano mentale superiore, detto anche piano causale; ed è ciò che impariamo nell'Insegnamento. Se riuscite a risolvere la questione dello specchio, risolverete i più grandi problemi della vita psichica. 
</p>

        <span class="backlinks">
        </span>
        
</div>

<div id="links" style="visibility:hidden">
<ul>
<li><a href="file:///C:/MYZAPP/ZAPP/QUOTIDIE.html" title="QUOTIDIE" class="page">QUOTIDIE</a>
<ul>
<li><a href="../DIES.html" title="DIES" class="page">DIES</a>
<ul>
<li><a href="./DAY-11-29.html" title="DAY-11-29" class="page">DAY-11-29</a></li>
<li><a href="./DAY-11-30.html" title="DAY-11-30" class="page">DAY-11-30</a></li>
<li><a href="./DAY-12-01.html" title="DAY-12-01" class="page">DAY-12-01</a></li>
<li><a href="./DAY-12-02.html" title="DAY-12-02" class="page">DAY-12-02</a></li>
<li><a href="./DAY-12-03.html" title="DAY-12-03" class="page">DAY-12-03</a></li>
<li><a href="./DAY-12-04.html" title="DAY-12-04" class="page">DAY-12-04</a></li>
<li><a href="./DAY-12-05.html" title="DAY-12-05" class="page">DAY-12-05</a></li>
<li><a href="./DAY-12-06.html" title="DAY-12-06" class="page">DAY-12-06</a></li>
<li><a href="./DAY-12-07.html" title="DAY-12-07" class="page">DAY-12-07</a></li>
<li><a href="./DAY-12-08.html" title="DAY-12-08" class="page">DAY-12-08</a></li>
<li><a href="./DAY-12-09.html" title="DAY-12-09" class="page">DAY-12-09</a></li>
<li><a href="./DAY-12-10.html" title="DAY-12-10" class="page">DAY-12-10</a></li>
<li><a href="./DAY-12-11.html" title="DAY-12-11" class="page">DAY-12-11</a></li>
<li><b>DAY-12-12</b></li>
<li><a href="./DAY-12-13.html" title="DAY-12-13" class="page">DAY-12-13</a></li>
<li><a href="./DAY-12-14.html" title="DAY-12-14" class="page">DAY-12-14</a></li>
<li><a href="./DAY-12-15.html" title="DAY-12-15" class="page">DAY-12-15</a></li>
<li><a href="./DAY-12-16.html" title="DAY-12-16" class="page">DAY-12-16</a></li>
<li><a href="./DAY-12-17.html" title="DAY-12-17" class="page">DAY-12-17</a></li>
<li><a href="./DAY-12-18.html" title="DAY-12-18" class="page">DAY-12-18</a></li>
<li><a href="./DAY-12-19.html" title="DAY-12-19" class="page">DAY-12-19</a></li>
<li><a href="./DAY-12-20.html" title="DAY-12-20" class="page">DAY-12-20</a></li>
<li><a href="./DAY-12-21.html" title="DAY-12-21" class="page">DAY-12-21</a></li>
<li><a href="./DAY-12-22.html" title="DAY-12-22" class="page">DAY-12-22</a></li>
<li><a href="./DAY-12-23.html" title="DAY-12-23" class="page">DAY-12-23</a></li>
<li><a href="./DAY-12-24.html" title="DAY-12-24" class="page">DAY-12-24</a></li>
<li><a href="./DAY-12-25.html" title="DAY-12-25" class="page">DAY-12-25</a></li>
<li><a href="./DAY-12-26.html" title="DAY-12-26" class="page">DAY-12-26</a></li>
<li><a href="./DAY-12-27.html" title="DAY-12-27" class="page">DAY-12-27</a></li>
<li><a href="./DAY-12-28.html" title="DAY-12-28" class="page">DAY-12-28</a></li>
<li><a href="./DAY-12-29.html" title="DAY-12-29" class="page">DAY-12-29</a></li>
<li><a href="./DAY-12-30.html" title="DAY-12-30" class="page">DAY-12-30</a></li>
<li><a href="./DAY-12-31.html" title="DAY-12-31" class="page">DAY-12-31</a></li>
</ul>
</li>
<li><a href="../VERBUM.html" title="VERBUM" class="page">VERBUM</a></li>
</ul></li>
</ul>

</div>

</div>
 
</body>
</html>
