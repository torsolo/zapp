<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width,height=device-height, initial-scale=1.0" />
<link rel="stylesheet" type="text/css" media="screen" charset="utf-8" href="../zapp.css" />
<link rel="icon" type="image/x-icon" href="../zapp.ico"/>
<script type="text/javascript" src="../zapp.js"></script>
<title>READ</title>
</head>
<body id="spr">
<div id="content">
<div id="barratesta"></div>
<div id="tools">
<table id="toolgrid" border="0" width="100%" cellpadding="4">
    <tr>
        <td align="center">
            <input id="cuno" type="color" name="head" value="#202020" style="height:40px">
        </td>
        <td align="center">
            <input id="cdue" type="color" name="head" value="#F5F5F5" style="height:40px">
        </td>
    </tr>
    <tr>
        <td align="center">
            <input id="goto" type="button" class="bottone" value="TOP" onclick="gotop()">
         </td>
        <td align="center">
            <input id="ics" type="button" class="bottone" value="HIDE" onclick="chiudimi()">
        </td>
    </tr>
    <tr>
        <td align="center">
            <input id="book" type="button" class="bottone" value="SALVA" onclick="salva()">
        </td>
        <td align="center">
			<input id="vuoto" type="button" class="bottone" value="VUOTO" onclick="tree()">
		</td>
    </tr>
    <tr>
        <td align="center">
            <input id="book" type="button" class="bottone" value="LEGGI" onclick="leggi()">
        </td>
        <td align="center">
            <input id="zoom" type="button" class="bottone" value="ZOOM" onclick="spr_zoom()">
        </td>
    </tr>
    <tr>
        <td align="center">
            <input id="provauno" type="button" class="bottone" value="TREE" onclick="htotree()">
        </td>
        <td align="center">
            <input id="provadue" type="button" class="bottone" value="TOPX" onclick="provadue()">
        </td>
    </tr>
    <tr>
        <td align="center">
            <input id="coloreuno" type="button" class="bottone" value="BACK" onclick="coloresfondo()">
        </td>
        <td align="center">
            <input id="coloredue" type="button" class="bottone" value="TEXT" onclick="coloretesto()">
        </td>
    </tr>
    <tr>
        <td align="center">
            <input id="next1" type="button" class="bottone" value="RLS" onclick="rls()">
        </td>
        <td align="center">
            <input id="next2" type="button" class="bottone" value="FONT" onclick="cara()">
        </td>
    </tr>
</table>
</div>
<div id="albero">T.o.c.</div>
<div id="corpo">        <!--<h1>Regalo</h1>-->
        <h1>Regalo</h1>

<p>
Il regalo senza fiocco
</p>

<p>
PIOVE
</p>

<p>
Goccia a goccia cade la pioggia<br>
sulla superficie dell'arido suolo<br>
e sembra segnare la sua fine<br>
sprofondando o rimbalzando spaccandosi.<br>
Termina il meraviglioso vagar nell'aria libero,<br>
lo strano gioco che si ripete<br>
quasi fosse compiacimento questa sorte,<br>
ma forse è solo solidarietà.
</p>

<p>
PENSIERO
</p>

<p>
Quando lo stesso pensiero accompagna il tempo<br>
di tutto ciò che facciamo, allora,<br>
non si può parlare solo di ricordo.<br>
Il coraggio aumenta,<br>
la compagnia spirituale ci da forza<br>
e la fantasia ci aiuta a credere.<br>
La vita è come un fiume in discesa<br>
che scorre in un letto già designato<br>
e si getta nell'immenso mare dell'eternità.<br>
Noi siamo delle piccole gocce<br>
che rotolano nella forza della tempesta.
</p>

<p>
DEDICA
</p>

<p>
La tua personalità non ha più raffigurazione<br>
ma pur sempre un modello rimane<br>
delle tue virtù nella mente di chi ti ama.<br>
C'è chi ti ringrazia, chi ti compiange e chi ti deride,<br>
ma la giustizia che conta non è quella dell'uomo,<br>
l'anima non ha un'immagine e si nutre solo di fede.<br>
Volere bene è la risposta al tuo sguardo nel pensiero<br>
così grande da colmare l'indifferenza<br>
di questo mondo che ci nasconde.<br>
Siamo tutti sullo stesso piano<br>
a godere la tua presenza nella fantasia<br>
per sperare nella tua pace.<br>
Quello che ha valore deve emergere,<br>
non importa quale sia il prezzo del distacco<br>
ognuno sceglie la propria ruota della fortuna.
</p>

<p>
SOLITUDINE
</p>

<p>
Solo una musica per compagnia,<br>
il resto non ha forma. E` un mondo cieco<br>
che non sente e non dice niente,<br>
è un pensiero che passa e ritorna liberamente.<br>
Continuo a perdermi nella sua folle corsa,<br>
ma sento il bisogno di seguirlo<br>
per parlare con la mia anima solitaria<br>
in questa terra di sconosciuti.<br>
Ho gettato la maschera nel pozzo e,<br>
nessuno mi riconosce più o fa finta,<br>
nella ricerca di questo pensiero dentro me<br>
come espressione del mio amore.<br>
Non basta chiudere gli occhi<br>
per non vedere più la luce,<br>
è così forte che non c'e buio senza colore.
</p>

<p>
NOTTE SERENA
</p>

<p>
La notte è un mondo piccolo piccolo,<br>
sentirsi felici in mezzo al globo<br>
come padroni della natura e del tempo.<br>
Nella mia anima non è mai buio,<br>
c'è un pensiero intoccabile<br>
una stella che si è accesa troppo in fretta<br>
e mi sta bruciando con il suo calore.<br>
La notte è una verità che fa paura<br>
più di una guerra, ma non ci sono armi<br>
e nemici da combattere.<br>
La vittoria è lontana quanto più si cerca di scappare<br>
e finché c'è un sole che sorge,<br>
la vita corre appresso la luce.
</p>

<p>
SOFFIO
</p>

<p>
Le cose belle sono molto fragili.<br>
Per farle durare bisogna sfiorarle con una piuma,<br>
sono come un respiro che soffia sulla vita<br>
senza che l'uomo se ne accorga.
</p>

<p>
LA PORTA APERTA
</p>

<p>
Il tuo sguardo è una mancanza,<br>
come i muri di una stanza vuota.<br>
Ci vuole una vita per trovare la porta<br>
da cui siamo entrati.<br>
Non c'è forza o grido superiore,<br>
salvare l'anima è la chiave per<br>
la stanza accanto.
</p>

<p>
URLO DI RABBIA
</p>

<p>
Tu, tu che mi punti quel dito<br>
non accusarmi senza spiegare le mie colpe.<br>
Indicami se puoi la strada per trovarti,<br>
è un gioco pericoloso il nostro.<br>
Io non volevo scappare e<br>
aspettavo che mi cercassi tu,<br>
invece ci siamo persi entrambi in noi stessi.<br>
Ora che ho capito la tua scelta<br>
non posso sopportare la mia ignoranza e<br>
sei diventato improvvisamente la mia rabbia<br>
e la mia speranza di fede.
</p>

<p>
LA PRIMA VETTA
</p>

<p>
Dolce aria di montagna,<br>
fai gelare le gocce di sudore<br>
sulla mia pelle infuocata.<br>
Forse c'è qualche occhio di vetro<br>
che mi scruta dalla cima più alta<br>
e chissà quale pensiero susciterà<br>
il mio sorriso solitario.<br>
Sei fantastico Creatore dell'universo,<br>
ti diverti con questo cielo azzurro all'infinito,<br>
i pendii e le pianure musicate dal volo<br>
e dal canto degli uccelli.<br>
Ti ringrazio per questi magici momenti<br>
e aspetto che una rondine<br>
si posi sul mio braccio, per<br>
dedicarmi il suo cinguettio.
</p>

<p>
IL PESO DELLA VITA
</p>

<p>
Un pensiero che vale tutti,<br>
un dolore che sa di mistero<br>
il battito del mio cuore austero.
</p>

<p>
NATURA VIVA
</p>

<p>
Il sole cala e lascia posto<br>
alla faccia sorridente della luna;<br>
com'è bella la natura,<br>
è così felice del tempo che passa,<br>
con quanta pazienza si arrende<br>
ai violenti attacchi e,<br>
come una madre serena continua<br>
a profumare e colorare di gioia<br>
l'innocenza dei suoi figli.<br>
Ahimè!. Loro non sanno di essere fratelli<br>
e si sentono orfani come gli ultimi rami<br>
di una quercia che vogliono crescere<br>
per catturare l'ultimo sole.
</p>

<p>
VOLO LIBERO
</p>

<p>
Adagiato nel vuoto, lontano senza emozioni,<br>
il momento migliore in pace con lo spirito.<br>
Un abbraccio soave che mi avvolge di piacere,<br>
un respiro che soffia sulla mia pelle.<br>
L'amore più bello è dentro di me,<br>
l'amore che non finisce,<br>
i pensieri senza suono.
</p>

<p>
LA FRETTA DI ESSERE
</p>

<p>
Credere per sperare<br>
aspettare per non sbagliare<br>
la fede è un gesto da rispettare.<br>
Viaggiare è il mestiere del pensare,<br>
scoprire l'anima e la pace<br>
la mia mano nella tua.<br>
Dare tutto per amore,<br>
ma non è il corpo il regalo<br>
per dimenticare di tornare.
</p>

<p>
ESPLOSIONE
</p>

<p>
Il silenzio cala sulle speranze,<br>
sentimento senza volto,<br>
pensiero che schiude l'anima<br>
e fa tremare le mie membra.<br>
Gli orizzonti si allargano,<br>
le sensazioni scompaiono.<br>
Un saluto senza addio<br>
come un messaggio che ritorna muto<br>
dritto al cuore.
</p>

<p>
COSI' SIA
</p>

<p>
Mio Creatore non oso darti un nome<br>
perché conosco solo la tua fede.<br>
Tu mi hai insegnato a credere nell'amore,<br>
ho scoperto che non è facile<br>
ma spero si conservi nella mia anima<br>
la speranza della pace,<br>
tanto da concedermi con gioia,<br>
al tuo volere giusto ed eterno.
</p>

<p>
SI, PER ESEMPIO
</p>

<p>
La vita è la filosofia del povero;<br>
s'impara con l'esperienza.
</p>

<p>
NO, PER ESEMPIO
</p>

<p>
L'orgoglio è una pianta selvatica che attecchisce ovunque,<br>
chi desidera il suo rigoglio gli da concime<br>
e si avvelena dell'amarezza delle sue radici.
</p>

<p>
STRANO MA VERO
</p>

<p>
Se tutti gli uomini si volessero bene,<br>
chi saprà mai cos'è l'amore?.
</p>

<p>
IL PICCOLO UOMO
</p>

<p>
L'uomo è l'essere più debole e solo della natura,<br>
per resistere a se stesso elimina ciò che gli sta intorno.
</p>

<p>
RIFLESSIONE SILENZIOSA
</p>

<p>
Non v'è dì che non pensi ai miei errori,<br>
quale confessione può togliere i dolori?.<br>
Ogni dubbio del mio bene e del mio male<br>
mi tortura perché non conosco il suo finale.<br>
Gli auguri sono per i festeggiati,<br>
il mio perdono è per i destinati.<br>
Con orgoglio sono partito,<br>
di un'amicizia mi sono rafforzato,<br>
ma l'inganno mi ha tradito.<br>
Come un orfano sto aspettando<br>
che il destino mi raggiunga<br>
ed intanto, passo il tempo amando.
</p>

<p>
LIBERTA' SILENZIOSA
</p>

<p>
Oh! Cielo notturno, limpido e calmo,<br>
i miei occhi ed il mio animo<br>
catturano la fiducia del tuo infinito,<br>
seguono i segnali delle tue stelle,<br>
sperano sempre nella tua mitezza<br>
sopra il mio sguardo vuoto e aperto.<br>
Il cuore s'addolcisce alla poesia d'amore,<br>
la mente si sazia del suo pensiero,<br>
l'ira e la vergogna si allontanano dall'anima.
</p>

<p>
CONFORTO
</p>

<p>
Le lacrime scendono sul seno della mamma<br>
che non vede più gli occhi della vita,<br>
il gioiello scomparso ha conquistato il cuore<br>
e brilla di amore senza misura.<br>
Una madre non sbaglia mai perché<br>
dona speranza al mondo e di fede<br>
protegge il divino Figlio dell'amore.
</p>

<p>
PAURA DELLA PACE
</p>

<p>
Immobile è la pazienza della vita<br>
nel silenzio della veglia solitaria,<br>
dei pensieri che non si vedono.<br>
La pace si posa sulle paure<br>
e cambia ogni cosa nella sua immagine.<br>
Chiniamo il capo alla grazia infinita,<br>
al magnifico potere dell'amore.
</p>

<p>
VICINO ALLA META
</p>

<p>
Io sono dove non mi vedo,<br>
due ali di un sol essere<br>
sopra la verità trasparente.
</p>

<p>
LA SETTA DELL'AMORE
</p>

<p>
Sul pavimento mi son prostrato<br>
per sentire il peso del pensiero conquistato;<br>
non è dolore o vergogna, il freddo desiderio<br>
della pace senza menzogna.<br>
Un canto risuona per accompagnarmi:<br>
'Oh Dio vieni a salvarmi!'.<br>
Sto aspettando le lacrime divine<br>
per amore della mia fede incline.<br>
Se voglio so gioire le risposte<br>
della preghiera che fa arrossire,<br>
io da solo con l'anima ardente<br>
sempre ignaro e timoroso, ma credente.
</p>

<p>
L'EREMO DISTRUTTO
</p>

<p>
Di tutti i sogni è il migliore<br>
l'essere amato dal Signore,<br>
lo core aperto alle genti<br>
per dare le virtù innocenti.<br>
Il primo passo della fede<br>
parte dal mio stesso piede,<br>
pel cammino della gioia<br>
dell'anime degli uomini di voglia.
</p>

<p>
Credere nel dubbio della speranza<br>
è una via che porta lontano abbastanza.<br>
Quale piacere fia rimpianto<br>
di quelli che il corpo finisce nel pianto?<br>
Al momento del giudizio<br>
ogni cosa cade nel precipizio<br>
e se la fine sarà,<br>
almeno un sogno rimarrà.
</p>

<p>
Il vizio della vita è sostenere d'esser primi<br>
finché paura di morir vince tutti i regimi.<br>
Il pover uomo dell'avere<br>
non teme fine del suo potere,<br>
ogni luogo che l'ospiterà<br>
gli darà pace e serenità.<br>
Il tempo non è numero di secondo<br>
per la pace dell'eterno mondo.
</p>

<p>
DICIOTTO SETTEMBRE
</p>

<p>
Alla festa del giorno della vita<br>
ogni stima è attesa e gradita,<br>
l'umor triste è soppiantato<br>
dall'augurio sincero e meritato.<br>
Più greve è il peso del passato<br>
ma giammai vorrei tornare dove ho iniziato.<br>
Goliardia sta scemando<br>
nel giovine che vive pensando.
</p>

<p>
SOLO IN CASA
</p>

<p>
C'è un grido che mi desta,<br>
la tentazione di un mondo in festa;<br>
non è sorriso quello della gente,<br>
ma pur sempre è divertente.<br>
Trasgressione e rinuncia si corrono appresso<br>
tanto se si fermano è turbamento lo stesso,<br>
la ragione che non sia speranza<br>
mai darà al vivere una costanza.
</p>

<p>
RICERCA IMMOBILE
</p>

<p>
Con gli occhi chiusi guardo in alto<br>
per sentir l'amore innominato;<br>
i confini della grazia divina<br>
sono dentro la mia anima inchina,<br>
una lode per accoglier la presenza<br>
del sentimento di cui sono essenza.<br>
Dimandar non voglio, ascoltare non è possibile<br>
quella fede grande più del mondo conoscibile.
</p>

<p>
SAGGIO ETERNO
</p>

<p>
Se di ira è la luce dei tuoi occhi<br>
di sicuro è sbagliata la strada che imbocchi<br>
e se la rabbia non vuol passare,<br>
pensa al male che ti può dare.<br>
Nulla è tornato a chi ha odiato,<br>
solo il peso di essersi trascurato<br>
per aver cercato l'altrui ragione<br>
dimentico dei doveri del proprio nome.
</p>

<p>
ALBA TRISTE
</p>

<p>
Il nuovo giorno s'è levato al bello<br>
pieno di luce chiara e calda<br>
sopra di me che alzo il cappello.<br>
Si è fatta ancora la volontà dell'amore<br>
nell'uomo in attesa di tempo migliore.<br>
Prima che sera non ci prenda,<br>
diamo gioia che il volere intenda<br>
e cediamo ogni figura vuota<br>
alla rabbia inerme che non ci importa.
</p>

<p>
L'OGGETTO DIMENTICATO
</p>

<p>
Quello che i sensi non hanno<br>
è il pensiero più leggero,<br>
il brivido dell'anima in pena<br>
che si congiunge al Creatore.<br>
Una dose di speranza<br>
per l'amore che torna al vero padre.
</p>

<p>
"CI VUOL PAZIENZA"
</p>

<p>
La pazienza è un'attesa felice<br>
se è la pace che l'appuntamento ci dice.<br>
Possiamo aspettare all'infinito<br>
con la compagnia di un amore garantito,<br>
il tempo arditamente passerà<br>
prima della rivelazione che stupirà.<br>
La pazienza crede alla volontà del costruire<br>
e da vigore alla mano per finire.
</p>

<p>
PAROLE LUMINOSE
</p>

<p>
Le mie parole sono colorate,<br>
un arcobaleno che sfuma nella volta del cielo<br>
dopo che la pioggia ha riempito i fiumi.<br>
Non temo di tuffarmi nella limpidezza<br>
del vaporoso amore, nel cielo disteso<br>
in un nuovo caldo disegno di luce.
</p>

<p>
FRAGOROSO BUIO
</p>

<p>
Tristezza viene a riva,<br>
l'onda alta non arriva<br>
passi sulla sabbia senza impronta.<br>
Chi ha detto che la fede non conta?.<br>
Una favola senza fine<br>
dalla morale sublime.<br>
Tutte le forze sono d'accordo<br>
a lasciar correre il ricordo.
</p>

<p>
L'ORA DI PARTIRE
</p>

<p>
Il treno della notte è puntuale,<br>
si ferma in ogni dove<br>
aspetta senza far rumore.<br>
Quando parte lo saluto<br>
forse prima di sera ritornerà,<br>
una corsa per il destino<br>
che avanti tutti fa la verità.
</p>

<p>
LO SPECCHIO DI CARTA
</p>

<p>
Una foto tagliata in due<br>
nasconde l'immagine<br>
dell'altra faccia del profilo.
</p>

<p>
IGNORANTE DELUSIONE
</p>

<p>
Un amore solitario<br>
incontrò un'amicizia,<br>
ma lei disse:<br>
sono io che già ti amavo.
</p>

<p>
POESIA
</p>

<p>
Parole ch'escono in poesia<br>
come il mistero di una dolce spia.<br>
Un singhiozzo tanto sembra dire,<br>
ma la nube scura non lascia trasparire<br>
il fuoco di un freddo inverno<br>
sopra la bianca innocenza, intorno.<br>
Bel tempo in quiete si scioglierà<br>
dopo il passaggio che la nuvola spaccherà.
</p>

<p>
TROPPI MURI
</p>

<p>
Più largo s'è fatto il muro<br>
dopo la polvere dei tristi cori,<br>
il fiore gobbo giace insicuro<br>
nelle paure del vento di fuori.
</p>

<p>
Lo sparire di un'ombra non finisce<br>
il giorno in un lento morire<br>
del lampo che scandisce,<br>
pronto è un trono a rifiorire.
</p>

<p>
ARIA DI FESTA
</p>

<p>
Luce non tiene gli occhi miei<br>
svegli, ma stanchi parea essere<br>
d'aspettare la neve candida<br>
di un Natale che sognar vorrei.
</p>

<p>
Tra un bosco di illusioni<br>
e un ciel di stelle rade,<br>
scorre un fiume di passioni<br>
dal color dell'aria brine.
</p>

<p>
MIRAGGIO SUL MARE
</p>

<p>
Riecheggiar di un'onda lieve<br>
odo sullo scoglio<br>
di un'isola quiete.
</p>

<p>
Guardiano di un faro spento<br>
è il profondo turchino<br>
del mare attento.
</p>

<p>
MI SONO VISTO PIANGERE
</p>

<p>
Fremeva cattivo il tempo nel paese,<br>
bambini giocavano a fare il migliore<br>
prima che lacrime sopra piovesse<br>
al viso dell'ultimo corridore.
</p>

<p>
Si era fermato a sentire<br>
il profumo di un fiore ferito,<br>
da un piede che voleva finire<br>
per primo, la pace di un vecchio appassito.
</p>

<p>
ILLUSIONE
</p>

<p>
Era li vicino,<br>
nell'aria sentivo l'odore<br>
inebriante dell'amore.<br>
Era così vicino<br>
quando aprii il cuore<br>
al suo muto splendore.
</p>

<p>
SECONDA VETTA
</p>

<p>
Guida di antica vita,<br>
il sole tra i bianchi sassi<br>
sotto gli affannosi passi<br>
per la vetta di mia salita.
</p>

<p>
La paura vince l'altezza,<br>
l'imprevedibile dio mi ferma<br>
a metà della mirabile grandezza<br>
che limpido trasparir afferma.
</p>

<p>
SERA DI NATALE
</p>

<p>
O anonimo passeggiare<br>
nel dopo festa dello sporco corso,<br>
manichini stentano a riposare<br>
coi loro sorrisi da concorso.
</p>

<p>
CORRENDO
</p>

<p>
Quanta energia in cor mio vampava<br>
ed il pensiero non voleva fermare<br>
la mia paura che qui bastava<br>
di correre senza affatto amare.
</p>

<p>
Dietro il vuoto, la vita s'alzava<br>
per forza voleva passare<br>
sul male ovunque devastava<br>
una gran fretta di arrivare.
</p>

<p>
Diverso si fece il raccontare<br>
quando la corsa non si fermava<br>
solo una speranza poteva salvare<br>
l'irrequieta macchina che pensava.
</p>

<p>
RACCOLTO INVERNALE
</p>

<p>
La semina è ormai passata.
</p>

<p>
Rimira il timido germoglio<br>
tra la terra poco affinata<br>
seme che sente nobile rigoglio<br>
giovani fatiche dello zappatore<br>
troppo avezzo alla spiga dorata.
</p>

<p>
Nuova stagione e nuovo stupore,<br>
fertili crepe per amore.
</p>

<p>
L'IDEA NASCOSTA
</p>

<p>
L'idea di nessuno,<br>
triste pena sconsolata<br>
presto dimenticata<br>
mai superata<br>
sempre aspettata, insomma<br>
già passata.
</p>

<p>
OASI
</p>

<p>
Si sa,<br>
sesso è ossesso<br>
se usi i sassi.<br>
Ossia, esso è sasso<br>
se sei ossesso.
</p>

<p>
MEZZANOTTE
</p>

<p>
Vorrei dirlo a mezzanotte,<br>
mentre la pesante euforia<br>
presto se ne va via.<br>
Mi basta una parola per<br>
far bella mezzanotte:<br>
Etienne, amico mio<br>
per i momenti che son niente.
</p>

<p>
Poi udirò infrangersi la sua eco<br>
e la voce del tempo assoluto<br>
ritornare meco pensando.
</p>


<hr>

<h1>Pensieri1</h1>

<p>
CALCOLO IMPERFETTO (28/4/91)
</p>

<p>
Quando volevo bruciare il mondo<br>
non sapevo che il suo fumo m'inebriasse<br>
fino a stordire la pace dei miei sensi<br>
e prevalere sui voli di purezza,<br>
ora nascosti di vergogna nell'anima.<br>
Di chi è la colpa se lussuria e speranza<br>
condividono la stessa disperazione<br>
della giustizia difficile quanto reale?<br>
Dio è il tempo,<br>
la vita il colore,<br>
la morte il pensiero.<br>
Ecco perché vorrei essere senza immagine,<br>
senza ombra dal lato della verità,<br>
ma pieno di ricordi che si chiamino passato.<br>
Se ricominciassi non farei che percorrere<br>
lo stesso fiume al contrario, per finire<br>
travolto dagli altri vortici<br>
fedeli al destino di sfruttare la corrente.<br>
Solo due estremi a me son rimasti:<br>
la compagnia della provocazione<br>
e l'immenso pensiero della libertà.
</p>

<p>
L'ETA' DEI SONETTI
</p>

<p>
Or corrugata, la sua pelle vanta,<br>
sostenendo il greve sacco degli anni,<br>
di contenerne un po' più d'ottanta,<br>
ma dire che sian troppi mai c'inganni.
</p>

<p>
Di tutti i luoghi solo uno l'incanta:<br>
quell'angolo di promesse solenni<br>
dove l'ansia pone segreta impronta<br>
e lo spirito culla dagli affanni.
</p>

<p>
Col tatto ci scambiamo nella mano<br>
l'ignoto brivido di una conchiglia<br>
che respira le armonie dell'oceano.
</p>

<p>
L'amore dei fanciulli è la sua voglia,<br>
la salute il desiderio piú mondano<br>
con il quale l'eterna fede veglia.
</p>

<p>
"O MIA BELLA MADONNINA"
</p>

<p>
Com'era bello indovinare l'arte dei tuoi sogni<br>
sulle vibranti note dei miei blues impolverati,<br>
mentre seguivi l'onda degli arpeggi di chitarra<br>
dentro una trasparente bolla di muti pensieri.
</p>

<p>
Per me, che mi sentivo un'anfora di lacrime rotta,<br>
tu sei stata il ricordo delle verdi fantasie d'amore<br>
che un tempo vedevo spuntare sulle colline<br>
giovani, fertili di colore e calde piú del sole.
</p>

<p>
Proprio come te crescevano le bionde speranze:<br>
con casta e debole saggezza posso ancora sfiorarle<br>
cercandone il riflesso nei tuoi profondi occhi<br>
che attraversano la sontuosa piazza duomo.
</p>

<p>
Oh, com'era diverso il mondo di quel giorno,<br>
quando persino le nubi cariche di pioggia,<br>
si erano scansate per nostra soddisfazione<br>
schiarendo la lontananza del panorama montano.
</p>

<p>
Ma tuttora sciocco sarei se non avessi saputo<br>
che la luce dell'estate e gli sguardi della gente<br>
di proposito rimbalzavano su tutta la mia sagoma,<br>
come un tappeto d'ombra su cui volteggia un fiore.
</p>

<p>
Si... Questa favola merita d'essere speciale<br>
perché una fine non ce l'ha come la realtà,<br>
e, se vorrai, nel sentiero della tua immaginazione,<br>
ritroverai quel bosco diffondere l'eco della pace<br>
in splendida compagnia, mano nella mano.
</p>

<p>
MONUMENTO ALLA SOLITUDINE
</p>

<p>
Tu sei l'amica dopo il tradimento.<br>
La tua estasi trafigge ogni pensiero.<br>
Quassù ti ho dedicato un monumento<br>
affinché per nessuno sia un mistero
</p>

<p>
Ciò che fa l'anima quando nasconde<br>
le rughe sulla vetta di un groppone,<br>
fiduciosa che qualcuno risponde<br>
e proprio tu ne sia testimone.
</p>

<p>
Con duri massi, sull'elmo ho costruito<br>
un altare che nel centro mostra<br>
indelebile messaggio scolpito.
</p>

<p>
Grazie al tuo suggerimento divino,<br>
ti uso come una solida fortezza<br>
contro l'arroganza del meschino.
</p>

<p>
SOGNI REALIZZATI
</p>

<p>
Ma quale sogno può durare stretto<br>
nelle miserie della cruda pelle<br>
o, come rimano buffe storielle,<br>
in un fantasmagorico cassetto?
</p>

<p>
La notte capovolge anche i deserti<br>
con un sabbioso diluvio che muore<br>
strozzato nella clessidra del cuore,<br>
impossibile cruna ad occhi aperti.
</p>

<p>
Coraggio mia libertà di sognare!<br>
Túffati nella brina dei paesaggi<br>
addormentati e naviga sui raggi<br>
infiniti del tempo oltre il pensare.
</p>

<p>
Il vuoto inchioda l'ago della bussola<br>
verso quel luogo sacro e sconosciuto,<br>
venerato finché nulla e assoluto,<br>
sono lontani quanto buona nuvola.
</p>

<p>
I sogni non hanno lunga memoria<br>
perché sono soltanto ardua realtà,<br>
ma rispecchiano sempre verità<br>
nascoste sotto una pioggia d'incuria.
</p>

<p>
Per colpa di vecchie paure finisce<br>
cosí, nel fondo di un lurido stagno,<br>
la complicata trama del mio sogno,<br>
recisa da un pendolo che impazzisce.
</p>

<p>
COSTANTEMENTE
</p>

<p>
Se chi tace acconsente<br>
preferisco un diverbio<br>
al futile proverbio<br>
che provoca la mente.
</p>

<p>
Se non fosse abusato<br>
contro la povertà<br>
o in complice omertà,<br>
avrei già terminato;
</p>

<p>
Purtroppo il muto viver<br>
sembra essere vigliacco,<br>
triste, segreto e fiacco,<br>
buono solo per pianger,
</p>

<p>
Mentre il vero silenzio<br>
è l'ansia di due voci<br>
che sussurrano: "Amiamoci,<br>
senza ostentar giudizio!".
</p>

<p>
L'una è l'anima bella,<br>
l'altra è ragione mia,<br>
nel dubbio quale sia<br>
la migliore favella.
</p>

<p>
CONTRAPPUNTO
</p>

<p>
L'amore è una sublime dichiarazione<br>
che l'esistenza del bene ha sancita<br>
per coniare sulla faccia della vita<br>
un rilievo di magica soddisfazione.
</p>

<p>
A me piace considerarlo un tesoro,<br>
piú ricco di ogni altro nobile sentimento,<br>
con il quale rendere valido un giuramento,<br>
solitario o intonato da un grande coro.
</p>

<p>
Non assomiglia a nessuna figura nostra,<br>
perciò, quando porta liete ambasciate,<br>
le sue vibrazioni crescono immediate<br>
facendo nell'anima libera mostra.
</p>

<p>
Irripetibile variazione di legge primitiva,<br>
l'amore quando sboccia è ancora promessa<br>
maggiore per l'anima che sommessa,<br>
in lacrime, il suo ristoro ambiva.
</p>

<p>
INDOVINELLO
</p>

<p>
L'uomo saggio vive bene solo se<br>
ama lei piú di tutte le altre e<br>
per esser certo fin dal principio di<br>
aver scelto la migliore delle<br>
celebrità, basta che sappia che è fra quelle<br>
eterne, sopra l'amore e la libertà.
</p>

<p>
CARTOLINA
</p>

<p>
Fantasia, amica mia,<br>
questo verso cordiale<br>
per te un augurio sia<br>
di giornata speciale.
</p>

<p>
Mi onora ricambiare<br>
come tu lo scorso anno<br>
facesti a me brindare<br>
un lieto compleanno.
</p>

<p>
Il mio sfoggio di rime<br>
è uno spazio radioso<br>
dove la poesia imprime<br>
un incontro armonioso.
</p>

<p>
Ricordi il monte Cucco?<br>
Deh, ci salgo proprio ora,<br>
non per poetico trucco,<br>
ma in festa come allora.
</p>

<p>
Per me un giorno felice<br>
nel ricordo racchiude,<br>
sé dentro aurea cornice,<br>
cosí mai si conclude.
</p>

<p>
Forte devi soffiare<br>
sulle nubi del tempo;<br>
nuove stelle brillare<br>
vedrai, non c'è scampo
</p>

<p>
CIN CIN - DIN DON
</p>

<p>
Stanno in testa di cavallo,<br>
ad un passo dal gran ballo,<br>
curvi sul passato diario<br>
prossimo al bimillenario,<br>
bianchi monaci che fanno<br>
santi cori pel nuovo anno,<br>
invitando alle preghiere<br>
chi è fedele nel tacere.
</p>

<p>
Sia pur con verità minima,<br>
sembra annuire nell'anima,<br>
destato dopo il rimprovero,<br>
lo sguardo del fiero povero<br>
che di scatto drizza il ciglio<br>
e stenta come un bisbiglio,<br>
una lode per obbedire,<br>
a ciò che non basta udire.
</p>

<p>
Vuota è la strada statale,<br>
confine di guerra leale<br>
esplosa in raggiosi fuochi<br>
e malinconie di pochi.<br>
Botti di cannone a salve,<br>
lunga attesa che dissolve<br>
nel mondano buonumore,<br>
tempo di festa migliore.
</p>

<p>
Io respingo la coerenza<br>
in solitaria astinenza:<br>
l'anno nuovo è un'emozione,<br>
ma provo la sensazione<br>
di un mondo che ringrazia<br>
la vita che da se vizia<br>
la ragione al bel piacere<br>
di lasciare ogni mestiere<br>
per brindare a mezzanotte<br>
col vino di antica botte.
</p>

<p>
SOGNI REALIZZATI
</p>

<p>
Il più bel sogno nel cassetto?<br>
Per miseria di dura pelle,<br>
non chiudete me così stretto.
</p>

<p>
Vagante anima nelle stelle,<br>
fantasiose ali, voli incerti,<br>
senza che l'aria sia ribelle.
</p>

<p>
Come la sabbia dei deserti,<br>
clessidra di eterni miraggi,<br>
inseguo sogni ad occhi aperti.
</p>

<p>
Un battello nell'alto mare,<br>
a pesca d'un segreto avaro<br>
che sembra solo mareggiare,
</p>

<p>
ma l'amore di sapore amaro,<br>
s'impiglia con fare sincero<br>
al mio sogno infinito e caro.
</p>

<p>
CONTRAPPUNTO
</p>

<p>
L'amore è una magica sensazione<br>
che la vita vorrebbe catturare<br>
con la pece della soddisfazione,
</p>

<p>
ma la fine non riesce a sopportare<br>
della speranza di cui fa menzione;<br>
così per sempre è da considerare
</p>

<p>
un ricco esempio senza spiegazione<br>
del più nobile e vero sentimento<br>
che agli uomini non da mai assuefazione.
</p>

<p>
Porta la pace sotto giuramento,<br>
come unico diletto ambasciatore<br>
del regno salvo d'ogni fallimento.
</p>

<p>
Del suo misterioso e divino autore<br>
rifugge la figura che gli mostra<br>
con l'immagine solo un falso onore.
</p>

<p>
La sua potenza è la verità nostra,<br>
la sua saggezza resta primitiva<br>
legge che in assoluto si dimostra.
</p>

<p>
Si annuncia solo quando primo arriva<br>
trovando ristoro nel pio calore<br>
dell'anima che sommessa lo ambiva.
</p>

<p>
Talvolta giunge in vetta di stupore,<br>
come una sublime favola svela<br>
la pietà delle lacrime del cuore.
</p>

<p>
COSTANTEMENTE
</p>

<p>
- chi tace acconsente -<br>
è un proverbio abusato<br>
da ogni tipo di mente.
</p>

<p>
Nobile nel significato,<br>
il detto è intelligente,<br>
ma non può essere beato
</p>

<p>
se la vita del presente,<br>
lo considera il reato<br>
di modesto incompetente.
</p>

<p>
Il coraggio del parlato<br>
è assai poco divertente,<br>
quando si è dimenticato
</p>

<p>
che il silenzio consente,<br>
senza deprecare il fato,<br>
di pensare costantemente!
</p>

<p>
PER FORTUNA SOLO
</p>

<p>
Un vagabondo si meravigliava<br>
della desolata piazza nota<br>
dove in casa di cartone stava.
</p>

<p>
Si lamentava con la bocca vuota<br>
contro un cane che pure ameria<br>
se non lo scambiasse per una ruota.
</p>

<p>
Cose che accadono in periferia<br>
quando la gente deve intendere<br>
agli annunci della ricca lotteria.
</p>

<p>
GIOIA MIA
</p>

<p>
Tantissimi modi per descrivere<br>
le sfumature dentro l'esistenza,<br>
ma finora nessuno sembra avere
</p>

<p>
il giusto contatto con l'essenza<br>
della sola bellezza sentimentale<br>
che nell'immagine è grave mancanza.
</p>

<p>
La gioia è una passione virtuale<br>
che il cielo sereno fa trasparente<br>
e d'ogni essere un raggio spirituale.
</p>

<p>
L'ERBA DEL GIARDINO
</p>

<p>
Magari fosse una bugia,<br>
il bimbo fermo che piange<br>
sul giocattolo ad energia.
</p>

<p>
Lì vicino un gatto finge<br>
della natura l'istinto<br>
che prevale e si stringe
</p>

<p>
al bimbo che per incanto<br>
sorride e dorme cullato<br>
dal morbido pelo stinto.
</p>

<p>
CREDETEMI E' VERO
</p>

<p>
Se credevo di essere arrabbiato<br>
con gli amici dei quartieri svaniti,<br>
ora è per quanto mi hanno aiutato,<br>
che li scopro come vecchi spartiti<br>
abbandonati in uno scrigno dorato<br>
nella soffitta dei pensieri falliti.<br>
Di essere loro pari non ho voluto:<br>
per questo la tristezza ho vissuto.
</p>

<p>
E' più strano il leone tranquillo<br>
di tutti gli uomini che son normali<br>
a sopportare con viltà lo spillo,<br>
là dove pungono miserie bestiali<br>
caparbie come un potente zampillo.<br>
Prima l'abisso è un volo senza ali:<br>
l'eco del nulla domanda perché io,<br>
ma un altro corvo risponde anch'io.
</p>

<p>
Cerco un saldo ponte per l'incontro<br>
che attraversi la turbinosa verità;<br>
cerco un ignoto amore per arbitro<br>
della nostra traboccante vanità,<br>
che uccida questo velenoso mostro<br>
in lotta con l'angelo dell'umanità.<br>
Qui l'infinita piena aspetterò,<br>
oppure con un gesto mi deciderò.
</p>

<p>
Nel mio cuore è continuo litigare,<br>
almeno in due contendiamo la pace:<br>
tutto il mondo vorrebbe comandare<br>
l'uno che ostenta virtù da loquace;<br>
mentre il compagno sembra sperare<br>
nelle leggerezze di cui si tace.<br>
Entrambi rimangono chicchi verdi<br>
dentro il dolce frutto dei ricordi.
</p>

<p>
SETTE MENO UNO
</p>

<p>
Quasi tutti il lunedì,<br>
grevi di sonno passano<br>
al rassegnato martedì.
</p>

<p>
Gli affanni aumentano<br>
nel mezzo di mercoledì,<br>
di certo non cessano
</p>

<p>
con lo stanco giovedì,<br>
però l'ultimo sperano<br>
sia un breve venerdì.
</p>

<p>
Il tempo così è passato<br>
e la gioia sa di sabato;
</p>

<p>
Guarita la noia cronica<br>
c'è libertà tutta domenica!
</p>

<p>
NEVICATA SUL CATRIA
</p>

<p>
Incredibile passione bianca!<br>
Accoglie sui morbidi declini<br>
coloro a cui tornare bambini,<br>
nemmeno qualche ruga stanca.
</p>

<p>
Sono lento, pesante, sprofondo<br>
i miei passi sulla furba strada,<br>
tra l'orizzonte e la contrada<br>
dove un altro giorno sta morendo!
</p>

<p>
Ombre crescono ignote<br>
sulle rilieve impronte<br>
del solitario passante,<br>
artista di buche vuote.
</p>

<p>
Ferrea legge di natura,<br>
sul vegeto immobile,<br>
vive come l'adorabile<br>
rivo di brulla pianura.
</p>

<p>
Giace dormiente, strano fiore<br>
affacciato con gemma sì dura,<br>
ai sogni di poetica scrittura,<br>
sotto i fiocchi del freddo amore.
</p>

<p>
Nel buio si accende il riflesso<br>
della terra viva e fosforescente;<br>
la luna ci gioca sorridente,<br>
quasi fosse una statua di gesso.
</p>


<hr>

<h1>Pensieri2</h1>

<p>
ETERNO COMPLEANNO
</p>

<p>
Come allora, fiacco sole d'inverno<br>
illumina fantasie disperate<br>
davanti lo specchio di acque spirate.
</p>

<p>
Anche se lo chiamano anniversario,<br>
nelle onde sono svaniti da un anno,<br>
ricordi che in eterno annegheranno.
</p>

<p>
I miei pensieri costruiscono versi<br>
sull'amarezza di fredde lacrime,<br>
versate per restare sempre anonime.
</p>

<p>
Quanto ai manifesti convenzionali,<br>
intristiscono queste ricorrenze,<br>
più definitive delle partenze.
</p>

<p>
ANCORA
</p>

<p>
Fui adirato in quel momento:<br>
compresso da pesante rabbia,<br>
mi guardai con sordo sgomento.
</p>

<p>
La mia mente non immaginava<br>
la presenza di spirito amico<br>
che nel cuore assente bussava.
</p>

<p>
Come un fantasma del destino,<br>
la spada avvelenata d'ansia,<br>
colpiva un vulnerabile mirino.
</p>

<p>
L'incompiuta opera divina,<br>
empie gli occhi di remote tele<br>
e l'amor di fede affascina.
</p>

<p>
Caduto il vanto razionale,<br>
distende su ali di farfalla,<br>
l'annunciata discesa fatale.
</p>

<p>
UNO DOPO L'ALTRO
</p>

<p>
Del ricordo il sollievo<br>
non riesco abbandonare<br>
come amore che prelevo<br>
da goccia di eterno mare.
</p>

<p>
Piega o scusa di sbaglio,<br>
la realtà è un obbligo<br>
e il dolore un ritaglio<br>
in umana veste d'intrigo.
</p>

<p>
ASPETTANDO
</p>

<p>
Gran subbuglio di un vento forte<br>
condensa il buio del mio essere.<br>
Non tengono più le bardate porte,
</p>

<p>
inconfessate si muovono le paure,<br>
assomigliano a cancrenose macchie<br>
sul marmo di abbandonate sculture.
</p>

<p>
Consideriamole malattie indolori,<br>
ma nel fuoco bruciano lentamente<br>
e impestano di mortali fetori.
</p>

<p>
Oh, la mia stupenda moderatezza,<br>
sugli spini di acacia genuflessa,<br>
si dimena per una lieve carezza.
</p>

<p>
Più non si distingue nella cera,<br>
l'acre fumo di candela accesa,<br>
dal sorgere della divina sera.
</p>

<p>
CONCERTO JAZZ
</p>

<p>
Sui cavalletti della prima scena,<br>
pavoneggiano i brillanti ottoni:<br>
una famiglia di dorati tromboni,<br>
aspetta il negro fiato con pena.
</p>

<p>
Dietro, tra un pianoforte a coda<br>
e goffo contrabbasso sul fianco,<br>
la batteria ed un leggio sbilenco,<br>
guarniscono il ritmo e la moda.
</p>

<p>
Un gesto del maestro in posizione<br>
mette fiati e mani sugli attenti<br>
come un plotone di allegri fanti,<br>
pronti al segnale d'esecuzione.
</p>

<p>
Le luci del teatro si abbassano<br>
mentre bollono gli amplificatori;<br>
schioccano le dita gli spettatori<br>
in sintonia col tempo del brano.
</p>

<p>
CODICE
</p>

<p>
Nei libri appendono l'indice<br>
per segnar a tappe il traguardo;<br>
nei quadri inchiodano la cornice<br>
per difendere l'artistico sguardo.
</p>

<p>
Il mondo fortifica il confine<br>
delle sensualità che scappano<br>
al dubbio delle gioie divine<br>
e nelle infami paure si riparano.
</p>

<p>
Per orgoglio si stimano le arti,<br>
per la natura crescono i gigli,<br>
quindi dividere l'anima in parti<br>
genera passione per gli imbrogli.
</p>

<p>
Tanti fan gara di solidarietà,<br>
ma servire la rogna di critico<br>
per assoggettare le necessità,<br>
regala un bene che parte scarico.
</p>

<p>
La libertà è nulla possedere<br>
di quello che tutti non hanno<br>
che si giudichi col potere.<br>
Basterebbe avere meno affanno!
</p>

<p>
FILOSOFIA FREDDA
</p>

<p>
Sta già scritto sulla montagna<br>
quello che l'uomo nemmeno sogna.
</p>

<p>
Qui la vita è una canzone<br>
di farfalle e coccinelle<br>
che danzano stornelle<br>
felici come ubriacone.
</p>

<p>
Sulle vie del bosco,<br>
tra le radiche dei lecci<br>
ed i rovi in mille intrecci,<br>
ho incontrato Francesco.
</p>

<p>
Noi siamo fedeli alla montagna,<br>
dove la fede pace guadagna.
</p>

<p>
NERO SU BIANCO
</p>

<p>
Con il taccuino in bianco<br>
e l'ebrezza di un miraggio<br>
parto per un ignoto viaggio<br>
alla cui sorte m'affianco.
</p>

<p>
In men che l'ombra svolti,<br>
il passo scivola in sogno;<br>
con audace e puro ingegno<br>
trova ricordi nei risvolti.
</p>

<p>
Poi, riaccesa la ragione,<br>
sono spicciolo capitale<br>
conteggiato come rituale<br>
dal ragioniere in azione.
</p>

<p>
Ahimè! La passata folgore<br>
per invaghita sedicenne,<br>
trascina gelosia perenne:<br>
pesante slitta dell'amore!
</p>

<p>
APPUNTI DI SCUOLA
</p>

<p>
Paffute guance rosa,<br>
volto da contadinella,<br>
dolce come rondinella,<br>
entrava sempre gioiosa.
</p>

<p>
Amavo così guardarla,<br>
tra vezzosi rapaci,<br>
soffiare sui miei baci<br>
mentre di lei si parla.
</p>

<p>
Ora, aperte le grate,<br>
come angelo libero,<br>
vola con un passero<br>
che invidio in cantate.
</p>

<p>
Ho sognato la scuola,<br>
le speranze sciupate,<br>
le angosce meritate<br>
stringersi alla gola.
</p>

<p>
NO SMOKING
</p>

<p>
La poesia è un vizio<br>
a tutti non ammesso<br>
soffrirne lo strazio.
</p>

<p>
Il mio male confesso<br>
senza troppe finzioni<br>
accusando me stesso.
</p>

<p>
Siamo tutti faraoni<br>
in cerca di riposo<br>
fumando illusioni.
</p>

<p>
Nel verso vanitoso<br>
esaltiamo l'incerto<br>
camminando a ritroso.
</p>

<p>
MAL D'AUTO
</p>

<p>
L'ansia è l'angoscia della puntualità<br>
al primo appuntamento con la libertà.
</p>

<p>
L'ansia è verità assoluta che scappa,<br>
ma alle spalle della vita s'aggrappa.
</p>

<p>
L'ansia è sospetto pellegrino<br>
in cerca di favorevole destino
</p>

<p>
L'ansia è ammalarsi di aspettare:<br>
perché si dovrebbe continuare?
</p>

<p>
L'ansia è la luna sulla mia tomba.
</p>

<p>
STRETTA DI MANO
</p>

<p>
Ali di soffice colomba sola,<br>
la splendida pace delle sue mani,<br>
rilassata e leggera ancor vola<br>
sfiorando vivi ostacoli malsani.
</p>

<p>
La gioia di quelle mani è pensarle<br>
con la costanza del mio respiro,<br>
dopo che ho scansato di toccarle,<br>
per soffrire così del freddo tiro.
</p>

<p>
Di giorno, dal sole indisturbata,<br>
la morte prelevò senza ritorno<br>
il piccolo lume dall'aria consumata<br>
lasciando grande notte intorno.
</p>

<p>
Aahh!. Le tue addormentate mani,<br>
sotto i fascicoli dell'autopsia,<br>
stringono nei pensieri del domani<br>
il bene ed il male della fantasia.
</p>

<p>
LINDA
</p>

<p>
Il piacere fa la differenza<br>
tra lo scoprire della realtà<br>
libera di morali difficoltà<br>
ed il gusto dell'esperienza.
</p>

<p>
Linda è la strada del peccato,<br>
dove nascono fuochi illusori<br>
di diavoli come falsi onori<br>
che ardono dopo aver pagato.
</p>

<p>
Straniere dalla pelle scura,<br>
concedono per resto il nome<br>
e fanno pace, non so come<br>
con la loro sporca tortura.
</p>

<p>
Da remoto tempo Linda adesca<br>
animali randagi con l'arpione<br>
ricoperto di carne per esca<br>
e mangia loro con soddisfazione.
</p>

<p>
La corrente del calmo fato<br>
è scivolata sopra un'onda<br>
ed io mi sono innamorato<br>
delle giovani curve di Linda.
</p>

<p>
PARTITO LIBERO
</p>

<p>
Perché esiste il poeta e lo scienziato?<br>
Questo è il dilemma del mezzo bastonato.
</p>

<p>
Mentre il potere dell'avere aumenta,<br>
l'anima piange e il pensiero si lamenta.
</p>

<p>
L'entusiasmo d'inventare certo non manca,<br>
ma il bisogno di scoprire purtroppo stanca.
</p>

<p>
Sapete come giudico la lotta di partito?<br>
Un inutile grattarsi dal finto prurito.
</p>

<p>
DISTRAZIONE
</p>

<p>
La felicità è il ladro della mia paura<br>
cacciata fuori sullo zerbino dell'anima<br>
in rannicchiata attesa che la porta scura<br>
s'apra e da dentro qualcuno la biasima.
</p>

<p>
Contemporaneamente invecchiano gli amici<br>
usurati dalle magnificenze della prassi<br>
o malati di presunzione; gravi complessi<br>
che scaricano i mali di cui sono nemici,
</p>

<p>
ad un ladro in fuga e insieme confuso<br>
perché bottino invisibile dell'umiltà,<br>
ora caro come un tesoro senza rivalità,<br>
si sente un cane ululante e disilluso.
</p>

<p>
ARTISTA DI QUINTA
</p>

<p>
Oh! La vita scopiazzata nei versi,<br>
le sbavature di anime vibranti,<br>
vezzosi pensieri a volte perversi,<br>
la luce sempre spenta ma coscienti.
</p>

<p>
Stasera un poeta replica l'attore,<br>
la farsa sul palco è una chimera,<br>
un monologo con lo spettatore<br>
che la medesima parte in se avvera.
</p>

<p>
Tanta voglia di bruciare la poesia<br>
e col suo fumo arrossire gli occhi<br>
di chi è felice sordo per altra via,<br>
sperando che la quinta non invecchi.
</p>

<p>
I FIGLI DELLA NEVE
</p>

<p>
Tutti sanno godere la neve<br>
cadendo sul bianco materasso,<br>
ma per loro è un soffio lieve,
</p>

<p>
l'amore nelle palle di neve<br>
venute dal cielo terribile,<br>
di un inverno sempre più breve.
</p>

<p>
Gli storpi che rifiutano cure,<br>
vivono un'ora di sana libertà,<br>
sono felici e ridono pure.
</p>

<p>
Fate che questo gelo imperi<br>
finch'è bello battere il culo<br>
sulle morbide nostalgie di ieri!.
</p>

<p>
la neve colora la vostra pelle<br>
e vi fa correre senza freni<br>
verso spiagge assai meno belle!.
</p>

<p>
TRANSUMANZA
</p>

<p>
Un folto gregge di pecore e di lupi<br>
va fischiettando un allegro motivetto<br>
nel vecchio teatrino piantato dai pupi<br>
oltre il cancello, oltre l'archetto:
</p>

<p>
Vive a lungo più una pecora maligna,<br>
di un lupo che morde o s'indigna.
</p>

<p>
La luna indica la strada e l'ovile<br>
dove il padrone riposa aspettando<br>
disteso sul fresco prato del cortile,<br>
la pregiata razza che vien cantando:
</p>

<p>
La natura al sole triste ingrassa<br>
il cuore di bestia che ancora bussa.
</p>

<p>
La romanza carovana dell'alpeggio<br>
vagabondo non si è mai smarrito<br>
e non teme assolutamente il peggio;<br>
la carne senza sangue è il suo mito.
</p>

<p>
Arrosti, fritti e cervelli lessi<br>
per un menù che non conosce eccessi
</p>

<p>
Nello squallido salone incorniciato<br>
si odono gridi di feroci ruminanti<br>
che non amano pranzare con i canti<br>
e fremono di gioia al grido scannato.
</p>

<p>
L'ANIMA DEL CATRIA
</p>

<p>
Salgo, battendo i passi con i perché<br>
senza ben sapere per quale sposa<br>
la fatica mi da forza tantoché<br>
divoro sentieri di pace ansiosa<br>
tra spogli rami di lecci secolari,<br>
e radici scoperte anche se rari.
</p>

<p>
Il cuore galoppa fino all'estremo<br>
sopra le foglie secche per mantarsi<br>
se succedesse quello che non temo,<br>
ma il coraggio rifiuta d'arrendersi<br>
e s'abissa nella nebbia davanti<br>
strapazzata dai venti roboanti.
</p>

<p>
Come un rito bacio le quattro curve<br>
ai piedi della scultura a braccia aperte<br>
alquanto sopra le piccole larve<br>
strette nelle gabbie e ricoperte<br>
dai vortici che sembrano rapirmi<br>
e dei mille perché un poco capirmi.
</p>

<p>
Dal golgota mi lascio dominare<br>
e felice discendo al suo riparo<br>
benedicendo quel grande altare<br>
dal cui panorama scorgo sì caro<br>
eremo che racchiudo dentro il pugno<br>
d'una cosmica prospettiva da sogno.
</p>

<p>
DOPO I FISCHI GLI SPUTI
</p>

<p>
Un fischio molesta il sonno della stazione:<br>
signora ingrassata dallo sputo dei barboni<br>
confusi per terra fra bagagli e commilitoni.
</p>

<p>
"Sollecitiamo la partenza causa ritardo!"<br>
Inavvertito soffio chiude tutte le porte,<br>
dell'arcigno treno puzzolente e bastardo.
</p>

<p>
Straordinaria sorpresa è un posto libero;<br>
quello solo e scomodo sotto il finestrino,<br>
riservato al pensiero di nero clandestino.
</p>

<p>
Non una volta il treno è partito commosso<br>
dagli abbracci sui marciapiedi affollati,<br>
ma aspetta il fischio taciturno e sommesso.
</p>

<p>
L'OFFESA
</p>

<p>
In paradiso non ci sono fotografie<br>
e nessuno inveisce il giorno d'oggi,<br>
mentre in quel bosco di barbute spie,<br>
ti trattano come un ladro che fuggi.
</p>

<p>
A molti offrono un santino strabico,<br>
se per affetto pretendi la loro mano,<br>
temono il contagio d'un male demonico<br>
che le preghiere non restituirà sano.
</p>

<p>
Quest'è l'immagine fatta a somiglianza<br>
per coloro a cui è più conveniente<br>
sbraitare la povertà con arroganza<br>
dell'accogliere uno spirito penitente.
</p>

<p>
ROMA
</p>

<p>
Vecchia lupa dal cuore d'oro stanca!
</p>

<p>
Generosa mammella per figli adottivi<br>
e vecchi imperatori vestiti di nero<br>
in groppa a bronzi cavalli corrosivi<br>
nella schiavitù del duemila cone zero.
</p>

<p>
Maledetto sia il suono delle sirene<br>
che schizza da automobili assassine,<br>
tra immigrati venditori di bustine<br>
e topi campagnoli grassi come iene.
</p>

<p>
Città mondiale, cosa ancora ti manca?
</p>

<p>
VIVA L'ITALIA
</p>

<p>
Il niente del tuo passaggio mi ha sfiorato<br>
nella leggera notte invasa dai sogni reali<br>
restituiti alla ragione nel lutto avverato<br>
che in equo segreto distingue gli umani mali.
</p>

<p>
Un nome lontano che suona chiaro e valoroso,<br>
dell'onestà un'ideale che lascia nei destini<br>
l'esemplare saggezza di un presidente famoso.<br>
Libertà! E' l'eterna bandiera di S. Pertini.
</p>

<p>
L'AMBRO
</p>

<p>
Magiaca gola dei Sibillini,<br>
Vellutata e mistica ferita,<br>
invasa di sani pellegrini.
</p>

<p>
Miracoli, leggende, Santuario,<br>
quivi una pastorella è guarita<br>
tracciando celeste itinerario.
</p>

<p>
Una cascata d'acqua fragorosa,<br>
nella devota valle smarrita,<br>
silenzio e pace di luce ombrosa.
</p>

<p>
OTTO MARZO MILLENOVECENTONOVANTA
</p>

<p>
Per codesto dì, voli un fiore sulla primavera<br>
che rassereni l'anima in tenera accoglienza<br>
dell'amore e della pace, anche la più severa.
</p>

<p>
Un ramoscello bagna le radici dentro un ricordo<br>
ritrovando nella sublime volontà della pazienza<br>
la viva forza di accettare il presente accordo.
</p>

<p>
Quanti sentimenti per addolcire la cruda natura!<br>
Il destino inventa una donna per ogni evenienza<br>
in cui bellezza e amore sono assai splendida cura.
</p>

<p>
Con un profumo, oggi sono l'orgoglio di quel tarlo<br>
che vive abbracciato alla fede nell'esistenza<br>
colorata di giallo e di poesia con cui ti parlo.
</p>

<p>
DONNA NEL RITRATTO
</p>

<p>
Il tuo destino è come un fiore<br>
innestato nel profondo del cuore.
</p>

<p>
Donna di nome brivido,<br>
sull'onda del tuo seno<br>
piove un sangue gelido<br>
di vari rancori pieno.
</p>

<p>
L'immagine ti fan brutale<br>
sposa, generosa e fatale.
</p>

<p>
Mi svegli con spavento:<br>
regista dei sogni miei,<br>
metà del cuore spento<br>
e infiniti vizi rei.
</p>

<p>
L'alba dell'amore pregate,<br>
le mamme gelose perdonate!
</p>

<p>
MONTE CORONA
</p>

<p>
C'è un sole che risveglia la foresta<br>
tra i solchi della vecchia mulattiera<br>
che al favore del passo non si presta.
</p>

<p>
La povertà si è stabilita fiera<br>
Tra i rovi d'un eremo incancellabile,<br>
con il coraggio fuor d'ogni maniera.
</p>

<p>
Piccolo mondo del nulla dove l'umile<br>
gioia trascina lo sconosciuto carro<br>
della fede sulle vie del redimibile.
</p>

<p>
Taciuta sofferenza vicino all'azzurro,<br>
cuore di giovane colombella assorta,<br>
del suo divino amore odo un sussurro.
</p>

<p>
Che dolce il suo saluto che mi scorta<br>
nell'austera fortezza di auree glorie<br>
dove respiro l'incenso che mi conforta.
</p>

<p>
Un'altra oasi nel deserto delle memorie,<br>
mitica isola bagnata da fredde correnti<br>
e giardino incantato di sublimi arie.
</p>

<p>
A RILENTO
</p>

<p>
L'arciere del mio cuore ha perso la mira<br>
nel beato centro dell'universo incantato;<br>
ormai neanche un verso avvelenato più tira<br>
e rantola come un razzo spento e spuntato.
</p>

<p>
La paura è diventata un'economia vigliacca<br>
che vibra quando un granello di polvere<br>
si posa sulla pietra tremendamente fiacca<br>
del mio destino tramutato in nera cenere.
</p>

<p>
LA VITA IN SCIOPERO
</p>

<p>
Dove andrà questo mondo senza benzina<br>
che scappa dagli scarichi dell'eterno<br>
nell'improvvisa notte senza lampadina,<br>
svanita nel nebuloso chiarore moderno?
</p>

<p>
Oh, gelosa e amica si leva la Speranza<br>
che mi concede appuntamenti immediati<br>
malgrado le manchi la voce e l'eleganza<br>
per convenire insieme nei cuori amati.
</p>

<p>
Tu hai scelto per me la via più stretta<br>
che finisce presto in una grotta deserta<br>
consacrata alla solitaria pace benedetta<br>
dalla natura dittatrice anche se aperta.
</p>

<p>
Una fuga durata non più di tre quartine<br>
e sento espandersi le ali del mio cuore<br>
nel cielo della caverna che non è fine.<br>
Scorre in libertà il sangue dell'amore,
</p>

<p>
baciato dal verde suono; nuova stagione<br>
finisce negli schiamazzi e nei ritiri<br>
usati dal popolo per cantare la ragione<br>
della vita di comuni e rari martiri.
</p>


<hr>

<h1>Pensieri3</h1>

<p>
PASSATO E FUTURO
</p>

<p>
Viaggiando sulle rotte della musica,<br>
dall'oriente sono appena ritornato<br>
con i ricordi della fede magica.
</p>

<p>
Finora lo sguardo avevo posato<br>
nel vuoto, ma accarezzandomi il mento<br>
scoprii che dovevo essere invecchiato.
</p>

<p>
Sulla lunga barba grigia ancor sento<br>
l'ispida discesa che in anni misurai<br>
fermandomi poco prima di cento.
</p>

<p>
Sopra le membra disfatte, notai<br>
una tunica dal colore vermiglio:<br>
ad un lama tibetano, pensai!.
</p>

<p>
I MALEDETTI
</p>

<p>
Per me tutto sarà sempre la metà<br>
finché i grassi vermi consoleranno<br>
il corpo e l'anima di fragile pietà.
</p>

<p>
Il desiderio è una saetta di diavolo<br>
fuggito dalle viscere del suo vulcano<br>
saltellando felice come un idolo.
</p>

<p>
La lumaca di fuoco avvalla rotolante<br>
verso la remota città di ghiaccio,<br>
bella come la faccia di un diamante.
</p>

<p>
Sulla rossa lingua di lava, spuntano<br>
le rigogliose spine dei fiori del male;<br>
le stesse ortiche che i poeti piantano
</p>

<p>
fra i loro sogni di bellezza ancestrale,<br>
l'amore con gli spiriti delle tenebre<br>
e le tentazioni del piacere carnale.
</p>

<p>
Tutte le mete sono il progetto lugubre<br>
di un paradiso nella follia artificiale<br>
che conserva le carogne nelle ombre.
</p>

<p>
Questi signori della città adorabile<br>
gettano le povere maschere nell'abisso<br>
dei demoni e del terrore irriducibile.
</p>

<p>
IL PRECIPIZIO
</p>

<p>
Sempre l'uomo è stato così cattivo<br>
da respingere l'idea che la morte<br>
potesse fare miracoli ad un vivo.
</p>

<p>
Solo un Santo chiese vero rispetto<br>
per la segreta arma dell'esistenza,<br>
e pregava questa sorella con affetto.
</p>

<p>
Morire, è vero, per molti è una brama<br>
di tuffarsi sulle nubi dei pensieri<br>
in un luogo dal profondo panorama.
</p>

<p>
Sappiate che il Poverello non salverà<br>
chi sfida i poteri del suo amore.<br>
L'eterna speranza dell'anima tenterà
</p>

<p>
un accordo che non sia profanazione<br>
delle sacre vie dove sostano i corpi<br>
e l'anime in estasi sentono l'emozione
</p>

<p>
dei venti lontani che portano bonaccia.<br>
Tutti dobbiamo riposare sul ripido trono<br>
delle paure, incollati alla dura roccia.
</p>

<p>
SERATA DI RIPIEGO
</p>

<p>
Sono sempre io il puntello dei lampioni<br>
rimasti soli nella ballerina notte,<br>
a far luce a vecchie e nuove stazioni.
</p>

<p>
Le attese sono modestie corrotte<br>
da vili insulti di chi è esausto<br>
delle false promesse galeotte.
</p>

<p>
Vivere per sé non è affatto giusto<br>
tanto vale affrettarsi a partire,<br>
o come un'inutile oggetto vetusto,
</p>

<p>
nella melmosa storia finire<br>
senza il peccato di viltà<br>
che certo non mi può impedire
</p>

<p>
di essere stato amante della lealtà;<br>
l'unica virtù favorevole all'angoscia<br>
mai seppellita con troppa umiltà.
</p>

<p>
Ahimè, la fioca luce che s'ammoscia,<br>
fa scappare i pensieri di segrete trame<br>
ch'io credevo la mia forza inconscia.
</p>

<p>
L'ULTIMO GIRONE
</p>

<p>
Se un poema Dante riscrivesse,<br>
di sicuro la resistenza non avrebbe<br>
di narrare le nuove scommesse;
</p>

<p>
il numero dei gironi aumenterebbe,<br>
fino a creare uno sterminato inferno<br>
dove i maligni, ognuno ritroverebbe
</p>

<p>
l'amico a soffiare sul fuoco eterno.<br>
Quivi comanda uno sciagurato negro<br>
contento di vendicarsi all'inferno
</p>

<p>
di quei che l'hanno voluto sì pigro<br>
e inerme ai dolori delle fiamme,<br>
se non addirittura sereno e allegro
</p>

<p>
RISULTATI PARZIALI
</p>

<p>
Certe passioni il cuor languisce<br>
fino a gonfiarlo d'aria mistica;<br>
quella malinconia che mi punisce<br>
e fa sognare la mia anima rustica.
</p>

<p>
Come la luce di una pudica luna,<br>
la fede tra le nuvole s'addormenta<br>
soggiogata da un re senza fortuna,<br>
perché il mondo l'ama e lo tormenta.
</p>

<p>
Oh! Raggio del sacrificio, vorrei<br>
per te bruciare sulle folli passioni<br>
affinché svaniscano i dubbi miei<br>
tra le bieche amicizie e le finzioni.
</p>

<p>
VIGILIA
</p>

<p>
Pensate davvero al digiuno una volta,<br>
e pensatelo così a lungo che almeno<br>
l'attesa possa somigliare a raccolta.
</p>

<p>
Sale leggera la voglia come un baleno<br>
desideroso di arrivare all'assoluto,<br>
proprio per incollarsi all'eterno seno.
</p>

<p>
Si, quel niente da tutti riconosciuto<br>
come il disteso e morbido abbandono<br>
ai dolci attriti del celeste velluto.
</p>

<p>
Così scoprirete il mistero del perdono<br>
venirsene sulle fitte senza aperte piaghe<br>
e prendersi il dolore come umano dono.
</p>

<p>
Le penitenze, che in vero sembrano vaghe,<br>
rifanno il trucco all'anima di una sirena<br>
con adorabili tinte, e splendore di maghe.
</p>

<p>
... UGUALE TANTI PIU' UNO
</p>

<p>
Poi che la settimana è tosto passata,<br>
diavoli e santi hanno di che pensare:<br>
più triste è la vita assai invecchiata.<br>
Gli anni, tutti si vorrebbe scartare,<br>
ma non c'è altra cosa meglio incollata<br>
al tempo del vivere: Oh inutile buttare!<br>
Conviene comunque non averla calcolata<br>
perché il risultato non fa certo sperare<br>
nella crudeltà assolta e così liberata.<br>
I rimorsi duramente andranno a parare<br>
contro l'indifferenza non contemplata<br>
dal giudizio dell'esistenza lineare.<br>
Giorni, mesi, anni: sono logica misurata<br>
per chiedere poco, e ancor meno dare<br>
all'auspicio di una mirabile scalata.<br>
Studi inconcludenti ed esperienze rare<br>
senza che l'anima venga considerata<br>
la via su cui il divino amore cercare.<br>
Il tempo dondola sulla lancetta colorata<br>
scatenando infinite bufere per indorare<br>
di attimi la preziosa dea addormentata.<br>
Non trova pace il mio muto contestare<br>
e allora trascuro se l'idea è sbagliata<br>
e un poco mi permetto, anche di odiare.
</p>

<p>
DI TRAVERSO
</p>

<p>
Il tradimento è la bussola della passione:<br>
quando il tremante ago nero impazzisce,<br>
un remoto oblio si impossessa del timone<br>
deviando nei luoghi dove il rimorso agisce.
</p>

<p>
Se fosse lì, il vecchio tribunale di pace,<br>
io mi costituirei chiedendo modesta pena<br>
che basti ad esaudire la fame del rapace<br>
invitato alla festa della mia ultima cena.
</p>

<p>
Se fosse lì, di atroce vendetta saziato,<br>
non spremerebbe più fatiche il mesto sole<br>
per la luce del nostro tenebroso creato<br>
disperso nell'arcipelago di piccole isole.
</p>

<p>
Il tradimento è bellezza in rea confusione<br>
con cui il mondo audacemente affievolisce<br>
le calamità cadute sopra ogni oscura ragione.<br>
Vanitoso orgoglio anche in guerra fallisce!
</p>

<p>
IL PUGNALE DELLA NATURA
</p>

<p>
Là, dove rintrona una goccia d'acqua<br>
e dove dimora stabile la solitudine,<br>
spargo i versi di una serena Pasqua.
</p>

<p>
Gli uccelli sfilano in moltitudine,<br>
aleggiando su scheletri d'acciaio<br>
creature di terrena altitudine.
</p>

<p>
Sulla vetta m'aspetta un cielo gaio<br>
per scambiare vecchi amori con nuova<br>
strofa del suo dolcissimo calamaio.
</p>

<p>
Ma l'ambiguo mistero anche qui trova<br>
l'oscura voracità d'una grotta<br>
dentro la quale l'abisso riprova
</p>

<p>
la vertigine del nulla mai ghiotta<br>
del suo delirante e perpetuo moto,<br>
sul peso della mia anima che fiotta.
</p>

<p>
AMMIRAZIONE
</p>

<p>
Sulla tonda posa di un letto ridente,<br>
dagli spasmodici affanni contrita,<br>
una giovane che giaceva sofferente<br>
come spirito di veggente invaghita,<br>
colse gioia immensa di estasi ardente<br>
nella sua anima completamente rapita.
</p>

<p>
Ora, i colori delle sue nude forme,<br>
fissano sulla tela, l'equivoca bellezza<br>
del Dio immutabile ed a tutti informe,<br>
ma vicino agli umani atti di purezza:<br>
misteriosa quanto lo è d'amore enorme,<br>
la sorpresa che il cuore le accarezza.
</p>

<p>
Di lacrime e lamenti è fatta la virtù<br>
donata al mondo per gioia prematura<br>
della verità, come l'adorata gioventù<br>
sembra illudere con la sua duratura<br>
e poi farsi vittima di questa schiavitù<br>
stabilita dal giusto potere della natura.
</p>

<p>
L'arte per il poeta è una dea incinta<br>
dalla cui crescente adorazione s'aspetta<br>
molto più di una magica figura dipinta<br>
come una maliziosa brama che lo alletta<br>
e lo infanga di speranza nera e finta,<br>
invece di altra femmina ben più perfetta.
</p>

<p>
Perde l'ignobile coraggio nel muschio<br>
e impietrisce sulla voragine del grembo<br>
dove le grida schiudono un nuovo occhio,<br>
il mondo illuminato da un triste rombo<br>
contro colui che non è apparso maschio,<br>
ma esile spirito simile a dolce colombo.
</p>

<p>
LA FESTA DELLA TERRA
</p>

<p>
Che una festa la guarisca<br>
è dubbio se non contrario,<br>
perciò fate che finisca<br>
il gioco per lei martirio.
</p>

<p>
Madre terra, a te la scelta!<br>
Sii padrona d'arte viva;<br>
non conosco altra svolta<br>
perché tu non sia cattiva.
</p>

<p>
Cosa puoi da me temere,<br>
più d'un verme non diverrò.<br>
Giura invece di godere<br>
il bene che ti recherò.
</p>

<p>
Del resto siamo la prole<br>
dello stesso cielo azzurro,<br>
che cova sotto il sole<br>
allegro popolo buzzurro.
</p>

<p>
No, non sei come noi vile:<br>
l'uomo in te si nasconde<br>
quando nevica d'aprile<br>
per colpa delle baraonde
</p>

<p>
che hanno sempre abusato<br>
della tua contemplazione,<br>
quasi t'avessero obbligato<br>
all'eterna maledizione.
</p>

<p>
Chi danna questo pianeta<br>
e non venera la sua oasi,<br>
inquina la vita quieta<br>
di cui è re in tutti i casi!
</p>

<p>
INSISTENZA ALPINA
</p>

<p>
Se ogni rabbia del vivere è una ruga,<br>
io conosco un modo abbastanza lesto<br>
per rimuoverla compiendo una fuga.
</p>

<p>
Con greve passo al limite mi presto,<br>
scalando terrazze aride di monti<br>
e ascoltando la pace del Dio onesto.
</p>

<p>
Quanto amore altrove mi si racconti,<br>
qui le lacrime sono preferite<br>
e spargono la mestizia nei canti.
</p>

<p>
Per le anime che ascoltano infinite,<br>
sono come la neve solitaria,<br>
dalla parte delle ombre ingigantite.
</p>

<p>
L'intenso amore dolcemente varia<br>
la salute del mio uomo appena nato<br>
che riconosce il saluto dell'aria.
</p>

<p>
FRAMMENTI
</p>

<p>
Ai piedi della vecchia Croce,<br>
sul Monte Cucco ho posto un sasso<br>
che ricorda la mia vera voce:<br>
La pace delle anime,<br>
duri più di questo sasso.
</p>

<p>
Ho visto strane donne<br>
camminare sui vetri<br>
mostrando minigonne<br>
sopra gambe come otri.
</p>

<p>
Strisciando nel fango<br>
rosei vermi sbuffano,<br>
mai la testa alzano<br>
dal sinuoso tango.
</p>

<p>
Quando i giardini soffrono la sete<br>
e la pietra affiora in superficie,<br>
vana è la fatica che spremete!.
</p>

<p>
I ladri scovano le poesie<br>
come fanno quei gelosi<br>
che sanno di essere peggio<br>
degli amanti:<br>
non capiscono le fantasie,<br>
e i segreti li fa sentire<br>
importanti.
</p>

<p>
Babbo e io,<br>
bue e buio.<br>
Eccoci a caccia:<br>
cieco e cicca,<br>
cuoco e oca,<br>
eco e coccio.<br>
Io e Dio,<br>
duo di ode.<br>
Addio odio<br>
ed idee.
</p>

<p>
PER CHI HA DONATO TUTTO
</p>

<p>
O luce, soave carezza dei sensi,<br>
di nuovo la vita sfiora il mio cuore<br>
spoglio degli ardori che appena spensi<br>
nel gradito sonno del tuo colore.
</p>

<p>
O cielo, culla di speranza eterna<br>
dove echeggiano dediche segrete<br>
per la verità che piú non ritorna,<br>
schiudi la sorgente della mia sete!
</p>

<p>
O terra, ponte sul magico lago<br>
che riflette le stelle del profondo,<br>
ondeggia verso un tempo meno vago<br>
per coloro che lo stanno attraversando.
</p>

<p>
O seme, tu mi rendi tanto ricco<br>
donandomi il frutto del tuo germoglio,<br>
ed eri solamente un duro chicco,<br>
ma pieno di vita e di sano orgoglio.
</p>

<p>
O goccia, le modeste mie fatiche<br>
per una d'acqua sembrano sparire;<br>
quanto, per le cascate sono poche,<br>
degne del dolce e fresco trasparire!
</p>

<p>
O uomo, d'esser fortunato padrone<br>
ringrazia la natura serva madre<br>
dei tuoi bisogni, con abnegazione,<br>
pregando il volere del sommo padre.
</p>

<p>
O pace, nemica della sofferenza,<br>
dimora fedele sullo spirito,<br>
fammi sentire la reale presenza<br>
del pensiero di cui sono nutrito.
</p>

<p>
SOGNO
</p>

<p>
Frammenti d'infanzia<br>
ed enigmi esteriori<br>
confluiscono nei sogni<br>
certezze senza leggi<br>
di piacevoli racconti nulli.<br>
Si scoprono luoghi<br>
dove il pensiero gioca<br>
da solo a nascondino<br>
tramutando le sue forme<br>
con le maschere della natura.<br>
La mia anima si divarica<br>
e si flagella di orrore<br>
alla caccia della talpa<br>
che scava gallerie franose<br>
e innalza dighe al passaggio<br>
dell'universo irrefrenabile.<br>
Perché cercare nei sogni<br>
l'amante che non da appuntamenti?<br>
Nella notte insidiosa<br>
irrompe su un treno vuoto,<br>
o grida il superstizioso verso<br>
della terribile civetta.
</p>

<p>
SOGNO
</p>

<p>
Sulla torre cercavo un sogno<br>
che fosse un perenne brivido,<br>
ma la scala di sospesi pioli<br>
io non sapevo come salire.<br>
Invece il vecchio campanaro<br>
si arrampicava come un ragno<br>
e non pensava di aiutarmi.<br>
Infine ho rinunciato al desiderio<br>
e sono tornato a vedere fuori<br>
la desolazione della torre<br>
senza campana, fare ombra<br>
su tutta la valle addormentata.
</p>

<p>
SOGNO
</p>

<p>
Mi arrampico ovunque,<br>
soprattutto nelle difficoltà<br>
sia esse siano dei sentieri sperduti,<br>
sia sui miracoli piú tenebrosi.<br>
Il piú delle volte nelle strade ricercate<br>
cerco altrettante persone singolari<br>
e la mamma di Etienne è comparsa<br>
con la sua forza di verità<br>
che solo mi dava il fiato<br>
di arrivare in cima all'ideale mistico,<br>
ma il sogno vuole che ci giriamo intorno<br>
ad uno strano tornante in pianura<br>
che costeggia una buca di putrido letame.<br>
Forse lei conosceva bene il tragitto,<br>
com'io l'immaginavo la strada di campagna<br>
dove l'erba ha quasi ricoperto la ghiaia,<br>
le passeggiate solitarie da piccolo<br>
tra le vigne, verso la casa dei cacciatori.<br>
Ma stavolta portava ad un monte aspro<br>
detto Corona forse per la regalità<br>
del suo eterno spirito del nulla.
</p>

<p>
SOGNO
</p>

<p>
Trovarsi in casa d'una signora sconosciuta,<br>
piuttosto anziana, ma insieme ad una bambima<br>
che sembra interessarmi molto:<br>
la proteggo della sua innocenza<br>
perché ho paura che veda la morte,<br>
perché intorno a lei non esiste altro.<br>
Non voglio che veda quella fotografia<br>
del ragazzo finito in disgrazia<br>
proprio dove finiscono le disgrazie,<br>
per di piú se quivi sventolano bandiere<br>
a strisce e gagliardetti presi a calci.<br>
Chi sei bambina del mio amore,<br>
perché vivi nel paese in collina<br>
da dove sono scivolato come una fogna<br>
al verde fiume, piú lento a morire<br>
nel mare nero come la notte di sempre.
</p>

<p>
SOGNO
</p>

<p>
Non so giocare senza perdere con disprezzo,<br>
magari per scherzo mi abbaglia un faro<br>
a forma di viso umano e io cado nei pozzi<br>
appena misurati; solo allora comincia<br>
il vero divertimento degli "amici",<br>
che mi gettano un pesante arpione<br>
per farmi sprofondare col suo colpo<br>
fin dove il sogno non può raccontare,<br>
ma io aspetto o forse mi nascondo<br>
finché nessuno piú mi cerca e questo<br>
è piú pauroso perché non so chi mi aspetterà<br>
quando uscirò arrampicandomi sul tubo<br>
al centro del grande buco senza fine.
</p>

<p>
SOGNO
</p>

<p>
I sogni non hanno paura della morte,<br>
cosí al capezzale di un lutto<br>
il distacco della paura vestita di nero<br>
risorge e non per miracolo,<br>
ma per ritrovare l'unione spirituale<br>
bella quanto un sogno e<br>
lunga quanto l'eterno.
</p>

<p>
IL PUNTO
</p>

<p>
Io non sono piú fra quelli<br>
che strisciano le scarpe sui marciapiedi insabbiati<br>
per imporre l'odio della loro rilassatezza.<br>
Io mi invento un sentiero spinoso<br>
per vedere se esce sangue azzurro<br>
dalla mia anima martoriata<br>
dalla perenne vacanza nello sperduto cielo.<br>
Si accende un buio splendore<br>
nei gesti di quella mano superiore<br>
che batte la schiena del mio uomo addormentato<br>
e lo fa tossire e sputare pensieri<br>
sugli orrori che aveva dentro.<br>
Cosí preferisce scappare come un pipistrello<br>
quando due amanti si appoggiano<br>
alla ragnatela dei suoi sensi<br>
per le loro effusioni d'amore.
</p>


<hr>

<h1>Vocemia</h1>

<p>
15/11/92<br>
La disperazione che porta promesse lusingatrici con sempre meno fervore perché la realtà uccide i sogni ed i sogni traditi si vendicano sulla realtà.<br>
Per carità datemi la noia se la fiducia e la libertà si investono così.
</p>

<p>
16/11/92<br>
Una donna che seppellisce "lo scheletro" del proprio figlio appena morto per la malnutrizione e per la tracotanza del potere privo del senso del futuro.
</p>

<p>
17/11/92<br>
Se odi tutti e sei allergico agli altri, almeno convinciti che quando pensi e gli altri ti pensano ci si può voler bene nel modo più sincero; e non è poco perché basta niente per crederci.
</p>

<p>
19/11/92<br>
"Non ti odio perché questo è un sentimento che riservo a coloro cui vorrei voler bene".
</p>

<p>
20/11/92<br>
Per un pessimista non c’è dolcezza o cola di mare che non porti verso una tempestosa.....novità
</p>

<p>
22/11/92<br>
Antisemiti, neonazisti, razzisti - da oggi viene quotidianamente replicato il film di Hitchcock su Hauschwitz - a voi sono riservati i migliori posti in platea ed anche il biglietto è gratuito, anzi riceverete gli inviti senza sapere chi ve li manda.
</p>

<p>
23/11/92<br>
Questo è il mondo!? "Una busta di siringa sul prato di una scuola, o di una chiesa abbandonata".
</p>

<p>
25/11/92<br>
Chi fa del bene, lo fa solo per se.
</p>

<p>
26/11/92<br>
Ciò che non rende noiosa la mia vita è la rabbia per una trasparente voglia di solitudine.
</p>

<p>
27/11/92<br>
Un giorno bello è quello colmo di ansia per ciò che avverrà l’indomani.
</p>

<p>
28/11/92<br>
Se il corpo fosse immortale, l’anima si getterebbe nell’inferno per sterilizzarsi degli orrori del suo oppressore.
</p>

<p>
29/11/92<br>
Non c’è cosa più retorica di pensare che ciò che si sta per dire non è retorica!.
</p>

<p>
E’ vero, il lavoro ci tiene ottimamente occupati, ma è la domenica che produce buoni propositi.
</p>

<p>
30/11/92<br>
Vivo in una famiglia di gliaccio: ha un cuore che brucia d’amore, ma dimostra solo l’istinto di conservazione.
</p>

<p>
01/12/92<br>
La vita prova l’esistenza, quanto la fede la verità.
</p>

<p>
03/12/92<br>
Quando diminuisce la perseverenza, o è finita la fantasia, o tutto è drammaticamente certo
</p>

<p>
Dicembre 1996
</p>

<p>
Giammai la mia mano si stanca,<br>
la tua folta chioma accarezzando.<br>
Dopo il taglio ricresce ed un po' sbianca<br>
il turgido ricciolo, fino a quando,<br>
una coltre di fitta passione ritornerà.
</p>

<p>
Capodanno 1996
</p>

<p>
Per me capodanno è<br>
la folgore che violenta il buio<br>
della mia mezzanotte supina.
</p>

<p>
Per me capodanno è<br>
l’impotente artificio bellico<br>
contro il nemico dell’anima.
</p>

<p>
Per me capodanno è<br>
l’impenetrabile coltre nebbiosa<br>
su questo monte di passione.
</p>

<p>
Per me capodanno è<br>
la gioia d’afferrare più bella stagione<br>
da questo ingannevole orizzonte d’inverno
</p>

<p>
11/02/1997
</p>

<p>
Oggi mi sento una carogna,<br>
putrido di costosa vergogna,<br>
di più la carne già agogna.
</p>

<p>
17 gennaio 2002
</p>

<p>
Vigile assenza<br>
Eterna ricorrenza<br>
Sublime sentenza
</p>

<p>
avete rapito la mia anima<br>
non cederò ad un solo ricatto<br>
voi siete me<br>
ed io sono voi<br>
insieme non c'è tempo<br>
ormai la mia storia è vostra<br>
l'ho cercato<br>
l'ho voluto<br>
è la fine senza passato<br>
è l'inizio senza futuro
</p>


<hr>

<h1>Frammenti</h1>

<p>
Il troppo orgoglio è come il menefreghismo, lascia tutte le cose come stanno.
</p>

<p>
L’ottimismo della volontà - il pessimismo della ragione.
</p>

<p>
L’esistenza è il ritmo, la vita la danza e la musica.
</p>

<p>
La libertà può avere una sua immagine collettiva, ma come l’amore è una verità personale e pertanto difficile da imitare. Quella politica non è altro che un condizionamento, un investimento di ideali altrui per l’interesse del potere.
</p>

<p>
Oh libertà, poliedrica figura,<br>
come ingannevole amor ben disponi,<br>
nel fondo della tua pupilla scura,<br>
sguardi corrotti che sempre perdoni!.
</p>

<p>
Una montagna coperta di spessa neve ghiacciata, deve rimanere tale, se dovendosi sciogliere diventasse un sasso brullo con alle pendici una palude di melma.<br>
Ci sono due tipi di fuoco: quello interiore che da forza, e quello esteriore che distrugge.
</p>

<p>
Forse sarà quel sanguigno veleno<br>
che sgorga dalle ferite dei sensi<br>
l’insospettabile stridulo freno,<br>
la vertigine di oscuri immensi
</p>

<p>
La bici per me è vivere le stagioni dell’anno come della vita.
</p>

<p>
Dichiarazione spontanea
</p>

<p>
Vicino a te si arrendono i sogni<br>
distratti dalla tua bellezza.<br>
Non solo apparenza nei tuoi colori:<br>
quel mimetico nero con le ombre del prato<br>
ravvivato nelle sfumature fuxia come la mia penna,<br>
non sembra più stonare nemmeno quel verde<br>
che tanto ho criticato per rinnegare<br>
la passione sfacciata per la mia cara......
</p>

<p>
Così sinceramente condividi le mie avventure<br>
nelle lunghe passeggiate montane<br>
dove gli affanni sono la gioia di abbandonarsi,<br>
sdraiati l'uno vicino all'altra,<br>
con di fronte uno squarcio d'infinito.<br>
Sotto il riflesso del sole, poi, il raggioso<br>
tuo sguardo nega ogni parola di lode,<br>
poiché solo il mio cuore conosce<br>
quanto io soffra per la mia cara.....mountain-bike.
</p>

<p>
Non regalo novità,<br>
anzi, cerco il passato<br>
come dolce carità,<br>
per nutrire il fato.
</p>

<p>
Per esser meno triste<br>
fingo d'esser lontano:<br>
libertà giammai viste,<br>
di me s'innamorano.
</p>

<p>
Solo, ignudo, tra bestie e piante rozze,<br>
il primo uomo così perduto visse<br>
finché trovò la donna per far nozze,<br>
sia pure una costola gli mancasse.
</p>

<p>
La femmina era bella e seducente,<br>
con tutti si mostrava assai cordiale,<br>
ma d'astuzia la convinse un serpente<br>
che la saggezza non era letale.
</p>

<p>
Solitudine, che già ti rinnovi<br>
con il lento trasmutar dell'inverno,<br>
ogni ansiosa tristezza in me ritrovi<br>
curvata sul bianco vuoto quaderno.
</p>

<p>
Questo risveglio non cambia la notte,<br>
ma raddensa di frenetica rabbia<br>
quelle solite formiche bigotte<br>
che scavano prigioni senza gabbia.
</p>

<p>
Non basterà mai un normale riposo<br>
contro forzature dell'emozione<br>
dirette ad uno come me curioso<br>
e scultore della propria ambizione.
</p>

<p>
La forma che assume con semplicità<br>
riempe il comune stampo del rimpianto<br>
di quando non poteva dirsi libertà<br>
la voglia di assomigliare soltanto.
</p>

<p>
La natura, per fortuna, è l'erede<br>
luminoso del mio cieco passato:<br>
con piacere disinvolto concede<br>
di abbracciare l'amore mai svelato.
</p>

<p>
Uno stimolo vale tutti, la neve<br>
mostrarsi compagna mentre morendo<br>
offre i suoi resti come manto lieve<br>
per chi l'ammira anche tanto soffrendo.
</p>

<p>
Come stretto da amorevole abbraccio,<br>
seppur avvinto con dolce brivido,<br>
nascondo nel mio preistorico ghiaccio<br>
l'incandescenza di un sole timido.
</p>

<p>
Col vento gioverebbe amalgamarsi<br>
per estorcergli quella possibilità<br>
della quale altrimenti confidarsi<br>
lecito consenso non dà la verità.
</p>

<p>
La forza del suo moto trasparente<br>
sembra virtuosa opera sinfonica,<br>
la natura, il pentagramma fiorente,<br>
ed insieme perfetta musica.
</p>


<hr>


        <span class="backlinks">
            <hr class='footnotes'>
            <b>Backlinks:</b>
            <br />
            <a href=''>ABATO</a>
            
        </span>
        
</div>

<div id="links" style="visibility:hidden">
<ul>
<li><b>Vocemia</b></li>
</ul>

</div>

</div>
 
</body>
</html>
